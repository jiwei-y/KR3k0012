# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:57.606284
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 934
#+PROPERTY: FILE SB11n0727-934太平御覽-卷之九百三十四.
<pb:KR3k0012_SBCK_934-1a>¶
太平御覽卷第九百三十四¶
鱗介部六¶
　虵下　虺¶
　　　　虵下¶
風俗通曰車&KR0016;將軍巴郡馮緄字鴻卿爲議郎發綬笥有¶
二赤虵可長三尺分南北走大用憂怖許李山孫憲得先¶
人秘要緄請使卜云君後三歳當爲邊將東地四五千里¶
官以東爲名後五年爲大將軍南征此吉祥也¶
蜀王本紀曰秦王知蜀王好色乃獻美女五人蜀王遣五¶
丁迎女還梓潼見一大虵入山穴中一丁引其尾不能出¶
五丁共引虵山崩壓五丁¶
玄中記曰東海有虵丘之地衆虵居之無人民多神虵或¶
人頭而虵身¶
<pb:KR3k0012_SBCK_934-1b>¶
又曰崑崙西北有山周廻三萬里巨虵長萬里虵常居此¶
山飲食滄海¶
陳留風俗傳曰小黃縣者宋地故陽武東黃郷也因黃水¶
以名縣沛公起兵野戰䘮皇妣于黃郷天下平定乃使者¶
以梓宮招魂幽野於是丹虵在水自洗濯入于梓宫其浴¶
有遺髮故謚曰昭靈夫人¶
雷次宗豫章記曰永嘉末有大虵長十餘丈斷道經過者¶
輙以氣吸引取之吞噬巳百數行旅斷道道士呉猛與弟¶
子數人徃欲殺虵虵藏深穴不肯出猛符南昌社公虵乃¶
出穴頭髙數丈猛於尾縁背而以足按虵頭着地弟子於¶
後以斧殺之¶
裴淵廣州記曰晉興郡蚺虵嶺去路側五六里忽有一物¶
大百圍長數十丈行者過視則徃而不返積年如此失人¶
<pb:KR3k0012_SBCK_934-2a>¶
甚多董奉從交州出由此嶠見之大驚云此虵也住行旅¶
施符勑經𪧐徃看虵巳死矣左右白骨積聚成丘¶
鄧德明南康記曰南野巘山有漢太傅陳蕃塜墓西岸有¶
廟名曰宫渚昔值軍亂聞墓有三寶軍人爭掘指麾必啓¶
忽大虵圍繞墳前崩雷晦雨當時竟不得發¶
宋永&KR0004;山川記曰興古郡有大蛇名青葱有大蛇名赤頸¶
又曰柴𦍒縣有飛蛇¶
外國圖曰圎丘有不死樹食之乃壽有赤泉飲之不老有¶
大蛇多爲人害不可得居帝遊圎丘以雌黃精厭大虵¶
郭子橫洞&KR0115;記曰虵璣出塗云國有青靈虵産珠色光白¶
如瓊琰之𩔖¶
愽物志曰蝮虵秋月毒盛無所齧草木以泄其氣草木即¶
死樵採設爲此草木所傷刺者亦殺人¶
<pb:KR3k0012_SBCK_934-2b>¶
又曰地三年種蜀&KR0112;其後七年多虵¶
廣志曰永昌郡有歧尾虵¶
又蝮虵與土色相亂長三四尺其中人以牙歷之裁斷皮¶
出血則身盡痛九竅血出而死¶
列異傳曰壽光侯者漢章帝時人劾百&KR0017;衆魅有婦爲魅¶
所病侯劾得大虵又有大樹人止之者死鳥過亦死侯劾¶
樹夏枯有虵長七八丈懸而死¶
捜神記曰魯定公元年有九虵繞柱占以爲九世廟不祀¶
乃立煬宫¶
又曰隋侯行見大虵傷救而治之其後虵銜珠以報之¶
又曰竇武母産武而并虵虵送之林中後母卒及葬未定¶
有大虵自榛草而出赴䘮所以頭繫柩涕血頃而去時人¶
知爲竇氏之祥¶
<pb:KR3k0012_SBCK_934-3a>¶
又曰宋元嘉中廣州有三人共入山中伐木怱見石窠中¶
有三𡖉大如&KR0155;便取煑之湯始熱便聞林中如風雨聲湏¶
&KR0119;有一虵大十圍長四五丈逕來於湯中衘𡖉而去三人¶
無幾皆死¶
又曰秦瞻居曲阿彭皇野忽有物如虵突入其腦中虵來¶
先聞臰死氣便於鼻中入盤其頭中覺泓泓冷聞其腦間¶
食聲咂咂數日而出去㝷復來取手巾急縳口鼻亦&KR0013;人¶
積年無他病唯患頭重¶
異苑曰太元中汝南人伐竹見一竹中央虵形巳成上枝¶
葉如故呉郡桐廬民嘗伐餘遺竹見一宿竿成雉頭頸盡¶
就身猶未成此亦竹爲虵虵爲雉也¶
又曰薪野蘓卷常與奴婢居野舎毎至飯時輙有一物來¶
其狀似虵長七八尺五色光鮮卷異而飴之遂經數載産¶
<pb:KR3k0012_SBCK_934-3b>¶
業加焉奴後宻打殺即得能食病日進三斛飯猶不爲飽¶
少時而死¶
又曰丹陽鍾忠以元嘉冬月晨行見有一虵長二尺許丈¶
色似青瑠璃頭有𩀱角白如(王/忠)感而畜之於是資業日登¶
經年虵自亡去忠及二子相繼殞斃此虵來&KR0123;去㓙其¶
唯龍乎¶
又曰魯國年縣象山上有寺廟今民欲架室者輙見大虵¶
數十丈出來驚人故莫得安焉¶
周景式廬山記曰安侯世髙者安息國太子與友人共出¶
家學道友人好恚怒死受蟒報爲此宮亭廟神世髙於廣¶
州爲人所殺還生安息國復爲王子年二十又棄國入呉¶
之宫亭汨舡過呼友人與語友人身長數十丈見世髙向¶
之胡語竟各分去暮有一少年上世髙舡跪受呪願囚忽¶
<pb:KR3k0012_SBCK_934-4a>¶
不見世髙語同舡人曰向少年即此廟神也得離惡形矣¶
蟒旣見世髙從山南過死山北今桒柴民所居虵里是也¶
幽&KR0115;録曰㑹稽謝祖之婦初育一男又生一虵長二尺許¶
便逕出門去後數十年婦以老終祖忽聞西北有風雨之¶
聲頃之見一虵長十數丈腹可十餘圍入户遶靈座因至¶
柩所繞數匝以頭打柩目血淚俱出良乆而去¶
又曰㑹稽郡吏鄮(音/懋)縣薛重得假還家夜户閉聞妻床上¶
有丈夫眠聲喚妻乆從床上岀未及開户重持刀便逆問¶
妻曰醉人是誰妻大驚愕因&KR0002;自申明實無人意重家唯¶
有一户捜索了無所見見一大虵隱在床脚酒臭重便斬¶
虵寸斷擲於後溝經數日而婦死又數日而重卒死經三¶
日復生說始死有人祰將重到一官府見官寮問何以殺¶
人重曰實不曽行凶曰寸斷擲在後溝此是何物重曰此¶
<pb:KR3k0012_SBCK_934-4b>¶
是虵非人府君愕然而悟曰我當用爲神而敢&KR0075;人婦又¶
妄訟人勑左右召來吏卒乃領一人來着平巾幘具詰其¶
&KR0075;妻之過將付獄重乃令人送還¶
廣五行記曰𣈆呉興太守𡊮玄瑛嘗之官請郭璞筮&KR0123;凶¶
璞曰至官當有赤虵爲妖不可殺之後到府果有赤虵在¶
銅虎符凾上蟠玄瑛家人䙤殺之其後玄瑛爲徐馥所害¶
又曰晉安帝義熈末年殷仲文年十三父亡家有大恠有¶
大虵長丈或戴其堂屋或拔其炊釡置地家人棄舎奔散¶
唯仲文居䘮如故然仲文後竟爲宋髙祖所戮¶
又曰陳時呉興顧楷在田上樹取桒葉見五尺大虵入一¶
小穴其從虵相次或三尺或五尺次第相隨略有數百楷¶
急下樹看所入之處了不見有一孔日暮還家楷病口瘂¶
不復得語¶
<pb:KR3k0012_SBCK_934-5a>¶
又曰東光人東方飛龍病甚夢化爲大黒虵以告其妻旣¶
死遂有大黒虵入室上棟間飛龍諸子將殺之其母曰此¶
是爾父諸子不用母言遂殺之即日暴雨諸子皆震(而/死)前¶
唐景龍文館記曰興慶池者長安城東隅形𫝑之地也中¶
多王侯第宅天后&KR0004;有居人王純掘地獲黃金百斤致冨¶
官司聞之宻加捜獲純懼投於井中縣官窺之見𩀱赤䖵¶
仰首張吻遂不敢入純以此金當爲巳復入井取之還見¶
赤蛇赫然蟠屈純懼而出其夜井水涌溢漸成此池可廣¶
百餘頃¶
嶺表録異曰南土有金虵亦名錫虵又名地鱓州圡出黔¶
中桂州亦有即不及黔南者其虵麁如大指長一尺許鱗¶
甲上有金銀解毒之功不下&KR0123;利也¶
又曰蚺虵大者五六丈圍四五尺以次者亦不下三四丈¶
<pb:KR3k0012_SBCK_934-5b>¶
圍亦稱是身有班文如故錦纈俚人云春夏多於山林中等¶
鹿過(則衘之自尾而吞唯頭角礙於口即&KR0055;/入林樹間閣其首伺鹿壞頭/角墜地)鹿身方嚥入¶
腹如此後虵極羸弱及其鹿消壯俊恱懌勇徤於未食鹿¶
者或云一年則食一鹿¶
又曰兩頭蛇嶺外多此𩔖時有如小指大者長尺餘腹下¶
鱗紅背錦文一頭有口眼一頭似頭而無口眼云兩頭俱¶
能進退亦謬也昔孫叔敖見之不祥乃殺而&KR0287;之恐他人見¶
復受其禍南人見之爲常其禍安在¶
呉氏本草經曰虵脫一名龍子單衣一名弓皮一名虵附¶
一名虵筯一名龍皮一名龍單衣¶
楚辭曰蝮虵蓁蓁封孤千里¶
𫝊玄神虵銘曰嘉兹虵靈斷而能續飛不湏翼行不假足¶
楊雄客難曰獨不見翠虵絳螭之將登天乎必聳身於蒼¶
<pb:KR3k0012_SBCK_934-6a>¶
梧之淵階浮雲翼疾風而上¶
　　　　虺¶
毛詩鴻鴈斯于曰唯虺唯虵女子之祥¶
國語曰呉伐越越王請盟呉王將許之申胥(申胥伍/子胥)曰不¶
可許大夫種勇以善謀將還玩呉國於股掌(之/上)以婉辭順¶
志虺而弗剉爲虵將&KR0002;之何呉王不聽乃許盟¶
捜神記曰陳留阮士禹傷於虺不忍其痛數嗅其瘡巳而¶
虺成於鼻中¶
任昉述異記曰虺五百年化爲蛟蛟千年化爲龍龍五百¶
年而爲角龍又千年爲應龍○楚辭曰雄虺九首儵忽焉在¶
孔融荅路粹書曰朱彭冠賈之徒當世壯士惡相攻能爲¶
國患輕薄劣弱者如兩虺相囓適足還災其身誠無所至¶
<pb:KR3k0012_SBCK_934-6b>¶
¶
太平御覽卷第九百三十四¶
