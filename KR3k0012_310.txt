# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:14.919553
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 310
#+PROPERTY: FILE SB11n0727-310太平御覽-卷之三百一十.
<pb:KR3k0012_SBCK_310-1a>¶
太平御覽卷第三百十¶
兵部四十一¶
　　戰下　戰不顧親　戰傷¶
　　　　　戰下¶
後周書梁臺傳曰時大軍圍洛陽乆而不㧞齊騎奄至齊¶
公憲率兵禦之乃有數人爲敵所執巳去陣二百餘歩臺¶
望見之憤怒單馬突入射殺兩人敵皆披靡執者遂得齊¶
公憲毎歎曰梁臺果毅膽決不可及也¶
又曰田弘討西平反羌及鳯州叛兵等並破之弘毎臨陣¶
摧鋒直前身𬒳一百餘箭破骨者九馬𬒳十矟朝廷壯之¶
又曰李標字靈傑長不盈五尺性果決有膽氣少事爾朱¶
氏累遷右將軍魏孝武以摽從爲太祖帳内都督從復弘¶
農破沙苑摽時跨馬運矛衝堅䧟陣隱身披甲之中敵人¶
<pb:KR3k0012_SBCK_310-1b>¶
見之皆曰避此小兒太祖𥘉亦聞摽驍悍未見其能至是¶
方嗟歎之謂摽曰伹使膽決如此何必要須八尺之軀也¶
又曰賀若敦太祖時群盗鋒起各據山谷大龜山賊張丗¶
顯潜來襲統敦挺身赴戰手斬七八賊乃退走父統大悅¶
謂左右僚屬曰我少從軍旅戰陣非一如此兒年時膽略¶
者未見其人非唯成我門户亦當爲國名將¶
又曰王雅從戰邙山時大軍不利爲敵所乗諸將皆引退¶
雅獨廻騎拒之敵人見其無繼歩騎競進左右奮擊頻斬¶
九級敵衆稍却雅乃還軍太祖歎曰王雅舉身悉是膽也¶
又曰蔡祏字承先從太祖戰於河橋祏乃下馬歩闘手殺¶
數人左右勸乗馬以備急卒祏怒之曰丞相飬我如子今¶
日豈以性命爲念遂率左右十餘人齊聲大呼殺傷甚多敵¶
以其無繼遂圍之十餘重謂祏曰觀君似是勇士但㢮甲¶
<pb:KR3k0012_SBCK_310-2a>¶
來降豈慮無冨貴耶祏罵之曰死卒吾今取頭自當封公¶
何假賊之官號也乃彎弓持滿四面拒之東魏人弗敢逼乃¶
募厚甲長刀者直進取祏去祏可三十歩左右勸射之祏¶
曰吾曹性命在一矢耳豈虚發哉敵人漸進可十歩祏乃¶
射之正中其面應弦而倒便以矟刺殺之因此戰數合唯¶
失一人敵乃稍却祏徐引退是戰也我軍不利太祖巳還¶
祏至弘農夜中與太祖相見祏至字之曰承先尒來吾無憂¶
矣太祖心驚不得寢枕祏股上乃安¶
又曰王雄從晉公護東征至邙山與齊將斛律明月接戰¶
雄馳殺三人明月退走雄追之明月左右皆散矢又盡唯¶
餘一奴一矢在焉雄案矟不及明月者丈餘曰惜尓不殺¶
得但住將尒見天子明月反射雄中額雄馬退走至營而¶
薨¶
<pb:KR3k0012_SBCK_310-2b>¶
又曰耿豪本名令貴沙苑之戰豪殺傷甚多血染甲裳盡¶
赤太祖見之歎曰令貴武猛所向無前觀其甲裳足以爲¶
驗不須更論級數也¶
又曰王勇從討趙青雀平之論功居最除衛大將軍殷州¶
刺史加通直散騎常侍兼太子武衛邙山之戰勇率敢死¶
之士三百人並執短兵大呼直進出入衝擊殺傷甚多敵¶
人無敢當者是役也大軍不利唯勇及王文逹耿令貴三¶
人力戰皆有殊功太祖於是賞帛二千疋令自分之軍皆¶
拜上州刺史以雍州歧州北雍州擬授勇等然州頗有優¶
劣又令探籌取之勇遂得雍州文逹得歧州令貴得北雍¶
州仍賜勇名爲勇令貴名豪文逹名傑以彰其功¶
又曰耿豪從太祖戰於邙山豪謂所部曰大丈夫見賊須¶
右手㧞刀左手把矟直斫慎莫皱眉畏死遂大呼獨入敵¶
<pb:KR3k0012_SBCK_310-3a>¶
人鋒刃亂下當時咸謂豪殁俄然奮刃而還戰數合當豪¶
前者死傷相繼又謂左右曰吾豈樂殺人但壯士除賊不¶
得不尒若不能殺賊又不爲人所傷何異逐坐人也太祖¶
嘉之拜北雍州刺史¶
隋書曰突厥入冦隋將楊素擊之先是諸將與虜戰毎慮¶
胡騎奔突皆戎車歩騎相參舁鹿角爲方陣騎在其内素¶
謂之曰此乃自固之道非取勝之方也於是悉除舊法令¶
諸軍爲騎陣突厥逹頭可汗聞之大喜率精騎十餘萬而¶
至素奮擊大破之素多權略乗機赴敵應變無方然大抵¶
馭戎嚴整有犯軍令者立斬之無所寛貸毎將臨冦求人¶
過失而斬人多者萬餘人少不下千數流血盈前言笑自¶
若及其對陣先令三百人赴敵䧟陣則巳如不能䧟陣而¶
還者無問多少悉斬之又令二三百人復進還如向法將¶
<pb:KR3k0012_SBCK_310-3b>¶
士股慄有必死之心由是戰無不勝時稱名將¶
又曰張須陁將兵拒東郡賊翟讓前後三十餘戰毎破走¶
之轉滎陽守時李宻說讓取洛口倉讓憚須陁不敢進宻¶
勸之譲遂與宻率兵逼滎陽須陁拒之讓懼而退須陁乗¶
之逐北十餘里時李宻先㐲數千人於林木間邀擊須陁¶
軍遂敗績宻與讓合軍圍之須陁潰圍輙出左右不能盡¶
出復躍馬入救之徃來數四衆皆散乃仰天曰兵敗如此¶
何面見天子乎乃下馬戰死時年五十二其所部兵晝夜¶
號泣數日不止¶
又曰麥鐵杖遼東之役將渡遼謂其三子曰阿奴當備淺¶
色黄衫吾荷國恩今是死日我旣𬒳殺爾當冨貴唯誠與¶
孝爾其勉之及濟橋未成去東岸尚數丈賊大至鐵杖跳¶
上岸與賊戰死武賁郎將錢士雄孟金又亦死之左右更¶
<pb:KR3k0012_SBCK_310-4a>¶
無及者帝爲之流涕購得其屍¶
又曰權襲慶仕周從武元皇帝與齊師戰於并州𬒳圍百¶
餘重襲慶力戰矢盡短兵相接殺傷甚衆於是刀矟皆折¶
脫胄擲地向賊大罵曰何不來斫頭也賊遂殺之¶
又曰髙智惠作亂江南史萬歲以行軍揔管從楊素擊之¶
萬歲率衆二千自東陽别道而進踰嶺越海攻䧟浮洞不¶
可勝數前後七百餘戰轉鬪千餘里寂無聲聞者十旬逺¶
近皆以萬歲爲没萬歲以水陸阻絶信使不通乃置書竹¶
筒中浮之於水汲者得之以言於素素大恱上其事髙祖嗟¶
歎又曰宇文慶從周武帝攻河隂先登攀堞與賊短兵接¶
戰良乆中石廼墜絶而後蘇帝勞之曰卿之餘勇可以賈¶
人也復從武帝抜晉州其後齊師大至慶與宇文憲輕騎¶
覘卒與賊相遇爲賊所窘憲挺身而遁慶退據汾橋衆賊¶
<pb:KR3k0012_SBCK_310-4b>¶
爭進慶引弓射之所中人馬必倒賊乃稍却及破髙緯抜¶
髙辟克并州下信都擒髙諧功並居最〇唐書曰髙祖爲¶
山西河東撫尉大使至龍門縣有賊母端兒衆數千人奄¶
至城下時諸軍無備爲賊所乗髙祖親率十餘騎撗出擊¶
之所射應弦而倒賊大潰逐北數十里伏屍相繼於道時¶
髙祖射七十發明日斬首築爲京觀於屍上盡得所射箭¶
其妙如此¶
又曰至德中冝春郡太守劉秋子率士卒攻賊兵盡矢窮¶
秋子張空拳大呼於軍前死戰而勝詔嘉其忠勇授淮陽¶
太守¶
又曰白孝德胡人也驍悍有膽力乹元中李光弼爲偏禆¶
史思明攻河陽使騎將劉龍仙率鐵騎五十臨河挑戰龍¶
仙勇捷自恃舉右足加馬鬛上手運兩矢嫚罵光弼登城¶
<pb:KR3k0012_SBCK_310-5a>¶
望之諸將皆侍顧曰孰可取者僕固懷恩前請行光弼曰¶
此非大將所爲歴選其次無可於是左右竊議曰孝德可¶
光弼聞之乃招孝德前問(可得乎/孝德曰)得光弼問所加幾何人¶
而可曰獨往則可加人不可光弼曰壯哉終問所欲對曰¶
願備五十騎於壁門候旣入然後進及諸大軍鼓譟以借¶
威他無所用光弼撫其背以遣孝德挾二矛䇿馬截流而¶
渡半濟而懷恩賀曰克矣光弼曰未及何知其克懷恩曰¶
觀其攬跂便辟可萬全者龍仙始見其獨來甚易之足不¶
降鬛稍近將動孝德揺手示之若使其不動然龍仙不測¶
又止孝德呼太尉使予致辭非他龍仙去三十歩與之言¶
䙝罵如𥘉孝德息馬伺便乆之因瞋目曰賊識我乎龍仙¶
曰誰曰我國之大將白孝德龍仙曰是猪狗乎孝德發聲¶
虓然執矛突前城上萬鼓齊噪五十騎以繼進龍仙矢不¶
<pb:KR3k0012_SBCK_310-5b>¶
及發環走堤上孝德以疋馬逐之胡騎五十皆披靡若猛¶
犬之獵群狐也遂斬之提首而歸¶
又曰至難得試衛尉卿至鳯翔爲都知兵馬使兼興平軍¶
事甞有禆將靳元矅當合戰墮馬呼難得(難得/俯馬)救之賊射¶
難得中眉皮穿下蔽目難得乃㧞去箭并皮掣棄之勇冠¶
三軍由是士衆多附之¶
五代周史曰王殷遷奉國右廂都指揮使漢祖受命從征¶
杜重威於鄴下殷與劉詞皆率先力戰矢中於首乆之出¶
折鏃於口中以是漢祖嘉之¶
三國典略曰茹茹㓂肆齊王自晉陽討之虜騎散走大軍¶
遂還齊主率二千餘騎爲殿夜宿黄爪堆茹茹别部數萬¶
騎扣鞍而進四面圍逼麾下齊十二安卧平明方起神色自¶
若指畫軍形潰圍而出虜騎追擊之伏尸二十里獲奄羅¶
<pb:KR3k0012_SBCK_310-6a>¶
辰妻子生口三萬餘令都督髙阿那肱率騎數千塞其走¶
道那肱以兵少請益齊主更減其半那肱騎奮擊亦大剋¶
捷¶
　　　　　戰不顧親¶
史記曰項王爲髙爼置太公其上告漢王曰今不急下吾¶
烹太公漢王曰吾與項羽俱北面受懷王約爲兄弟吾翁¶
即迺翁必欲烹而翁即幸分我一杯羮項王怒欲烹之項¶
伯曰天下事未可知且爲天下者不顧家雖殺之無益祗¶
益禍耳項王從之¶
後漢書曰邳彤字偉君丗祖拜爲後將軍常從戰攻信都¶
復反爲王郎所置信都王捕擊彤父弟及妻子使爲手書¶
呼彤曰降者封爵不降者族滅彤涕泣報曰事君者不得¶
顧家彤親屬所以至今得安於信都者劉公之恩公方爭¶
<pb:KR3k0012_SBCK_310-6b>¶
國事彤不得復念私也㑹更始所遣將攻拔信都王郎兵¶
敗走彤家得免¶
又曰丗祖遣宗正劉延攻天井關與上黨太守田邑連戰¶
十餘合延不得進邑迎母弟妻子　爲延所獲馮衍乃遺¶
邑書邑報書曰僕雖駑怯亦欲爲人者也豈茍貪生而畏¶
死哉聞老母諸弟見執於軍而邑安然不顧者豈非重其¶
節乎若使人居天地壽如金石要長生而避死地可也今¶
百年之期未有能至老壯之間相去幾何誠使故朝尚在¶
忠義可云雖老親受戮妻兒横分邑之願也¶
又曰趙苞字威豪遷遼西太守到官遣使迎母及妻子垂¶
當到郡道經栁城值鮮卑萬餘人入塞㓂鈔苞母及妻子¶
遂爲所刼質載以刼郡苞率歩騎二萬與賊對陣賊出母¶
以視苞苞悲號謂母曰爲子無狀欲與微禄奉養朝夕不¶
<pb:KR3k0012_SBCK_310-7a>¶
圖爲母作禍昔爲母子今爲人臣義不得顧私恩毀忠節唯¶
當萬死無以塞罪母遥謂曰威豪人各有命何得相顧以¶
虧忠義尒其勉之苞即時進戰敗之其母妻皆爲所害¶
東觀漢記曰孔奮爲武都郡丞時在郡爲隗囂餘黨所攻殺¶
太守得奮妻子奮追賊賊推奮妻子於軍前奮年五十唯¶
有一子不顧遂擒賊而其子見屠帝嘉其忠遷武都太守¶
九州春秋曰𥘉清河李雍以鄃叛袁紹而降公孫瓉遣兵¶
衛之紹遣朱靈攻之靈家在城中瓉以靈母弟置城上誘¶
呼靈靈望城上泣曰丈夫一出身與人豈復顧家耶戰遂¶
抜之生擒雍而靈家皆死(靈字/文傳)¶
蜀志曰姜維與母相失(孫盛雜記曰姜維得母書并求當/歸維曰良田百頃不在一畝但有)¶
(逺志不/見當歸)¶
續帝王丗紀曰晉師度峴慕容超使拒之聞晉兵盛自將¶
<pb:KR3k0012_SBCK_310-7b>¶
四萬繼之及晉人戰於臨昭燕兵大敗超畢馬奔入城八¶
月將封融自河北奔晉師使詔誘城内超怒縛其母懸諸¶
城上融曰姜維有言良田百頃不在一畝¶
梁書曰羊侃長子鷟爲侯景所獲執來城下示侃侃謂曰¶
我傾宗報主猶恨不足豈得計此一子幸尒早能殺之數¶
日復持來侃謂鷟曰乆以汝爲死猶在耶吾以身許國誓¶
死行陣終不以汝而生進退因引弓射之賊感其忠義亦¶
不害也¶
　　　　　戰傷¶
左傳曰齊晉將戰郄克傷於矢流血及　屨未絶鼓音¶
魏書曰孫觀遷青州刺史從征孫權於濡須口爲流矢所¶
中穿左足力戰不顧太祖勞之曰將軍𬒳瘡深重而猛氣¶
益奮及瘡甚遂卒¶
<pb:KR3k0012_SBCK_310-8a>¶
魏志曰諸葛亮出祁連山詔張郃督諸軍至雒陽還保祁¶
連山郃追至木門與亮軍交戰飛矢中郃右膝薨¶
又曰夏侯惇字元讓太祖自徐州還惇從征吕布爲流矢¶
所中傷左目¶
又曰公到宛張繡降旣而悔之復反公與戰軍敗爲流矢¶
所中(魏書曰公所乗馬名絶影爲流/矢所中傷/及足并中公右臂)¶
蜀志曰先主進圍絡縣龐統率衆攻城爲流矢所中卒¶
三國典略曰陳薛安都引兵破留異成州刺史韓子臯單¶
馬入陣傷頂之左一髻半落安都爲流矢所中血流至踝¶
乗輿車容止不變¶
北史曰彭樂天平四年從神武西討與周文相拒神武欲¶
緩持之樂氣奮請決戰曰我衆賊少不可失也神武從之¶
樂因醉入深𬒳刺膓出内之不盡截去復戰身𬒳數瘡軍¶
<pb:KR3k0012_SBCK_310-8b>¶
勢遂挫不利而還神武每追論以戒之¶
後周書曰河橋之戰王思政下馬用長矟左右撗擊掊數¶
人時䧟陣旣深從者死盡思政𬒳重創悶絶㑹日暮敵亦¶
収軍思政乆經軍旅每戰唯着破弊甲敵疑非將帥故免¶
有帳下督雷五安於戰處哭求思政㑹其巳蘇遂相得乃¶
割衣褁創扶思政上馬夜乆方得還仍鎭弘農思政以玉¶
璧地在險要請築城即自營度移鎮之遷并州刺史仍鎭¶
玉璧¶
又曰韋法保每與敵人交兵每身先士卒單馬䧟陣是以¶
戰必𬒳傷嘗至關南與東魏人戰流矢中頸從口中出當¶
時氣絶輿至營乆之乃蘇¶
又曰李弼從太祖與齊戰於河橋弼深入䧟陣身𬒳七創遂¶
爲所獲弼佯殞絶於地守者稍解弼睥睨傍有馬因躍上¶
<pb:KR3k0012_SBCK_310-9a>¶
西馳得免¶
隋書曰開皇二年突厥葉護及潘郍可汗衆十餘萬㓂掠¶
南詔以逹奚長儒爲行軍揔管率衆二千擊之遇於周槃¶
衆寡不敵軍中大懼長儒慷慨神色愈烈爲虜所衝突厥¶
散而復聚且戰且行轉闘三日五兵咸盡士卒以拳毆之¶
手皆見骨殺傷萬計虜氣稍奪於是解去長儒身𬒳五¶
瘡通中者二其戰士死傷者十八九突厥夲欲大掠秦隴旣¶
逢長儒兵皆力戰虜意大沮明日於戰處焚屍慟哭而去¶
太平御覽卷第三百一十¶
<pb:KR3k0012_SBCK_310-9b>¶
