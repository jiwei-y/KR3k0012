# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:29.330134
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 548
#+PROPERTY: FILE SB11n0727-548太平御覽-卷之五百四十八.
<pb:KR3k0012_SBCK_548-1a>¶
太平御覽卷第五百四十八¶
禮儀部二十七¶
　杖屨　幗髽　廬¶
　重(凶門/附)死¶
　　　　　杖屨¶
儀禮䘮服曰苴杖竹也削杖桐也各齊其心皆下本杖者¶
何爵也非爵而杖者何擔主也非主而杖者何輔病童子¶
何不杖不能病也婦人何以不杖不能病也¶
又曰斬齊裳菅屨者菅菲也公士大夫之衆臣爲其君繩¶
屨者繩菲也䟽衰裳齊䟽屨者藨蒯之菲也¶
禮記䘮服小記曰虞杖不入室附杖不&KR0155;堂(鄭玄注曰哀/益衰敬多也)¶
婦人不爲主而杖者姑在爲夫杖(姑不/厭婦)母爲長子削杖(嫌/服)¶
(男子當杖竹也母爲長子/服不可以重於子爲巳也)女子子在室爲父母其主䘮者¶
<pb:KR3k0012_SBCK_548-1b>¶
不杖則子一人杖(女子子在室亦童子也無男昆弟使同/姓爲攝主不杖則子一人杖謂長女也)¶
(許嫁二十而笄笄爲/成人成人正杖也)¶
又䘮服小記曰庶子不以杖即位(下適子也位/朝夕&KR0152;位也)父不主庶¶
子之䘮則孫以杖即位可也(祖不厭孫/孫得神也)父在庶子爲妻以¶
杖即位可也(舅不主妾之/䘮子得神也)¶
又&KR0258;記上曰古者貴賤皆杖叔孫武叔朝見輪人以其杖¶
&KR0028;轂而輠輪者於是有爵而后杖也¶
又䘮大紀曰大夫之䘮三日之朝旣殯主人主婦室老皆¶
杖大夫有君命則去杖大夫之命則輯杖內子爲夫人之¶
命去杖爲丗婦之命授人杖(大夫有君命去杖此指大夫/之子也而云大夫者通實大)¶
(夫有父母之䘮也授人/杖與使人執之同也)士之䘮二日而殯三日之朝主人¶
杖婦人皆杖於君命夫人之命如大夫於大夫丗婦之命¶
如大夫(士二日而殯者下大夫也士之禮死與徃日生與/來日此二日於死者亦得三日也婦人皆杖謂主)¶
<pb:KR3k0012_SBCK_548-2a>¶
(婦容妾爲君女/子子在室者)子皆杖不以即位(才謂凡庶子也不以/即位與去秋同也)大¶
夫士哭殯則杖哭柩則輯杖(&KR0152;殯謂旣塗也&KR0152;柩謂啓後/也大夫士之子於父父也尊)¶
(近哭殯可以杖子&KR0152;諸侯之子於/父父也君也尊逺杖不入廟門也)棄杖者斷而棄之於隱¶
者(杖以䘮至尊爲/人得而褒之)¶
又問䘮曰或問曰杖者何也(怪其義/各異)曰竹桐一也故爲父¶
苴杖竹也爲母削杖削桐也(言所以杖者義一/也顧所用異耳)或問曰杖¶
者以何爲也(怪所/爲施)曰孝子䘮親&KR0152;泣無數服勤三年身病¶
體羸以杖扶病也(言得杖乃/能起也)則父在不敢杖矣尊者在故¶
也堂上不杖辟尊之處也堂上不趨示不遽地此孝子之¶
志也人情之實也禮義之經也非從天降也非從地出也¶
人情而巳矣(父在不杖謂爲母也尊者不杖辟尊渚之處/不杖有事不趨皆爲其感動使之&KR0104;歳也矣)¶
又䘮服四制曰杖者何也爵也三日授子杖五日授大夫¶
杖七日授土杖或曰擔主或曰輔病婦人童子不杖不能¶
<pb:KR3k0012_SBCK_548-2b>¶
病也¶
白虎通曰所以杖竹桐何取其名也竹慼也桐痛也父以¶
竹母以桐竹陽也桐隂也竹斷而用之質故爲隂也¶
韓子曰儒執䘮三年大毀扶杖丗主以爲孝而禮之¶
　　　　　幗髽¶
儀禮䘮服曰女子子在室爲父布緫箭笄髽衰三年(緫束/髽也)¶
(調緫者旣束其本又緫其未箭篠也髽露紒也猶男子之/括髽以麻則髽上用麻也用麻者自頭交額上却繞紒如)¶
(&KR0002;<折 t="33"/>頭小記曰男子冠而婦人笄男子免而/婦人髽但言衰不言裳者婦人不雖裳也)¶
又曰女子子之&KR0244;人者爲其父母婦人爲舅姑惡笄有首¶
以髽卒哭子折笄首以笄布緫傳曰笄有首者惡笄之有¶
首也惡笄者&KR0808;笄也折笄首者折&KR0123;笄之首也&KR0123;笄者象¶
笄也¶
禮記檀弓上曰南宫縚之妻之姑䘮孔子誨之髽曰爾無¶
<pb:KR3k0012_SBCK_548-3a>¶
從從&KR0539;&KR0539;無扈扈爾(誨教也爾汝也縱縱謂太/髙扈扈謂太廣爾/語)¶
又檀弓上曰魯婦人之髽而弔自敗於臺鮐也(時家家有/䘮髽而相)¶
(弔去纚而/紒曰髽也)¶
禮記外傳曰髽者婦人有䘮者髽(古人重髽男子吉時皆/有縱以韜其髽然後加)¶
(笄加/冠也)去纚而髽曰髽(魯婦人遭&KR0155;陘之戰也/露髽相弔以代䘮冠也)有麻髽(女子/在室)¶
(遭父母之䘮用麻合髽/以對兄弟括髽時也)有布髽(齊衰巳下以/布束髪也)髽者開散之¶
名也(旣去有縱/髽形葩髽)¶
左傳襄公曰臧紇救&KR2306;侵邾敗於狐駘國人逆䘮者皆髽¶
魯於是乎始髽(髽麻髮合結也遭䘮者多/故不能備凶服髽而巳)¶
廣雅曰幗謂之帺(音/忌)¶
魏氏春秋曰諸&KR0081;亮挑司馬宣王戰致巾幗婦人之飭以¶
怒宣王¶
　　　　　廬¶
<pb:KR3k0012_SBCK_548-3b>¶
周禮天宫宫正曰掌王宫之戒令大䘮則授廬舎辯其親¶
踈貴賤之居(鄭玄注曰廬舎堊室也親者貴/者居&KR0029;廬踈者賤者居堊室)¶
儀禮䘮服傳曰䘮服斬衰居&KR0029;廬寢苦枕塊(馬融曰&KR0029;木/以爲廬於東)¶
(墻下西向/開北端也)¶
禮記&KR0258;記曰大夫居廬士居堊室¶
又喪大記曰父母之喪居&KR0029;廬不塗寢苫枕&KR1176;非喪事不¶
言君爲廬宫之大夫士䄠之(宫謂/圍障)旣葬柱楣塗廬不於顯¶
者君大夫士皆宫之(不於顯者/不塗見面)¶
又曰問䘮成壙而歸不敢入處室居於&KR0029;廬哀親之在外¶
也¶
白虎通曰父母之䘮&KR0029;廬於中門外東墻下户北¶
又曰婦人不居&KR0029;廬天子七日諸侯五曰卿大夫三日而¶
成服居門外東壁爲廬¶
<pb:KR3k0012_SBCK_548-4a>¶
王肅䘮服要記曰魯哀公葬父孔子問曰寧設菰廬乎哀¶
公曰菰廬起太伯太伯出奔聞古公崩還赴䘮故作菰廬¶
以彰其尸吾父無太伯之罪何用此爲¶
孝子傳曰王琳汝南上蔡人十&KR0010;失父母弟季年七歳兄¶
弟二人&KR0152;泣哀聲不絶在冡側作廬不妄岀入(餘見/孝部)¶
　　　　　重(㐫門/附)¶
儀禮士䘮禮曰重木刋鑿之甸人置重于中庭參分庭一¶
在南夏祝取鬻餘飯盛用二鬲于西牆下幂用䟽布乆之¶
擊用靲懸于重幂用葦席北靣左祍帶用靲賀之結于後¶
祝取銘置于重(鄭玄曰重木也懸物也馬曰重木也利斵/治之也鑿之爲懸簪孔士重木長三尺也)¶
禮記雜記曰重旣虞而埋之(就所&KR0029;/處里之)¶
禮記外傳曰重者未葬之前以代主也猶以生事之未忍¶
作木主(主以存/神也)設重於庭懸瓦鬲以養病之米淅之爲沐¶
<pb:KR3k0012_SBCK_548-4b>¶
則煑之爲粥實之重用葦席盖之(&KR0017;神依/而飲食)始死之奠但用¶
但未有黍稷故也(黍稷在下之/中如生時也)殷人作主之後聮其重懸¶
之於廟梁去髙祖之廟親盡則埋之周人將葬重隨柩而¶
朝廟之外柩而埋之於階間而後作主也¶
　　　　　凶門¶
南史孔琳之議曰凶門栢裝不岀禮典起自末代積習生¶
常遂成舊俗兄人士䘮儀多岀閭里每有此須動十數萬¶
損人財力而義無所取至於寒庶則人思自竭雖復室如¶
懸磬莫不傾産殫財所謂葬之以禮其此之謂乎冝一罷¶
凶門之式¶
王肅䘮服要記曰魯哀公葬父孔子問寧設衰門乎哀公¶
曰衰門起於禹禹治水故表其門閭以紀其功吾父無功¶
何用此焉¶
<pb:KR3k0012_SBCK_548-5a>¶
韋弘與蔡謨牋問凶門曰父在母䘮應立凶門不又問與¶
父别止立凶門愚意猶所疑厭於父故也今於父大門之¶
内别立凶門便爲父一家有二門以名義言之門者父之¶
有也今子復立門豈合聖人之典訓苟不岀於禮其所不¶
曰故以諮白蔡荅曰禮以二瓦器盛始死之&KR0021;擊木裏之¶
葦席置於庭中近南名爲重今之凶門是其象也禮旣虞¶
而作主今未有主故以重當主夲爲䘮設非以表其門恐¶
不應以尊卑厭降也禮命士以上父子異宫今卑私之䘮¶
皆别開門亦不知今人如此者皆有凶門不范堅荅凶門¶
問曰簿帳似不出禮文何由行此荅曰凶門非禮禮有縣¶
重於庭以席覆之其形似凶門後岀之於門外表䘮由比¶
俗遂行之耳¶
禮論曰問改葬立凶門否蔡謨荅云改葬&KR0002;停䘮謂應有¶
<pb:KR3k0012_SBCK_548-5b>¶
凶門¶
　　　　　死¶
周禮春官大宗伯曰以䘮禮哀死亡¶
禮記曲禮上曰天子曰崩諸侯曰薨大夫曰卒士曰不禄¶
庶人曰死(鄭玄注曰山巔壞曰崩薨崩之聲也卒終也/不禄不充其禄也死之言澌也精神澌盡也)死¶
㓂曰兵(異於凡人當/饗禄其後也)壽考曰卒短折曰不禄(老而死從大/夫之稱少而)¶
(死從士/之稱也)¶
又檀弓下曰孔子過太山側有婦人哭於墓者而哀使子¶
路問之曰子之哭也一似重有憂者而曰然昔者吾舅死¶
於虎吾夫又死焉今吾子又死焉夫子曰何爲不去也曰¶
無苛政夫子曰小子識之苛政猛於虎也¶
又䘮大記曰男子不死於婦人之手婦人不死於男子之¶
手君夫人卒於路寢大夫世婦卒於適寢内子未命死於¶
<pb:KR3k0012_SBCK_548-6a>¶
下室士之妻死於寢¶
左傳定下曰齊侯伐晉敝無存之父將室之辭以與其弟¶
曰此役也不死反必娶於髙國先登求自門出死於霤下¶
又哀上曰簡于廵列曰畢萬匹夫也七戰皆獲有馬百乗¶
死於牖下(畢萬&KR0051;獻公卿也死/於牖下言得壽中)羣子勉之死不在宼(言有/命也)¶
又哀下曰太子聞之懼下石乞盂壓敬子路以戈擊之斷¶
纓子路曰君子死冠不免結纓而死孔子聞衛亂曰柴也¶
其來乎由其死矣¶
及哀下曰&KR0051;荀瑶帥師圍鄭人浮&KR0566;魁壘賂之以知政閉¶
其口而死¶
榖梁傳隱公曰髙厚曰崩尊曰崩天子之崩以尊之也其¶
崩之何也以在民上故崩之也¶
春秋&KR0003;題辭曰天子曰崩崩之爲言殞也諸侯稱薨薨之¶
<pb:KR3k0012_SBCK_548-6b>¶
爲言&KR0853;然而亡大夫曰卒精輝終卒卒之爲言絶絶於&KR0022;¶
也士曰不禄失其忠也不禄之言削名章也庶人曰死魂¶
魄去心死之爲言精爽窮也(白虎通/又載)¶
爾雅曰崩薨無禄卒殂落殪死也¶
論語里仁曰子曰朝聞道夕死可矣(言將至死不/聞世之有道)¶
又子罕曰子疾病子路使門人爲臣病間曰乆矣哉由之¶
行詐也且予與其死於臣之手也無寧死於二三子之手¶
乎且子縱不得大葬予死於道路乎¶
又先進曰顔淵死子曰噫天喪予天喪予子哭之慟從者¶
曰子慟矣曰有慟乎非夫人之爲慟而誰爲¶
又先進曰季路曰敢問死曰未知生焉知死(&KR0017;神及死事/難明語之無)¶
(益故/不荅)¶
又季氏曰齊景公有馬千駟死之日民無德而稱焉伯夷¶
<pb:KR3k0012_SBCK_548-7a>¶
叔齊餓于首陽之下民到于今稱之¶
五經通義曰崩薨從何王以來乎曰從周何以言之尚書¶
曰放勲乃殂落舜曰陟方乃死武王旣王是以知武王以¶
前未稱崩薨也至成王太平乃制崩薨之著尚書曰翌日¶
乙丑成王崩釋名曰漢以來謂死爲物故言其諸物皆就¶
朽故¶
史記曰秦武王與孟&KR0003;舉龍文鼎絶臏而死(徐廣曰臏/或作脉矣)¶
又曰范睢&KR0003;秦昭王曰夫以烏獲任鄙之力荆成孟賁(許/慎)¶
(曰荆成勇士/也孟賁衛人)慶忌夏育之勇焉而死者人之所必不免也¶
後漢書曰馬援謂孟冀曰方今匈奴烏丸尚擾北邊欲自¶
請擊之男兒要當死於邊野以馬革褁屍還葬耳何能卧¶
牀上在兒女子手中耶冀曰諒爲烈士當如此矣¶
後魏書曰張預每羡古人飡玉之法乃採訪藍田躬徃攻¶
<pb:KR3k0012_SBCK_548-7b>¶
掘得&KR0002;環璧雜器形者大小百餘至而觀之皆光潤可玩¶
預乃椎七十枚爲屑日服食之餘多惠人後乃聞者更求¶
玉於故處皆無所見馮翊公源懷等得其玉&KR0355;爲器珮皆¶
鮮明可寳預服延年云有效驗而世事寢食皆不禁節又¶
加之好酒損志及疾篤謂妻子曰服玉&KR0002;能屏居山林排¶
棄嗜欲或當大得神力而吾酒色不絶自致於死非藥過¶
也然吾尸體必當有異勿使速殯令後人知飡服之妙時¶
七月中旬長安毒&KR0044;預停尸四宿而體色不變其妻常氏¶
以玉珠二枚唅之口閉常謂之曰君自云飡玉有神驗何¶
故不受唅也言訖齒啓納珠因嘘屬其口都無穢氣舉斂¶
於棺堅直不傾委死猶有遺玉屑數&KR0155;囊盛納諸棺中¶
文子曰老子曰聖人同死生愚人亦同死生聖人之同死¶
生知於分理也愚人同死生不知利害所在¶
<pb:KR3k0012_SBCK_548-8a>¶
莊子曰人之生氣也聚則爲生散則爲死¶
又曰夫大塊載我以形勞我以生佚我以老息我以死故¶
善吾生者乃所以善吾死也¶
又曰莊子之楚見空髑髏髐然有形檄以馬捶因而問之¶
曰夫子貪生失理而爲此乎將子有亡國之事鈇&KR0207;之誅¶
而爲此乎於是語卒援髑髏㭠而卧夜半髑髏見夢曰子¶
之談者似辯士諸子所言皆生人之累也死則無此矣子¶
欲聞死之&KR0003;乎莊子曰然髑髏曰死無君於上無臣於下¶
亦無四時之事縱然以天地爲春秋雖南面王樂不能過¶
也¶
&KR0003;苑曰齊景公岀而見殣謂晏子曰此何死對曰餧而死¶
公曰噫寡人之無德也亦甚矣晏子曰君之德著而不彰¶
何爲無德景公曰何謂也對曰君之德及後宫與臺榭之¶
<pb:KR3k0012_SBCK_548-8b>¶
玩君之鴈食以菽粟君之宫內自樂延及後宫之族何爲¶
其無德也顧臣有請於君由君之意自樂之心推與百姓¶
同之則何殣之有¶
又曰子貢問孔子人死有知將無知也孔子曰吾欲言死¶
人有知也恐孝子妨生以送死也吾欲言死人無知也恐¶
不孝子孫棄親不葬也賜欲知人死有時將無知也死徐¶
自知之猶未晩也¶
又曰魯哀公問孔子曰有智者壽平對曰然人有三死而¶
非命也者人自取之也夫寢處不時飲食不節勞逸過度¶
者疾共殺之居下位而上干其君嗜酒欲物而求不止者¶
刑共殺之少以犯衆弱以侮強忿怒不量力者兵共殺之¶
此三死者非命也¶
又曰民有五死聖人能去三不能除其二飢渇死者可去¶
<pb:KR3k0012_SBCK_548-9a>¶
也凍寒死者可去也雖五兵死者可去也壽命死者不可¶
去也癕疽死者不可去也三者可去二者不可去¶
論衡曰人之死也猶火之滅也而燿不照人死而智不慧¶
二者不齊論者猶謂死有知惑也¶
又曰王莽之時省五經章句皆爲二十萬&KR0054;士弟子郭略¶
夜定舊&KR0003;死於燭下精思不任脉絶氣滅也¶
楊泉物理論曰人含氣而生精盡而死猶澌也滅也譬如¶
火焉薪盡而火滅則無光矣故滅火之餘無遺炎矣人死¶
之後無遺魂矣¶
太平御覧卷第五百四十八¶
<pb:KR3k0012_SBCK_548-9b>¶
