# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:17.474600
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 357
#+PROPERTY: FILE SB11n0727-357太平御覽-卷之三百五十七.
<pb:KR3k0012_SBCK_357-1a>¶
太平御覽卷第三百五十七¶
　兵部八十八¶
　　楯下　彭排¶
　　銜枚¶
　　棓¶
　　椎¶
　　　　　楯下¶
春秋元命苞曰帝俈戴干是謂清明發節移度蓋象招摇¶
(宋均曰干楯也招揺爲天戈戈楯相/副戴之者象見天中以爲表者也)¶
史記曰項羽在戯下欲攻沛公沛公從百餘&KR0016;因項伯面¶
見羽謝無有閉&KR0028;事羽旣饗軍士中酒亞父謀欲殺沛公¶
令項莊拔劒舞坐中欲擊沛公樊噲在營外聞事急乃持¶
劒楯入營衛士止噲噲直橦(音/撞)入立帳下羽目之問爲誰¶
<pb:KR3k0012_SBCK_357-1b>¶
良曰沛公叅乗樊噲羽曰壯士賜之巵酒&KR0510;肩噲旣飲酒¶
拔劒切而㗖之羽曰能復飲乎曰臣死且不辭豈特巵酒¶
乎¶
漢書曰周亞夫子爲父買尚方甲楯五百&KR0013;(張晏曰/&KR0013;具也)可以¶
葬者取傭苦之不與錢傭知其盗買縣官怨而上變告子¶
事連于亞夫亞夫歐血死¶
又曰晁錯上言曰曲道相伏險阨相薄此劒楯之地也弓¶
弩三不當一¶
謝承後漢書曰孟政字子節地皇六年爲府丞虞卿書佐¶
時太守缺丞視事毗陵有賊丞討之未到縣道路逢賊吏¶
卒迸散政操刀楯與賊相擊丞得免難政遂死於路¶
又曰江漢字山甫遷丹陽太守是時太江劇賊余來等刼¶
擊牛渚丹陽邊水諸縣居民歐略良善經歳爲害漢到郡¶
<pb:KR3k0012_SBCK_357-2a>¶
㑹集勁士脩整戰具鈎鑲刀楯大㦸長　弓弩勁兵轉送¶
承接余來亟戰失利遂見梟獲孝順帝喜其功賜以劒珮¶
後漢書曰&KR0061;紹爲髙櫓起土山射曹操營中皆蒙楯而行¶
東觀漢記曰逢萌字子康北海人少有大節家貧給事爲¶
縣亭長尉過迎拜問事尉去舉楯擿地歎曰大丈夫安能¶
爲人後耶遂去學問¶
魏志曰建安五年太祖軍於官渡&KR0061;紹進保武陽稍前依¶
沙塠爲屯合戰不利紹射營中雨下行者皆蒙楯衆大懼¶
又曰太祖與吕布戰太祖募䧟陣典韋先將應募者數十¶
人皆衣兩鎧棄楯但持長矛撩㦸¶
魚豢魏略曰鮑出字文才京兆新豐人也逰俠興平中三¶
輔亂出母爲賊所略出攘臂結袵獨持楯追之行數里及¶
賊殺十餘人賊乃解還出母¶
<pb:KR3k0012_SBCK_357-2b>¶
韋昭呉書曰魯肅欲渡江衆&KR0016;追肅肅植楯引弓射之矢¶
貫洞&KR0016;度不制乃相率還¶
呉録曰交阯朱鳶縣有㯽榔正直髙六七丈葉大如盾¶
王隱&KR0051;書曰朱伺字仲文小爲牙門將　内¶
渉江夏便鞍馬弓弩刀楯射獵¶
于寳&KR0051;記曰呉軍師張悌帥衆三萬濟江與討吴護軍¶
張翰楊州刺史周凌成陣相對沈瑩領丹陽銳卒刀楯五¶
千號青巾兵屢䧟堅陣¶
沈休文宋書曰宗越南陽葉人也爲隊主蠻有爲冦盗者¶
常使越討伐徃輙有功家貧無以市馬刀楯歩出單身挺¶
戰衆莫能當每一捷郡將輙賞錢五千因此得買馬¶
宋略曰寧朔將軍益州刺史劉豪少工刀楯勇冠三軍及¶
在漢中忽脩長生之術使道士合金丹餌之咽而死及就¶
<pb:KR3k0012_SBCK_357-3a>¶
殮屍　如生¶
宋元嘉起居注曰御史中丞劉損奏風聞前廣州刺史韋¶
朗莅任虐法&KR0064;濁是彰於州所造牙楯三十幡朱&KR0030;青綾¶
楯三十五幡請以見事追免朗前所居官○南史王洪軓隨¶
齊鎭新亭常以身捍矢髙帝曰我自有楯卿可防荅曰天¶
下無洪䡄何防蒼生方亂豈可一日無公帝甚賞之¶
齊書曰王冝興吴興人也形&KR0250;短小而果勁有膽力少年¶
時爲刼不湏伴郡縣討逐圍繞數十重終莫能禽甞舞刀¶
楯使十餘人以水交灑不能着¶
北史曰後魏蠕蠕(而兖/切)犯塞以任城王雲爲中軍大都督¶
從獻文討之過大磧雲曰夷狄馬&KR0004;不見虎頭楯&KR0002;令舞¶
楯在前破之必矣帝從之於是相率而歌方駕而前大破¶
之獲其兇酋¶
<pb:KR3k0012_SBCK_357-3b>¶
英雄記曰公孫伯圭追討叛胡丘力居等于管子城伯圭¶
力戰兵乏食馬盡煑弩楯啖食之¶
又曰&KR0061;紹討公孫瓉先令麴義領精兵八百強弩千張以¶
爲前登瓉輕其兵少縱&KR0016;騰之義兵伏楯下一時同發瓉¶
軍大敗¶
蔡邕月令章句曰洪範經云兵革並起兵謂金刃革謂甲¶
楯¶
又曰審五庫之量金鐵皮革(注曰去毛曰革犀兕水/牛之属以爲甲楯鼔鞸)¶
張敞&KR0051;東宫舊事曰東宮外崇福門門各羗楯十幡鷄鳴㦸¶
十張¶
陶公故事曰臣侃奉獻金華大羗楯五十幡青綾金華楯¶
五十幡¶
王琰&KR0115;祥記曰東海何敬叔少而奉佛至㤗始中隨湘州¶
<pb:KR3k0012_SBCK_357-4a>¶
刺史劉韞監營浦縣敬叔時遇有旃檀製以爲像像將就¶
而未有光材敬叔意願甚懃而營索無處慿几微睡見沙¶
門語敬叔云縣後何家有一桐楯甚堪像光其人極惜之¶
苦求可得也敬叔寤問縣後果有何家因求買楯何氏云¶
實有此楯甚愛惜之明府何以得知敬叔具&KR0003;所夢何氏¶
驚奉以製先¶
山海經曰羿與鑿齒戰于壽華之野羿射殺之羿持弓矢¶
鑿齒持㦸盾(郭璞曰鑿齒人類/齒如鑿長五六尺)¶
又曰開明北有鳯鳥鸞鳥背戴&KR1691;(&KR1691;音伐/盾也)¶
張華&KR0054;物志曰朝廷都許時上先人刀劒楯物及銅犬盆¶
殿上四角鼎皆先侯所賜得也¶
劉義慶丗&KR0003;曰魏武征&KR0061;夲&KR0004;治裝餘有數十斛竹片咸¶
長數寸衆並謂不堪用正合燒除太祖意甚惜思所以用¶
<pb:KR3k0012_SBCK_357-4b>¶
之謂可以爲竹甲楯而未顯其言馳使以問楊主簿徳祖¶
應聲荅與帝正同衆伏其辯悟¶
異苑曰河南禇襃字季野將北伐軍士忽同時唱言可各¶
持兩楯復相謂曰一人焉用兩爲及敗悉&KR0018;樐而退¶
國語曰桓公問曰齊國寡甲兵爲之&KR0002;何管子曰輕過而¶
移諸甲兵(賈逵曰輕過輕罪也移/諸甲兵以甲兵贖罪也)桓公曰爲之&KR0002;何管子¶
對曰輕罪贖一楯一㦸¶
潜夫論曰虜或持銅鏡以象兵或&KR0018;板案以&KR0011;楯遑遽擾¶
攘未能相一誠易制也¶
淮南子曰夫栝淇衛箘簬(音路髙誘曰栝翦栝也/淇衛箘簬箭所出也)載以銀¶
錫(戴飾也飾/翦以銀錫)雖有薄縞之䄡腐荷之櫓(荷蓮草也/櫓大楯也)然猶不¶
能獨穿也&KR0002;假之䈥角之力弓弩之勢則貫兕甲而經革¶
楯矣(經猶/逹也)¶
<pb:KR3k0012_SBCK_357-5a>¶
楊泉物理論曰古有阮師之刀&KR0171;家之楯皆爲良工利噐¶
時所寳貴也夫刀者身之寳也楯者身之衛也禦難之藩¶
牆守之城池也¶
夢書曰夢得鑲楯憂相&KR0018;也¶
漢書楊雄校獵賦曰賁育之倫蒙楯&KR0018;羽杖鏌鎁而羅者¶
以萬計¶
呉都賦曰杭神龍之華殿施榮盾而捷獵(勾踐將伐呉作/榮盾嬰以白壁)¶
(鏤以黄金&KR0250;&KR0002;龍蛇以獻呉王呉王受之施於姑/蘇臺捷獵例次皃也言今起神龍殿亦施此物也)¶
又曰于鹵殳鋋暘夷㪍盧之施¶
又曰家有鶴膝户有犀渠(鶴膝矛也犀渠楯也/一曰鎧犀革爲之)¶
李&KR0057;楯銘曰吴旂魯　戎兵特湏也¶
張奐與崔子真書曰㒒以元年到任有見兵二百馬如牿¶
(古督/切)羊矛如錐錟楯如榆葉(錟徒甘切/長牟也)¶
<pb:KR3k0012_SBCK_357-5b>¶
陶侃荅慕容瓌書曰當今楊淮銳勇飛廉超&KR0185;収屈盧必¶
䧟之　集鮫犀不入之楯¶
&KR0067;闡責伍貟文曰自我來思踰歴中春淒風跨月芒雨積¶
旬地藉濕蓐室無完幕負楯傳時伏櫓擊柝謝尚餉楊征¶
南書曰五尺金斵頭刀一口碧綾車中楯一畨¶
又與張涼州書曰今致碧綾車中楯一¶
　　　　　彭排¶
釋名曰彭排旁也在旁排敵禦攻也¶
晉安帝紀曰劉&KR0073;大破孫恩於䔉山思以彭排自載僅得¶
還舩¶
諸&KR0081;亮軍令曰帳下及右陣各持彭排¶
　　　　　銜枚¶
詩曰我東曰歸我心西悲制彼裳衣勿士銜枚(鄭玄曰勿/猶無也無)¶
<pb:KR3k0012_SBCK_357-6a>¶
(制彼裳衣而來謂兵服也/示&KR0004;無行陳銜枚之事也)¶
禮記曰升正柩諸侯執綍五百人皆銜枚¶
周禮曰銜枚氏下士二人徒八人(鄭玄曰枚狀/如箸横銜之)銜枚氏掌¶
司囂(察囂讙者/爲其聒亂)國之大&KR0021;祀令禁母囂軍旅田&KR0229;令銜枚¶
(爲其言語/以相誤也)¶
國語曰呉王起師軍于江北越王軍于江南越王乃令左¶
軍銜枚泝江五里以湏亦令右軍銜枚踰江五里以湏(賈/逵)¶
(曰逆流而上曰泝/徑渡曰踰湏待也)夜中乃令渉江鳴皷中水以湏越王以¶
其中軍私率六千人銜枚以襲攻之呉師大北¶
史記曰項梁率師攻&KR0087;&KR0087;使章邯距梁章邯夜銜枚擊楚¶
殺項梁¶
陸賈楚漢春秋曰髙祖向咸陽南趣宛宛堅守不下乃匿¶
其旌旗人銜枚馬束口龍舉而翼奮雞未鳴圍宛城三匝¶
<pb:KR3k0012_SBCK_357-6b>¶
宛城降¶
漢書曰&KR0087;將章邯圍魏王咎於臨濟田儋(都甘/切)將兵救魏¶
章邯夜銜枚擊大破齊軍煞儋於臨濟下¶
又曰趙充國擊西羗至金城湏兵滿萬&KR0016;欲渡河恐爲虜¶
所&KR0210;即夜遣三校銜枚先渡渡輙營陣㑹明畢¶
東觀漢記曰呉漢伐蜀分營於水南水北北營戰不利乃¶
銜枚引兵徃合水南營大破公孫述¶
梁祚國統曰孫權甞賜甘寧酒米寧以米賜帳下乃以銀¶
椀酌酒自飲次與其郡督次酌其次命銜杖出斫敵¶
王隱晉書曰母丘儉文欽反遣鄧艾進屯樂嘉欽果夜銜¶
枚襲艾等昧爽至于城下¶
又曰王浚都督幽州諸軍事成都王使和演發兵殺浚單¶
于以演謀告浚州府逼近銜枚宻嚴夜與單于圍演演持¶
<pb:KR3k0012_SBCK_357-7a>¶
白幡請降¶
孫嚴宋書曰栁元景揔軍北討元景至弘農營於開方口¶
衆軍並造陜下元景遣軍副柳元怙簡歩&KR0016;二千一&KR0043;而至¶
遂合戰元怙悉偃旗皷士馬皆銜枚潜師伏甲而進旣出¶
賊不意虜衆大駭¶
王智深宋書曰劉誕作亂孝武帝使沈攸等伐之於是龍¶
驤將軍卜天生推車塞壍率敢死數百人銜枚先登¶
習鑿齒漢晉陽秋曰&KR0004;魏軍始入蜀劉禪分二千人付羅¶
獻留守呉聞蜀敗遂起兵遣盛憲謝詢等水陸並到&KR0003;獻¶
以合從之計獻謂諸將曰今處&KR0012;城百姓無主呉人因釁¶
公敢西過冝一决戰以示衆心遂銜枚夜岀擊破憲¶
盧綝&KR0051;四王起事曰天子自鄴至洛右將軍張方逼帝幸¶
長安河間王率叅佐到覇水上迎人兵去路百餘歩銜枚¶
<pb:KR3k0012_SBCK_357-7b>¶
屯列¶
崔鴻後秦録曰永和二年遣武衛姚鸞營于大路晉將沈¶
林子簡其軍中精銳朱逺等銜枚夜襲鸞營鸞死之¶
又前凉録曰張璩字元琰年十四拜奉車都尉從梁肅征¶
隴右與王擢遇於邢崗相拒十日璩銜枚宻擊大破之由¶
是顯名¶
又蜀録曰李特使弟驤屯軍毗橋以備羅尚尚遣將張興¶
僞降於驤以觀虚實興夜歸白尚尚遣精勇萬人銜枚隨¶
興夜襲驤營驤及將士奔于流柵¶
越絶書曰呉王闔閭問伍子胥軍法子胥曰王身將即疑¶
舡旌麾兵㦸與王舡等者七艘將軍疑舡兵㦸與將軍舡¶
等三舡皆居於大陣之左右有敵即出就陣吏卒皆銜枚¶
敖歌擊皷者斬¶
<pb:KR3k0012_SBCK_357-8a>¶
曹瞞傳曰公將襲&KR0061;紹軍乃選精銳歩&KR0016;皆銜枚&KR0350;馬口¶
夜從問道出人抱束薪至紹圍屯大放火營中驚亂大破¶
之¶
太公六韜曰以少擊衆必以日之暮人操炬火合則滅之¶
或皷呼而行或銜枚而止¶
呉孫子三十二壘經靈輔曰移車移旗以順其意銜枚而¶
陳分師而伏後至先擊以戰則克¶
魏文帝兵書要略曰銜枚母讙譁唯令之從¶
左思呉都賦曰銜枚無聲悠悠斾旌¶
　　　　　棓(棓與棒/通用)¶
服䖍通俗文曰大杖曰棓(歩項/切)¶
魏志曰鍾㑹反囚將軍胡烈等與子䟽云㑹帳下督丘建¶
宻&KR0003;消息㑹以作大坈白棓數千欲呼外兵入以次棓殺¶
<pb:KR3k0012_SBCK_357-8b>¶
投置坑中外兵聞乃殺㑹¶
曹暪傳曰操爲洛陽北部尉繕治四門造五色棒懸門左¶
右各數十枚有犯禁者不避豪強輙棒殺之¶
虞浦江表傳曰孫皓以張布女爲羙人皓先報布後問羙¶
人曰尓父何在荅曰賊巳殺之皓大怒即棒殺美人¶
沈約宋書曰後廢帝昱或有忤意者輙加以虐刑有白棒¶
數十枚各有名號鍼鑿錐鋸之徒不離左右甞以鐵錐椎¶
人隂破¶
六韜曰方胥鐵棓重十二斤柄長五尺千二百枚一名天¶
棓(許慎注曰大杖以桃爲之/擊殺羿是以&KR0017;畏挑人也)¶
枹朴子呉遣賀將軍討山賊中有善禁者每交戰官軍刀¶
劒皆不得拔將軍乃多作勁木白棓擊之禁不復行因而¶
尅賊¶
<pb:KR3k0012_SBCK_357-9a>¶
又曰余願世人改其無檢之行除其驕簡之失則趙勝之¶
門無去客黄祖之棓無所用矣¶
晉宣帝敎曰當教諸圍上守土皆作棓人一枚輕重長短¶
者各各可守皆當頭施紉挂臂賊破死在旦夕邂逅衝突¶
圍當以棓棓之¶
髙堂隆陳灾異表曰石氏星占曰天棓五五星天之杖也¶
主檛棓亂兵客星彗茀干犯棓兵大起二年消復之冝罷¶
省百&KR0229;勿使士卒怨於勤苦而爲亂足其廪食度可勞然¶
後用之則士卒安而無亂兵矣¶
　　　　　椎¶
史記曰張良爲韓報讎得力士爲鐵椎重一百二十斤擊¶
始皇博浪沙中誤中副車¶
又曰朱亥䄂四十斤鐵椎椎&KR0051;鄙¶
<pb:KR3k0012_SBCK_357-9b>¶
漢書曰淮南厲王長髙帝少子也有才力力扛鼎乃徃請¶
辟陽侯出見之即自䄂金椎推之命從者刑之¶
太平御覽卷第三百五十七¶
