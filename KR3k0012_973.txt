# -*- mode: mandoku-view; -*-
#+TITLE: 太平御覽
#+DATE: 2015-09-12 00:54:00.716112
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 973
#+PROPERTY: FILE SB11n0727-973太平御覽-卷之九百七十三.
<pb:KR3k0012_SBCK_973-1a>¶
太平御覽卷第九百七十三¶
　果部十¶
　　龍眼　樝　餘甘　蒟子　木𤓰　劉　鬰¶
　　杜梨　㮕&KR0037;　榛　柚　椵　椹¶
　　　　　龍眼¶
廣雅曰益智龍眼也¶
謝承後漢書曰交阯七郡献龍眼¶
廣志曰龍眼𣗳葉似荔支蔓延縁木生子大如酸&KR0037;色異¶
純甜無酸¶
朱崖傳曰果有龍眼¶
交州記曰龍眼樹髙五六丈似荔支而小¶
廣州記曰龍眼子似荔支七月熟¶
吴氏本草曰龍眼一名比目¶
<pb:KR3k0012_SBCK_973-1b>¶
嶺表録異曰龍眼子樹如荔支葉小殻青黄色形圎如彈¶
丸大核如木槵子而不堅肉白蔕漿其甘如&KR0097;一朶&KR0106;三¶
二十顆荔支方過龍眼即熟南人謂之荔支奴(以其常/隨後也)¶
左思蜀都賦曰傍挺龍眼側生荔支¶
　　　　　榠樝¶
齊書曰武帝幸丹陽郡宴飲郅撝恃舊酒後狎侮同列時¶
王敬則執榠樝以刀子削之謂曰此非元徽頭何事自喫¶
之爲左丞&KR0067;果之所糺以贖論¶
廣志曰　樝其子甚酢出西方¶
　　　　　餘甘¶
吴録地理志曰髙涼安寜縣有餘甘&KR0004;食之味苦後口中¶
更甘¶
臨海異物志曰餘甘子如梭形出𣈆安候官界中餘甘橄¶
<pb:KR3k0012_SBCK_973-2a>¶
㰖同一果耳¶
雲南記曰瀘水南岸有餘甘子樹子如彈丸許色微黄味¶
酸苦核　有五稜其樹枝如柘枝葉如小夜合葉¶
陳祁暢異物志曰餘甘大小如彈丸大視之理如定陶𤓰片¶
&KR0004;入口如苦忽咽口中乃更甜羙塩而蒸之尤羙可多¶
食之¶
朱崖故事曰朱崖果有餘甘¶
左思吴都賦曰其果則丹橘餘甘荔支之林¶
　　　　　蒟子¶
漢書曰畨陽令唐&KR0170;風曉南粤南粤食&KR0170;蜀枸醬注曰枸¶
音矩枸樹也如桑其椹長二三寸酢取其實以爲醬¶
廣志曰蒟子蔓生依𣗳子似桑椹長數寸色黒辛如薑以¶
&KR1069;淹之下氣消食出南安¶
<pb:KR3k0012_SBCK_973-2b>¶
左思蜀都賦曰笻杖傅節於大夏之邑蒟醬流味於畨禺¶
之郷¶
　　　　木𤓰¶
爾雅曰楙木𤓰(郭氏注曰實如小𤓰/酢可食楙音茂也)¶
周禮冬官下弓人職曰取幹之道木𤓰次果桑¶
毛詩衛淇澳木𤓰曰投我以木𤓰報之以瓊琚(毛云楙也/詩義䟽曰)¶
(楙葉似榛實如小㼐𤓰上黄著中令/蚡香欲噉者蜜封藏百日食之也)¶
三國典略曰齊孝昭北伐庫莫奚至天池以木𤓰&KR0069;毒魚¶
魚皆死而浮出庫莫奚&KR0060;相謂曰池有靈魚犯之不祥乃¶
岀長城北道齊主分兵追擊獲牛羊七萬振旅而還¶
水經曰魚復縣地多木𤓰樹有子大如甒(音/武)白黄實甚苦¶
香爾雅之所謂楙也¶
盛弘之荆州記曰魚復縣有固陵村地多木𤓰樹其子大¶
<pb:KR3k0012_SBCK_973-3a>¶
者如甒¶
晉宫閣記曰華林園有木𤓰五株¶
廣志曰木𤓰子可藏枝爲　一尺百二十節¶
吴氏本草曰木𤓰生夷陵¶
虎丘山䟽曰山三靣悉有木𤓰¶
何承天木𤓰賦曰惟兹木之在林亦超𩔖而獨劭方朝華¶
而繁實比沙棠而有曜¶
　　　　　劉¶
爾雅曰劉劉杙也(劉子生山中實如梨酢/甜核堅出交趾杙音弋)¶
吴録地理志曰交阯羸僂縣(有/劉)子樹出山中實如梨而味¶
酸羙郡内皆有之¶
南方草物狀曰劉三月華七月八月熟其色黄其味酢出¶
交阯武平興古九真¶
<pb:KR3k0012_SBCK_973-3b>¶
吴都賦曰梌劉禦霜¶
　　　　　欎¶
周書曰夏食欎(棣/也)¶
毛詩𡺳七月曰六月食欎(毛注日/欎棣)¶
詩義䟽曰其樹髙五六尺其實大如李正赤食之甜¶
魏王花木志曰欎薁樹髙五六尺實大如李赤色食之甘¶
廣雅曰一名雀李又名車下李又名郁李亦名棣亦名薁¶
李子毛詩七月食欎及薁即郁李也一名棣也¶
吕氏夲草曰郁核一名雀李一名車下李一名棣¶
晉宫閣名曰華林園薁李一林¶
司馬相如上林賦曰隱夫欎棣合逯離支¶
潘岳閑居賦曰梅杏薁棣之屬¶
曹毗魏都賦曰&KR0002;榴郁棣¶
<pb:KR3k0012_SBCK_973-4a>¶
　　　　　杜梨¶
爾雅曰杜甘棠(今之杜/梨也)¶
山海經曰岷山其木多棠¶
韓詩外傳曰邵伯在朝所司請召民邵伯曰不勞一身而¶
勞百姓此非文王之志也於是廬於棠樹之下百姓大恱¶
詩人見而歌焉¶
毛詩鵲巢甘棠曰蔽芾甘棠勿剪勿伐召伯所菱(毛云甘/棠杜也)¶
(詩義䟽曰今棠梨也一名杜/梨如梨而小有甜酢可噉也)¶
毛詩蟋蟀枤杜曰有枤之杜生于道周¶
陸氏毛詩䟽義曰枤杜杜赤棠也與白棠同但有赤白羙¶
惡子白色者爲白棠白棠甘棠也多酸羙滑赤棠子澁而¶
酢者也俗語澁如杜是也木理亦赤可以作弓材¶
孫楚枤杜賦序曰家弟以虞氏梨賦見示余謂豈以梨有¶
<pb:KR3k0012_SBCK_973-4b>¶
用之爲貴杜無用之爲賤故賦之¶
　　　　　㮕&KR0037;¶
晉宫閣名曰華林園㮕(音/軟)&KR0037;四株¶
廣志曰㮕&KR0037;味如柿晉陽楛㮕肌細而厚以供御¶
范子計然曰㮕&KR0037;岀漢中郡¶
崔豹古今注曰㮕&KR0037;葉如柿實似柿而小味甘羙¶
司馬相如子虚賦曰樝梨梬栗(梬楟/&KR0037;也)橘柚芬芳¶
左思蜀都賦曰林檎枇杷橙柿梬楟¶
　　　　　榛¶
毛詩𨚍栢舟簡兮曰山有榛隰有苓¶
陸機毛詩䟽義曰山有榛枝葉似栗樹子似橡子味似栗¶
枝莖可以爲燭¶
毛詩鄘栢舟定之方中曰樹之榛栗椅桐梓漆¶
<pb:KR3k0012_SBCK_973-5a>¶
詩義䟽曰榛栗屬有兩種其一種大小皮葉皆如栗其子¶
小形似杼子味亦如栗所謂樹之榛栗者也其一種枝莖¶
如木蓼生髙丈餘作胡挑味遼代上黨皆饒¶
周禮天官下籩人職曰饋食之籩其實榛¶
禮記曲禮下曰婦人之贄椇榛&KR0037;栗¶
&KR0003;丈曰榛似梓實如小栗¶
山海經曰上申之山下多榛楛(郭氏注曰榛/似栗而小)¶
任昉述異記曰漢末楊氏家園中産神榛二株¶
張衡七辨曰寒梨乾榛¶
　　　　　柚(尔雅音義/曰或作)¶
爾雅曰柚條也(鄭氏注曰以橙/實酢出江南)¶
尚書禹貢曰楊州厥苞橘柚¶
周書曰秋食橘柚¶
<pb:KR3k0012_SBCK_973-5b>¶
毛詩𥘿車轔曰終南何有有條有梅¶
列子曰吴越之間有木焉其名曰　碧樹而冬青實丹而¶
味酸度淮北而化爲枳焉¶
莊子曰三王五帝之禮義法度譬猶柤梨橘柚其味相反¶
而皆可於口¶
淮南子曰天之所處地之所載皆生於一父母故槐榆與¶
橘柚合而爲兄弟¶
吕氏春秋曰果之羙者雲夢之柚¶
山海經曰洞庭之山綸山銅山賈超之山其木多(㐬郭氏/榣注曰)¶
(柚似橘/而大)¶
塩鐵論御史曰孝武皇帝平百越以爲園圃臣庶皆厭橘¶
柚¶
崔寔政論曰橘柚之貢堯舜所不常御¶
<pb:KR3k0012_SBCK_973-6a>¶
裴淵廣州記曰別有柚號爲雷柚實如&KR0155;大¶
廣志曰成都有柚大如升¶
愽物志曰橘柚𩔖多豫章郡出真者¶
風土記曰柚大橘也赤黄而酢也¶
神異記曰東方建春山外多柚¶
異苑曰南康歸羙山石城内有甘橘柚¶
楚辭曰斬伐橘柚列樹苦桃¶
楚辭曰&KR0258;橘柚以爲圃兮列辛夷與椒楨¶
司馬相如子虚賦曰橘柚芬芳¶
古詩曰橘柚垂華實乃在深山側聞君好我甘竊獨自雕¶
飾¶
楊雄楊州牧箴曰彭蠡旣瀦陽鳥攸居橘柚羽貝瑶琨篠¶
簜¶
<pb:KR3k0012_SBCK_973-6b>¶
崔琦七蠲曰于斯江睪寔産橘柚紫葉玄實緑裏朱莖¶
郭璞讃曰屈生嘉歎以爲羙談¶
　　　　椵¶
爾雅曰櫠椵也(郭璞注曰柚屬子大如盂皮/厚二三分中似枳食之味少)¶
　　　　椹¶
毛詩䮐頌泮宫曰翩彼飛鴞集于泮林食我桑黮懷我好¶
音(黮桑/實)¶
後漢書曰献帝時三輔大飢九月桑復生椹人得以食¶
魏略曰楊沛爲新鄭長課民益畜乾椹㑹太祖西迎天子¶
無糧食沛進乾椹及太祖輔政遷爲鄴令賜其生口十人¶
絹百疋欲以勵之報乾椹也¶
魏書曰𡊮紹在河北軍人仰&KR0037;椹¶
車頻𥘿書曰慕容垂圍鄴百姓不得復田民以桑椹爲糧¶
<pb:KR3k0012_SBCK_973-7a>¶
相噉略盡¶
晉書載記曰符登攻姚萇萇據武都相持累戰互有勝&KR0018;¶
登軍中大飢収葚以供兵¶
後魏書曰崔逞自燕奔魏㝷除御史太祖攻中山乏糧問¶
郡臣取食之方逞曰取椹可以𦔳糧太祖雖衘侮慢兵湏¶
食乃聽人取椹¶
北史曰後周趙肅爲齊州別駕有能名其東鄰有桑椹落¶
其家就遣人悉拾歸其主誡諸子曰吾非以此求名意者¶
非機杼物不願侵人汝等冝以爲誡¶
金樓子曰𥘿皇遣徐福求一寸椹碧海之中有扶桑樹長¶
數千丈樹兩兩同根生更相依𠋣是(名/為)扶桑仙人食其椹¶
而體作金光飛騰玄宫也¶
漢武内傳曰神仙上藥有扶桑丹椹¶
<pb:KR3k0012_SBCK_973-7b>¶
汝南仙賢傳曰蔡君仲孝飬老母時赤眉亂君仲取桑椹¶
赤黒異器賊問之荅云黒者與母赤者自食賊嘉之與塩¶
二&KR0155;¶
丗&KR0003;曰張天錫爲晉孝武所器每入言話無不竟日頗有¶
嫉之者於坐問張北方何物可貴張荅曰桑椹香甘鴟鴞¶
革響醇酪養性人無嫉心¶
丗&KR0003;曰有王甲從北方來詣謝公問北方何果㝡勝甲云¶
桑椹最好謝公問可以比江東何杲甲云是黄甘之流公¶
曰君何乃爾妄語甲旣受妄語之名恐宰相所貴乃買駿¶
馬候熟時取數十枚還以奉公公食之以爲羙乃謂甲此¶
味乃江東所無而君近比黄甘於是引甲爲賔客¶
十洲記曰有椹樹長數千丈名爲扶桑芝仙人食其椹而¶
體作金色飛翔玄宫其樹雖大其葉則小故如中夏之桑¶
<pb:KR3k0012_SBCK_973-8a>¶
椹也但椹稀而赤九千歳一生實耳¶
楊衒之洛陽伽藍記曰願㑹寺中書侍郎王翊捨宅立也¶
佛堂前生桑樹一株直上五尺枝條横遶柯葉傍布形如¶
羽蓋復髙五尺凡爲五重每一重葉棋各異京師道俗謂¶
之神桑觀者成市布施者甚衆帝聞而惡之以爲惑衆命¶
給事黄門侍郎元紀伐殺之其日雲霧晦&KR0115;下斧之處流¶
血至地見者莫不悲泣¶
東方朔神異記曰東方有樹髙八十丈敷張自輔葉長一¶
丈廣六七尺名曰桑上有椹長三尺五寸其圍如數¶
異苑曰漢興平元年九月桑再椹時劉玄徳軍小沛年荒¶
榖貴士衆皆飢仰以爲糧¶
又曰北方有白桑椹長數寸食之甘羙¶
　五行記曰晉武太元中太原王戎爲欝林太守泊舡新¶
<pb:KR3k0012_SBCK_973-8b>¶
亭眠夢人以七枚椹與之着衣&KR0109;中旣悟得椹如夢中¶
傳休弈桑椹賦曰繁實離離含甘吐液翠米三變或玄或¶
白嘉味殊滋食之無斁¶
太平御覽卷第九百七十三¶
