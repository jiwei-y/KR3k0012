# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:40.483724
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 715
#+PROPERTY: FILE SB11n0727-715太平御覽-卷之七百一十五.
<pb:KR3k0012_SBCK_715-1a>¶
太平御覽卷第七百一十五¶
　服用部一十七¶
　　歩揺　假髻　髲¶
　　　　　歩搖¶
釋名曰后首飾曰副副覆也以覆於首上有垂珠歩則揺¶
也¶
周禮曰王后首服爲副所以副首爲飾若今歩揺也¶
續漢書輿服志曰皇后入廟歩揺以黄金爲山題貫白珠¶
桂枝相糺八爵九華熊虎赤羆天鹿辟邪¶
後漢書曰和熹鄧后賜馮貴人赤綬以未有歩揺環佩各¶
加賜一具¶
晉書曰慕容廆曽祖莫護跋魏&KR0004;率其諸部入居遼西從¶
宣帝伐公孫氏以功拜率義王始建國於&KR0068;城之北時燕¶
<pb:KR3k0012_SBCK_715-1b>¶
代多冠歩摇冠護跋見之乃歛髮襲冠諸部因呼之爲歩¶
摇其後音訛遂爲慕容焉¶
江表傳曰務皓使尚方以金作歩揺假髻以千數令宫人¶
着以相撲朝成夕敗輙命更作¶
晉令曰歩揺蔽髻皆爲禁物¶
西京雜記曰趙飛鷰爲皇后其女弟上遺黄金歩揺¶
宋玉風賦曰主人之女垂珠歩揺¶
梁沈靖妻沈氏歩揺花詩曰珠花縈翡翠寳葉間金瓊翦¶
荷不似製爲花如自生低枝拂衣領微歩動揺英¶
　　　　　假髻¶
周禮曰追師掌王后首服爲副¶
鄭玄云副婦人首飾三輔謂之假髻¶
東觀漢記曰章帝詔東平王蒼惟王孝友之德令以光烈¶
<pb:KR3k0012_SBCK_715-2a>¶
皇后假髻帛巾各一衣一篋遺王可時瞻視以慰凱風¶
寒泉之思¶
晉中興書微祥說曰太元中公主婦女緩&KR0066;假髻以爲盛¶
飾用髮豐多不可恒戴乃先於籠上扶之名曰假髻或名¶
假頭至於貧人不能自辦自號無頭就人借髻後孫恩桓¶
玄之亂死者万計&KR0013;戮之家多亡頭首至大歛時皆以藤¶
&KR0350;菰草爲頭是假髻之應也〇晉令曰士卒百工不得着假髻¶
　　　　髲¶
釋名曰髲&KR0013;也髲少者得以&KR0013;助其髲也¶
詩曰鬒髮如雲不屑髢也(髢髪也/音弟)¶
傳曰衛莊公自城上見戎州巳氏之妻髪美使髠之以爲¶
吕姜髢後爲巳氏所殺也¶
呉志薛綜上事云漢時朱崖叛以長吏覩其人好髮髠取¶
<pb:KR3k0012_SBCK_715-2b>¶
爲髲故百姓怨叛¶
南越志曰開安縣岀頭髲¶
異苑曰琅瑘費縣民家&KR0106;患失物作䋲彄施穿穴口因繫¶
得一髲長三尺許後不復失物¶
太平御覽卷第七百一十五¶
