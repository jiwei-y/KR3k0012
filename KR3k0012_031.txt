# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:00.735886
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 31
#+PROPERTY: FILE SB11n0727-031太平御覽-卷之三十一.
<pb:KR3k0012_SBCK_031-1a>¶
太平御覽卷第三十一¶
　時序部十六¶
　　五月五日　伏　七月七日¶
　　　　　五月五日¶
大戴禮曰五月五日蓄蘭爲沭¶
謝承後漢書曰陳臨爲蒼梧太守推誠而理導人以孝悌¶
臨徴去後夲郡以五月五日祠臨東城門上令小童㓗服¶
舞之¶
又禮儀志曰五月五日朱索五色桃印爲門户飾以止惡¶
氣也¶
沈約宋書曰元徽五年五月五日皇太后賜帝玉柄毛扇¶
帝嫌其毛柄不華因此欲加酖害〇宋略曰王鎮惡以五¶
月五日生家人欲弃之其祖猛曰昔孟甞君以此日生卒¶
<pb:KR3k0012_SBCK_031-1b>¶
得相齊此兒必興吾宗以鎭悪爲名¶
唐書曰崔信明以五月五日正中時生有異雀數頭身形¶
甚小五色皆備集于庭樹鼓翼齊鳴其聲清亮隋太史良¶
使至青州遇而占之曰五月爲火火爲離離爲文采日正¶
中文之盛也又有雀五色奮翼而鳴此兒必文藻煥爛聲¶
名播於天下雀形旣小禄位殆不髙矣及長博聞強記下¶
筆成章郷人髙孝基有知人鑒毎謂人曰崔信明才學富¶
贍雖名冠一時但恨其位不逹耳¶
孝子傳曰紀邁五月五日生其母弃之村人紀淳妻養之¶
年六歳夲父母云汝是我兒邁涕泣傭所得輒上母¶
續齊諧記曰屈原五月五日投汨羅而死楚人哀之毎至¶
此日竹筒貯米投水祭之漢建武年長沙歐回見人自稱¶
三閭大夫謂回曰甞見祭甚善但常年所患蛟龍所竊今¶
<pb:KR3k0012_SBCK_031-2a>¶
若有惠可以練樹葉塞其上以五綵絲約之此二物蛟龍¶
所憚也回依言後乃復見感之今人五日作糭子帶五色¶
絲及練葉皆是汨羅之遺風也¶
西京雜記曰王鳯以五月五日生其父欲不舉其叔曰昔¶
田嬰勑其母勿舉田文文後爲孟嘗君以古事推之非不¶
祥遂舉之¶
鄴中記曰并州俗以介子推五月五日燒死世人爲其忌¶
故不舉食飼非也北方五月五日自作飲食飼神及作五¶
色縷五色辛盤相問遺不爲介子推也¶
荆楚歳時記曰五月五日西人並蹋百草今人又有闘百¶
草之戯¶
又曰五月五日競渡俗爲屈原投汨羅日傷其死所並命¶
舟檝以拯之舸舟取其輕利謂之飛鳬一自以爲水軍一¶
<pb:KR3k0012_SBCK_031-2b>¶
自以爲水馬州將及土人悉臨水而觀之¶
又曰是月俗忌盖屋及曝薦席(風俗通云五月盖屋令人/頭秃又異苑云新野庚寔)¶
(家甞以五月暴席忽有一小兒於席下俄失所在其後寔/女子遂亡相傳弥以忌爲此條通五月之事今附於此)¶
又曰五月五日荆楚人並蹋百草將艾以爲人懸門户上¶
以攘毒氣故師曠占曰歳病則艾草先生也¶
風土記曰仲夏端五端𥘉也俗重五日與夏至同先節一¶
日又以菰葉褁粘米以粟棗灰汁煑令熟節日啖煑肥龜¶
令極熟去骨加鹽豉　蓼名曰𦵔龜黏米一名糭一曰角¶
黍盖取隂陽尚包褁未之象也龜表肉裏陽内隂外之形¶
所以賛時也¶
抱朴子曰或問辟五兵之道荅以五月五日作赤靈符着¶
心前¶
又曰蟾蜍萬歳者頭上有角頷下丹書八字再重五月五¶
<pb:KR3k0012_SBCK_031-3a>¶
日中時取之隂乾百日以其足畫地即爲流水¶
風俗通曰五月五日以五彩絲繫臂者辟兵及鬼令人不¶
病温¶
又曰亦因屈原一名長命縷一名續命縷一名辟兵繒一¶
名五色絲一名朱索又有條逹等織組雜物以相贈遺(孝/經)¶
(援神契云仲夏始出婦人染練或有作務玉燭寳典云此/節備擬甚多其尚矣又曰日月星辰鳥獸之狀文繡金縷)¶
(帖畫貢獻所尊古詩/云繞臂雙條逹是也)¶
又曰五月五日集五色繒辟兵余問服君服君曰青赤白¶
黒以爲四方黄爲中央襞方綴於胸前以示婦人蠶功也¶
織麥&KR4180;懸於門以示農工成傳聲以襞爲辟兵耳(音/清麥莖)¶
(也)¶
養生要集曰木味苦小温生漢中南鄭山谷五月五日採¶
之¶
<pb:KR3k0012_SBCK_031-3b>¶
琴操曰介子綏(國語曰/介子推)割腓股以啖重耳重耳復國子綏¶
獨無所得綏甚怨恨乃作龍虵之歌以感之終不肯出文¶
公令燔山求之子綏遂抱木而燒死文公令民五月五日¶
不得發火¶
玉燭寳典曰五月五日採艾懸於户上以攘毒氣按荆楚¶
歳時記云宗則字文度常以五月五日未鷄時採艾見似¶
人處攬而取之用灸有驗是日競渡採雜藥¶
夏小正曰此月蓄藥以蠲除毒氣也¶
異苑曰五月五日剪鴝鵒舌以能學人語¶
又曰田文母嬖五月五日生文父勑令勿舉之後母私舉¶
文長成童以實告之文遂啓父曰不舉五月予何父云生¶
及户損父文曰壽命於天豈壽命於户若壽命於户何不¶
髙其户誰能至其户耶父知賢爲嗣齊封爲孟常君¶
<pb:KR3k0012_SBCK_031-4a>¶
世說曰胡廣夲姓黄五月五日生父母惡之置瓮中投於¶
江胡翁聞瓮中有兒啼往取之養爲子遂七登三司¶
㑹稽典録曰女子曹娥者㑹稽上虞人父能絃歌爲巫漢¶
安二年五月五日於縣江泝濤迎波沉溺死不得尸娥年¶
十四㳂江號哭晝夜不絶聲七日遂投江而死¶
習鑿齒與禇常侍書曰想往日與足下及江州五月五日¶
共澡浴戯處追㝷宿眷髣髴王儀心實悲矣¶
國史𥙷曰揚州舊貢江心鏡五月五日楊子江中所鑄也¶
或言中有百錬者六七十錬則已易破難成往往有自鳴¶
者¶
酈元注水經曰如深水有異魚按正光元年五月五日天¶
氣清爽聞池中鎗鎗若鉦鼓聲池水驚而沸湏臾雷電晦¶
冥有五色虵自池上屬於天乆之乃滅波上水定唯見一¶
<pb:KR3k0012_SBCK_031-4b>¶
魚在其一變爲龍¶
　　　　　伏日¶
暦忌釋曰伏者何也金氣伏藏之日也四時代謝皆以相¶
生立春木代水水生木立夏火代木木生火立冬水代金¶
金生水至於立秋以金代火金畏火故至庚日必伏庚者¶
金也(隂陽書日候夏至後第三庚爲𥘉伏第四庚爲中/伏立秋後𥘉庚爲後伏謂之三伏曹植謂之三詢)¶
(也)¶
史記曰張子房始見下邳圯上老父與一編書曰讀是爲¶
王者師後十三年濟北殿糓城山下黄石即我也良後從¶
髙帝過濟北果見糓城下黄石良取寳而祠之留侯死并¶
黄石葬之毎上塚伏臘祠黄石¶
又曰秦穆公始爲伏祠¶
漢書曰東方朔爲郎伏日詔賜諸郎肉朔獨拔劒割肉謂¶
<pb:KR3k0012_SBCK_031-5a>¶
其同官曰當早歸請受賜即懷肉而去上問朔曰賜肉不待¶
詔而去何也上令自責朔曰受賜不待詔何無禮也拔劒割¶
肉一何壯也割之不多又何廉也歸遺細君又何仁也上¶
笑曰令生自責而反自譽復賜酒一巵肉百斤遺細君¶
又曰楊煇報孫㑹宗書曰田家作苦歳時伏臘烹羊炰羔¶
斗酒自勞(去/聲)¶
漢官儀曰伏日萬鬼所行故謹漢魏日有食之㑹故漢書¶
楊煇閑居曰養羊沽酪供伏臘之費〇典略曰大駕都許¶
使光禄大夫劉松北鎮袁紹軍與紹子弟日共宴飲常以¶
三伏之際晝夜酣飲極醉至於無知云以避一時之暑故¶
河朔有避暑飲¶
王翽鄴中記曰石季龍於氷井臺藏冰三伏之月以冰賜¶
大臣¶
<pb:KR3k0012_SBCK_031-5b>¶
荆楚歳時記曰六月伏日並作湯餅名爲辟惡¶
宋玊玄謨壽陽記曰明義井三伏之日炎暑赫曦男女行¶
來其氣短急望見義井則喜不可言未至而憂旣至而樂¶
號爲歡樂井¶
世說曰郗嘉賔三伏之日詣謝公炎暑熏赫復當風交扇¶
猶沾汗流離謝著故絹衣食熱白粥晏然無異郗謂謝公¶
曰非君幾不堪此¶
崔寔四民月令曰𥘉伏薦麥瓜於祖禰也¶
風俗通曰漢中巴蜀自擇伏日俗說漢中巴蜀廣漢土地¶
温暑草木蚤生晚枯氣異中國夷狄畜之故令自擇伏日¶
也謹案漢書髙帝分四都之衆用良平之䇿還定三秦席¶
卷天下盖君子所因者夲也論㓛定封加以金帛重復寵¶
異令自擇伏日不同於風俗也¶
<pb:KR3k0012_SBCK_031-6a>¶
書儀曰六月三日伏日昔賈誼在湘南六月三庚日有&KR2609;¶
鳥來時以南方毒惡以助太陽銷爍萬物故損人因避之¶
稽含因熱賦序曰三伏之節始奏啇秋之辰未期余下俚¶
貧生居室卑陋狹巷不來清風短廡不足増䕃歎彼夏屋¶
之士體逸髙廊並天而寒暑殊同世而憂樂異矣¶
程曉詩曰平生三伏時道路無行車閉門避暑卧出入不¶
相過今世能襶子觸熱到人家主人聞客來嚬蹙柰此何¶
摇扇臂中疼流汗正滂沲傳戒諸髙明熱行冝見呵¶
晉潘岳懷縣詩曰南陸迎脩景朱明送末垂𥘉伏啓新節¶
隆暑亦赫曦¶
　　　　　七月七日¶
漢武帝故事曰景帝嘗夢髙祖謂巳曰王美人生子可名¶
爲彘以乙酉年七月七日旦生武帝於猗蘭殿(謹按同冥/記漢武帝)¶
<pb:KR3k0012_SBCK_031-6b>¶
(未生之時景帝夢一赤彘從雲中直下崇芳閤帝覺而坐/於閣果見赤氣從雲中直下如林木蔽户牖望閣上有丹)¶
(霞蓊欝旣而乃改崇芳閣爲/猗蘭殿後王夫人生武帝也)¶
又曰七月七日上於承華殿齋其日忽有鳥從西方來集¶
殿前上問東方朔朔曰此西王母欲來也有頃王母至有¶
二青鳥如烏夾侍王母旁之¶
又曰王母遣謂帝曰七月七日我當暫來帝至日掃宫内¶
燃九華之燈¶
又曰漢武帝内傳曰帝登㝷眞之臺齊至七月七日夜忽¶
見天西南如白雲起鬱鬱直來趨宫有頃西王母至乗紫¶
雲之輦¶
又曰七月七日乃掃除宫掖之内張雲錦之帷燃九光微¶
燈夜二唱後西王母駕九色之班龍上殿¶
又曰七月七日西王母降武帝戴太真晨纓之冠履玄瓊¶
<pb:KR3k0012_SBCK_031-7a>¶
鳯文之舄¶
宋卜子楊園苑䟽曰太液池西有武帝曝衣閤常至七月¶
七日宫女出后登樓襮衣¶
晉書曰魏武帝辟髙祖以漢祚將終不欲屈節於曹氏辭¶
以風痺不能起居魏武遣親信令史微服於髙祖門下樹¶
䕃下息時七月七日髙祖方曝書令史竊知還具以告乃¶
重遣辟之勑行者曰若復不動便可収之髙祖懼而應命¶
後魏書曰太祖道武皇帝韓珪七月七日生於叅合陂¶
又曰任城王澄爲雍州功縗在身故以七月七日集文武¶
馬射張普惠字洪賑爲録事參軍奏記請停¶
列仙傳曰陶安公者六安鑄治師也一朝火散上紫色衝¶
天安公伏治下求哀須臾朱雀止治上曰安公治與天通¶
七月七日迎汝以赤龍至日龍來安公騎之東南而去邑¶
<pb:KR3k0012_SBCK_031-7b>¶
中數萬人預共送之皆與辭訣¶
又曰王子喬周靈王太子晉也好吹笙作鳯鳴遊伊洛之¶
間浮丘公椄以上嵩髙山二十餘年後於山中謂桓良曰¶
告我家七月七日待我緱氏山頭是日果乗白鶴駐山嶺¶
望之不得到舉手謝時人數日而去¶
又曰吴蔡經去家時巳老及還更少壯頭髮皆黒語家中¶
言七月七日王君當來可作數百斛飲擬之至期日王方¶
平果來乗羽車駕五龍聞金鼓簫管人馬之聲¶
荆楚歳時記曰七夕婦人結綵縷穿七孔針或以金銀鍮¶
石爲針(宋孝武七夕詩曰迎風/披綵縷向月貫玄針)陳瓜果於中庭以乞巧有¶
喜子網於瓜上以爲符應¶
周處風土記云七月𥘉七日重此日其夜灑掃中庭然則¶
中庭乞願其舊俗乎¶
<pb:KR3k0012_SBCK_031-8a>¶
又曰魏時人或問董勛云七月七日爲良日飲食不同於¶
古何也勛云七月黍熟七日爲陽數故以麋爲珎今北人¶
唯設湯餅無復有麋矣¶
又曰陸雲與兄平原書曰(機爲平/原相)一日按行曹公器物書¶
刀五板瑠璃筆一枚景𥘉二年七月七日劉婕妤云見此¶
使人恨然案魏武帝於漢爲相不得有婕妤又景𥘉是魏¶
明帝年如此則文帝物也與曹公器玩同處故致舛雜矣¶
日緯書曰牽牛星荆州呼爲河鼓主開梁織女星主瓜果¶
甞見道書云牽牛娶織女取天帝錢二萬備禮乆而不還¶
𬒳驅在營室是也言雖不經有是爲怪也¶
西京雜記曰戚夫人侍兒賈佩蘭云在宫時見戚夫人侍¶
髙祖至七月七日於臨百子池作于滇樂畢以五色縷相覇¶
謂爲連受¶
<pb:KR3k0012_SBCK_031-8b>¶
又曰漢彩女常以七月七日穿針於開襟樓俱以習俗也¶
輿地志曰齊武帝起層城觀七月七日宫人多登之穿針¶
世謂之穿針樓¶
淮南子曰七月七日午時取生瓜葉七枚直入北堂中向¶
南立以拭靣靨即當滅矣¶
又萬畢術曰七月七日採守宫隂(去/聲)乾之合以井華水和¶
塗女身有文章即以丹塗之不去者不淫去者有姦¶
晉周處風士記曰七月𥘉七日其夜灑掃於庭露施几筵¶
設酒脯時果散香粉於筵上以祈河鼓(爾雅曰河鼔/謂之牽牛)織女¶
言此二星辰當㑹守夜者咸懷私願咸云見天漢中有弈¶
弈白氣有光耀五色以此爲徴應見者便拜而願乞冨乞¶
壽無子乞子唯得乞一不得兼求三年乃得言之頗有受¶
其祚者¶
<pb:KR3k0012_SBCK_031-9a>¶
梁吴均齊諧記曰桂陽成武丁有仙道忽謂其弟曰七月¶
七日織女何事渡河荅曰暫詣牽牛世人至今云織女嫁¶
牽牛也¶
韋氏月録曰龍魚河圖云七月七日取赤小豆男吞一七¶
女吞二七令人畢歳無病¶
又曰七月七日曬曝革裘無虫¶
又曰合烏鷄藥是七月七日取烏鷄血和三月三日桃花¶
末塗靣及遍身三二日肌白如玉此是太平公主法曽試¶
有効¶
世說曰郝隆七月七日見隣人皆曝曬衣物隆乃仰出腹¶
卧云曬書¶
崔寔四民月令曰七月七日作麴合藍丸及蜀&KR0238;丸暴經¶
書及衣裳習俗然也¶
<pb:KR3k0012_SBCK_031-9b>¶
世傳竇后少小頭秃不爲家人所齒遇七夕人皆看織女¶
獨不許后出乃有神光照室爲后之瑞¶
竹林七賢論曰阮咸字仲容籍兄子也諸阮前世儒學善¶
屋室内足於財唯籍一巷尚道業好酒而貧舊俗七月七¶
日法當曝衣諸阮庭中爛然莫非綈錦咸時揔角乃堅長¶
竿摽大布犢鼻禈於庭中曰未能免俗聊復共爾¶
酉陽雜俎曰魏僕射收臨代七月登舜山徘徊顧眺謂主¶
簿崔撫曰吾所經多矣於山川沃壤襟帶形勝天下名州¶
不能過此唯未審東陽何如撫對曰青得古名齊得舊號¶
二處山川形勢相似曽聽所論不能踰越公遂命筆爲詩¶
雜異書曰時有女子尚㓜七夕見家人出庭望候天門開¶
獨在室中不出曰若合當見者雖暗室中亦應見之至夜¶
深忽見天上門開雲物赫弈因求冨及長嫁而冨旣寡衆¶
<pb:KR3k0012_SBCK_031-10a>¶
累鉅萬有賈客貨其絹百匹去而舩覆溺資貨皆没其女¶
子偶開後房見絹在其中但濕耳後賈客歸而自首女子¶
曰絹歸矣驗之而信(亦出夷堅每亦/是開元巳後事)¶
國史𥙷曰興元元年七月七日斬僞官喬琳將臨刑嘆曰¶
琳以七月七日生亦以此日死豈非命也夫¶
古詩曰迢迢牽牛星皎皎河漢女纎纎擢素手軋軋弄機¶
杼終日不成章泣涕零如雨河漢清且淺相去復幾許盈¶
盈一水間脉脉不得語¶
晉潘尼七月七日侍皇太子宴玄圃園詩曰啇風𥘉授辰¶
火微流朱明送夏少昊迎秋嘉木茂園芳草𬒳疇於時我¶
后以豫以游○宋孝武七夕詩曰開庭鏡天路餘光不可¶
臨㳂風披弱縷迎曜貫玄鍼薄藝誠無取時務聊可㝷¶
宋謝惠連詠牛女詩曰落日隱簷楹外月照簾櫳團團滿¶
<pb:KR3k0012_SBCK_031-10b>¶
葉露淅浙振條風蝶足　年闕相從遐川阻昵愛¶
脩渚曠清容弄杼不成藻聳轡騖前蹤昔離秋巳雨今聚¶
夕無雙傾河易廻幹欵情難乆悰沃若靈駕旋寂寞雲幄¶
空留情顧華寢遥心逐奔龍¶
宋顔延之織女贈牽牛詩曰婺女麗經星姮娥捿飛月慙¶
無一媛靈託身侍天闕閭殊闔未央銀河豈沐髮漢隂不¶
夕悵長河爲誰越有促讌歸期萬頃涼風發非怨杼柚勞¶
但念芳菲歇¶
宋謝莊七夕詠牛女應詔詩曰輟機起春暮停箱動秋襟¶
琥車照漢右芝駕肅河隂珠殿釭未暗瑶庭露巳深夜清¶
豈淹抑弦徽無乆臨¶
蘇彦七月七日詠織女詩曰火流凉風至少昊恊素藏織¶
女思北征牽牛歎南陽時來嘉慶集整駕巾玉箱瓊佩¶
<pb:KR3k0012_SBCK_031-11a>¶
垂藻㽔霧裙結雲裳金翠耀華輜軿軒散流芳釋轡紫微¶
庭解襟碧琳堂忻燕未及究晨暉照扶桑仙童唱道情盤¶
螭起騰驤悵悵一霄促遲遲別日長¶
梁簡文帝七夕穿針欹疑詩曰憐從帳裏出想見夜䆫開¶
針欹疑月暗縷散恨風來¶
梁劉孝儀詠織女詩曰金鈿已照耀白日未蹉跎欲待黄¶
昬至含嬌渡淺河¶
梁庾肩吾七夕詩曰玉匣卷懸衣針縷開夜扉姮娥隨月¶
落織女逐星移離前㸔促夜別後對空機寄語雕凌鵲填¶
河未可飛¶
隋庾信七夕賦曰兔月先上羊燈次安覩牛星之曜景視¶
織女之闌干於是秦娥麗妾趙艶佳人窈窕名鷰逶迤姓¶
秦娥麗裝而半故憐晚飾之全新此時併捨房櫳共往庭¶
<pb:KR3k0012_SBCK_031-11b>¶
中縷條緊而貫中針鼻細而穿空¶
隋王眘七夕詩曰天河横欲暁鳯駕儼應飛落日移粧鏡¶
浮雲動別衣懽逐今霄盡愁隨還路歸猶將宿昔淚更上¶
去年機¶
張文恭七夕詩曰鳯律驚秋氣龍梭静夜機星橋百枝動¶
雲路七香飛映月廽雕扇凌霜曳綺衣含情向華幄流態¶
入重闈歡餘夕漏盡怨結暁驂歸誰念分河漢還意兩心¶
違¶
太平御覽卷第三十一¶
