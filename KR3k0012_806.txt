# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:47.502885
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 806
#+PROPERTY: FILE SB11n0727-806太平御覽-卷之八百六.
<pb:KR3k0012_SBCK_806-1a>¶
太平御覽卷第八百六¶
珎寳部五¶
　　圭　璧¶
　　　　　圭¶
&KR0003;文曰圭瑞玉也上貟下方以封諸侯楚爵有執圭¶
尚書禹貢曰禹錫玄圭告厥成功¶
又金縢曰旣克啇二年王有疾弗豫二公曰我其爲王¶
穆卜周公曰未可以戚我先生公乃自以爲功爲三壇同¶
墠爲壇於南方北靣周公立焉植璧秉珪乃告大王王季¶
文王¶
又顧命曰康王即位太保承介圭上宗奉同瑁由阼階躋¶
(大圭尺二寸天子守之同爵名瑁所以/冒者侯以齊瑞信方四寸邪刻之也)¶
尚書大傳曰古者圭必有冒故圭冒者天子與諸侯爲瑞¶
<pb:KR3k0012_SBCK_806-1b>¶
諸侯執所受圭以朝天子無過者復得以歸有過者留其¶
三年¶
周禮春官上大宗伯曰以玉作六瑞以守&KR0022;國王執鎭圭¶
公執桓圭諸侯執信圭伯執躬圭子執榖璧男執蒲璧(馬/融)¶
(曰瑞信鎭圭尺有二寸王者執以事天地桓圭/九寸信圭七寸躬圭七寸榖圭五寸蒲圭柔滑)¶
又春官上宗伯曰以青圭禮東方¶
又典瑞曰玉搢大圭執鎭圭繅籍五采五就以朝日覜聘¶
四圭有邸以禮天旅上帝(四圭相連皆外嚮共/一邸長尺二寸旅陳)兩圭有邸¶
以祀地旅四望(兩圭/五寸)圭有瓉以肆先王以祼賔客(灌鬯之/圭尺二)¶
(寸肆陳陳牲/器以𥙊也)圭璧以祀日月星辰土圭以致四時日月封¶
國則以土地(土圭尺有五寸以求/土中故謂士圭也)鎭圭以徴守以恤凶荒¶
(守&KR0022;國/都鄙者)榖圭以和難以聘女(䅽圭七/寸/善)琬圭以治德以結好¶
(琬圭九寸/琬順也)¶
<pb:KR3k0012_SBCK_806-2a>¶
又秋官下小行人曰合六幣圭以馬也¶
儀禮聘禮曰上介受圭屈受賈人¶
禮記禮器曰諸侯以龜爲寳以圭爲瑞家不寳龜不藏圭¶
又禮器曰禮有以素爲貴者大圭而使所以申信也¶
又雜記曰賛大行曰圭公九寸侯伯七寸子男五寸愽三¶
寸厚半寸剡上左右各寸半玉也藻三采六等(賛大行者/書說大行)¶
(人之禮者名也藻薦玉者也三/采六等以朱白蒼𦘕之再行也)¶
三禮射侯圖曰信圭七寸謂圭上&KR0355;爲人頭身之形侯所¶
執也躬圭七寸謂圭工&KR0355;爲四體之形伯所執也¶
左傳昭六曰王子朝用成周之寳圭于河津人得諸河上¶
又襄三十年曰鄭伯有之難游&KR0123;𣈆還聞難不入(懼禍/并及)復¶
命于介八月甲子奔𣈆駟帶追之及酸&KR0037;與子上盟用兩¶
珪質于河(子上駟帶也沈珪於河/爲信也酸&KR0037;陳留縣)¶
<pb:KR3k0012_SBCK_806-2b>¶
又昭十二年楚公尹路請曰君王命剥圭以爲鏚秘(鏚斧/也秘)¶
(柄也玉以/飾斧柄)敢請命(請制度/之命)¶
榖梁定公傳曰定公八年盗竊玉玉者制圭也¶
毛詩生民曰顒顒卬卬如珪如璋¶
又栁曰白圭之砧尚可磨也斯言之砧不可爲也¶
又韓奕曰韓侯入覲以其介圭入覲于王¶
又嵩髙曰王遣申伯錫爾介圭(圭長尺二寸謂之介非諸/侯之圭故以爲寶諸侯之)¶
(瑞圭自丸/寸而下)¶
論語郷黨曰執圭鞠躬如也如不勝¶
又雍也曰南容三復白圭孔子以其兄之子妻之¶
墨子曰赤烏御圭降周之歧社曰天命周文王伐殷¶
墨子申徒狄曰周之靈圭出於土石¶
莊子曰楚昭王延屠羊&KR0003;以三圭之位(司焉彪日諸侯/三卿皆執圭也)¶
<pb:KR3k0012_SBCK_806-3a>¶
山海經曰羭山之神祠以皇圭¶
穆天子傳曰天子乃執白圭玄璧以見西王母也¶
瑞應圖曰四海㑹同則玄圭岀¶
白虎通曰諸侯薨使臣歸圭於天子推讓之義也¶
又曰東方爲圭之制上小下大狀如梨&KR0289;¶
太玄經曰破璧毁圭逢不幸¶
楚辭曰三璋圭&KR0258;於甑窐兮(璋圭王石也/窐首携也)¶
楚辭曰三圭重侯(三𦍒謂/公侯伯)¶
　　　　　璧¶
&KR0003;文曰璧瑞玉環也瑗太孔璧也璜半璧也¶
爾雅曰肉倍好謂之璧好倍肉謂之瑗¶
尚書金縢曰周公植璧秉珪乃告大王王季文王曰尓不¶
許我我乃屏璧與珪¶
<pb:KR3k0012_SBCK_806-3b>¶
又顧命曰弘璧琬琰在西序(大璧琬琰之/圭爲二重也)¶
尚書中候曰堯沉璧於河白雲起也¶
毛詩淇澳曰有斐君子如金如錫如珪如璧¶
又雲漢曰靡神不舉靡愛斯牲珪璧旣卒寕莫我聽¶
周禮春官上大宗伯曰子執榖璧男執蒲璧以蒼璧禮天¶
禮記曲禮下白操幣圭璧則尚左手¶
又禮器曰束帛加璧尊德也¶
左傳桓公曰鄭伯以璧假許田爲周公祊故也¶
又曰疋夫無罪懷璧其罪¶
又僖上曰𣈆荀息請以屈産之乗與垂&KR0068;之璧假道於虞¶
以伐&KR0593;¶
又曰楚子圍許許男面縛衘璧¶
又曰&KR0004;申侯有寵於楚文王文王將死與之璧使行曰唯¶
<pb:KR3k0012_SBCK_806-4a>¶
我知汝專利而無猒我死汝必速行¶
又曰𥘿伯納重耳及河子犯以璧受公子曰臣&KR0018;羈紲從¶
君於天下臣之罪多矣臣猶知之而況君乎請由此亡公¶
子曰所不與舅氏同心者有如白水投其璧於河¶
又僖中曰晉公子重耳及曹僖&KR0018;覊之妻饋盤飱寘璧焉¶
公子受飱反璧¶
又文下曰𥘿伯以璧祈戰于河¶
又成公上曰丑父寢於轏車(轏士/車)蛇出於其下以肱擊之¶
傷而匿之故不能推車而及(爲韓厥所及/欲爲右故匿其傷)韓厥執縶¶
馬前(縶馬絆也執之/脩臣僕之職)再拜稽首奉觴加璧以進(進觴璧亦/以示敬)¶
又襄三曰諸侯取邾田自漷水歸之於我𣈆侯先歸公享¶
晉六卿于蒲圃賄荀偃束錦加璧¶
又襄六曰公薨于楚宫叔仲帶竊其拱璧以與御人納諸¶
<pb:KR3k0012_SBCK_806-4b>¶
其懷而從取之由是得罪¶
又襄二十八曰齊人求崔杼之尸將戮之不得叔孫穆子¶
曰必得之武王有亂臣十人崔杼其有乎不十人不足以¶
葬(葬必湏十人崔氏不能/令十人同/必得)旣崔氏之臣曰與我其拱璧(崔/杼)¶
(大/璧)吾獻其柩於是得之¶
又昭四年曰楚子以諸侯滅頼頼子面縛銜璧士&KR0221;輿櫬從¶
之造於中軍(中軍王/所將)王問諸椒舉對曰成王克許(在僖/六年)許¶
僖公如是親釋其(縛受其/璧焚其)櫬王從之(從㪯/言)遷頼於鄢(鄢楚/邑)¶
又曰楚共王無冢嫡有寵子五人無適立焉乃大有事于¶
羣望而祈曰請神擇於五人者使主社稷乃遍以璧見於¶
羣望曰當璧而拜者神所立也誰敢違之旣乃與巴&KR0078;宻¶
埋璧於太室之庭使五人齋而長入拜康王跨之靈王肘¶
加焉子干子晢皆逺之平主弱抱入再拜皆壓紐¶
<pb:KR3k0012_SBCK_806-5a>¶
又哀下曰衛人岀莊公入於戎州巳氏&KR0004;公自城上見巳¶
氏之妻髮美使髠之以爲吕姜髢旣入焉而視之璧曰活¶
我吾與汝璧巳氏曰殺汝璧將焉徃遂殺之而取其璧¶
史記曰鄒陽上書曰白圭顯於中山人惡之於魏(文侯/文侯)賜¶
以夜光之璧¶
又曰臣聞明月之珠夜光之璧以闇投於道衆莫不按劒¶
相眄者何則無因而至前也¶
又曰趙惠文王得楚王和氏璧𥘿昭王使人遺趙王書願¶
以十五城請易璧遂遣藺相如奉璧西入𥘿相如見𥘿王¶
無意償趙城乃前曰璧有瑕請指示王王授璧相如因持¶
璧却立𠋣柱怒髮上穿冠謂𥘿王曰趙王齋戒五日使臣¶
奉璧(今大王得璧/傳之美人以)戯弄臣&KR0026;王無意趙王城邑臣復取璧¶
大王必欲急臣頭今與璧俱碎於柱矣王恐其破璧乃亂¶
<pb:KR3k0012_SBCK_806-5b>¶
謝固請相如使從他道以璧還趙¶
又曰張儀已學而游諸侯常從楚相飲已而楚相亡璧門¶
下意儀掠笞數百不服釋之¶
又曰虞卿躡履擔橙一見趙王賜白璧一𩀱黄金百溢¶
又曰始皇三十年有使者從関東夜過華隂平舒道有人¶
持璧&KR0210;使者曰爲吾遺滈池君因言曰今年祖龍死使者¶
問其故因忽不見使者奉璧具以聞始皇使御府視璧乃¶
二十八年行渡江所沉璧也¶
漢書曰迺以白鹿皮爲弊王侯朝對必以皮弊薦璧¶
又天文志曰日月如合璧五星如連珠¶
又曰沛公從百餘&KR0016;見項羽鴻門沛公如厠間道走軍(服/䖍)¶
(曰走/音奏)使張良謝羽問沛公安在良曰聞將軍有意督過巳¶
脫身去間至軍矣故使獻璧羽受之¶
<pb:KR3k0012_SBCK_806-6a>¶
又曰文帝賜尉佗書及依佗因使者獻白璧一𩀱¶
又曰王夫人者趙人幸武帝生子閎夫子死而帝痛之使¶
者拜之曰皇帝謹使使太中大夫明奉璧一賜夫人爲齊¶
王太后¶
又曰王莽篡位冠軍張永獻符命銅璧言元后當爲宣室¶
丈母¶
後漢書曰驃&KR0016;將軍東平王蒼聞朱暉有義行辟爲&KR0122;正¶
月旦蒼將朝當奉璧賀故事少府給璧是時隂就爲少府卿¶
貴驕傲吏不奉法蒼坐朝堂漏且盡而求璧不可得顧謂¶
&KR0122;属曰&KR0002;之何暉望見就主簿持璧即徃給之曰我數聞¶
璧而未甞見試借&KR0026;之主簿授暉暉顧召令使奉之(奉之/於蒼)¶
主簿遽白就就曰朱&KR0122;義士勿復求更取璧蒼罷朝謂暉¶
曰&KR0122;自視孰與藺相如¶
<pb:KR3k0012_SBCK_806-6b>¶
晉書載記曰燕常山大樹自拔根下得璧七十三光色精¶
竒有異常王慕容携以爲岳神之命遣其尚書郎叚勤以¶
太牢犯之¶
又石季龍起河橋於靈昌津採石爲中濟石無大小下輙¶
隨流用功五百餘万而不成季龍遣致𥙊沉璧于河俄而¶
所沉璧浮于渚上¶
晏子春秋曰和氏之璧井里之朴耳¶
老子曰雖有拱璧以先駟馬不如坐進此道¶
孫卿子曰聘人以珪問士以璧¶
魯連子曰楚成章華之臺酌諸侯酒魯君先至王恱之與¶
不&KR0355;之璧¶
莊子曰孔子問子桑雩曰吾見逐於魯伐樹於宋親而益¶
踈何也對曰子獨不聞假之亡與(假囯/名也)林回弃千金之璧¶
<pb:KR3k0012_SBCK_806-7a>¶
&KR0018;赤子而趍彼以利合者迫窮相弃也天屬者迫窮相収¶
韓子曰楚人和氏得璞玉於荆山而獻之遂名和氏之璧¶
又曰和氏之璧不飾以五采隨侯之珠不飾以黄金其質¶
至羙物不足以飾之¶
文子曰聖人不貴幸璧而貴寸隂不布施以求得不髙下¶
以相假此古人之德也¶
淮南子曰禹之趍時冠掛不顧故曰不貴尺璧而重寸隂¶
又曰和氏之璧夏后之璜揖讓而進以合欣夜以投人則¶
爲恐時與不時¶
又曰得和氏之璧不&KR0002;以事之所適¶
又曰璧瑗成器礛諸之功礛治玉石¶
抱朴子曰安期先生者賣藥於海邊始皇賜之金璧可直¶
數千萬¶
<pb:KR3k0012_SBCK_806-7b>¶
又曰虞舜之承禪也&KR0162;璧於谷中¶
又曰景帝時戍將廣陵掘冢有人如生棺中有雲母厚文¶
許白璧三十枚以籍身¶
山海經曰招揺之神祠用一璧¶
穆天子傳曰天子賔於西王母乃執珪璧以見之¶
帝王丗紀曰堯刻璧爲書東次於洛言當傳舜之意¶
戰國䇿曰張儀爲𥘿破從連横&KR0003;楚王楚王遣車百乗獻¶
駭雞之犀夜光之璧於𥘿王¶
又曰齊欲伐魏魏使謂淳于髠曰弊邑寳璧二𩀱天馬二¶
駟請致之髠入&KR0003;齊王曰魏齊之與國今伐之名醜而實¶
危齊王乃不伐客謂齊王曰髠受魏璧馬王謂髠曰先生¶
有之乎曰有之伐之事便魏雖刺髠於王何益&KR0002;誠不便¶
魏雖封臣於王何損百姓無&KR0013;兵之患髠有璧馬之寳於¶
<pb:KR3k0012_SBCK_806-8a>¶
主何傷¶
又曰蘇𥘿&KR0003;趙王於華屋之下抵掌而談趙君封爲武安¶
君受白璧百𩀱黄金萬溢¶
河圖天靈曰趙王政以白璧沉河者有一黒公從河岀謂¶
政曰祖龍來天寳開中有二玉牘也¶
吕氏春秋曰后成子爲魯聘於晉過衛右宰榖臣觴之陳¶
樂而不樂乃送以璧后成子曰觴我與我歡也陳樂而不¶
樂告我憂也送我璧&KR0009;託之也衛其有亂乎背衛行三十¶
里聞寗喜之難作右宰榖臣死之后成子使人迎其妻子¶
隔宅居之分禄食之其子長反其璧¶
賈&KR0105;新書曰梁有疑獄乃問陶朱公朱公曰臣之家有二¶
白璧其色相如其徑相如其澤相如然其價不相如一者¶
千金一者五百金何則側而視之其一者厚倍之是以千¶
<pb:KR3k0012_SBCK_806-8b>¶
金¶
漢武帝内傳曰西王母上藥有赤河絳璧¶
韓詩外傳曰楚襄王遣使以金千斤曰璧百𩀱聘莊子以¶
爲相莊子固辭¶
白虎通曰方中貟外璧内方象天地¶
列異傳曰𥘿召公子無忌無忌不行使朱亥奉璧一𩀱𥘿¶
王大怒將朱亥著虎圈中亥瞋目視虎眥裂血出濺虎虎¶
終不敢動¶
鍾離意別傳曰意爲魯相省視孔子敎授堂男子張伯剗¶
草堦下圡中得璧七枚懷藏其一以六白意意開瓮中¶
素書文曰後丗修吾書董仲舒摸吾車拭吾履發吾笥㑹¶
稽鍾離意璧有七張取一意召伯問璧有七何藏一耶伯¶
叩頭出之¶
<pb:KR3k0012_SBCK_806-9a>¶
物理論曰語曰土非玉璧談者爲價¶
晉中興徴祥&KR0003;曰王者不隱過則玉璧見不斵自成光&KR0002;¶
月明¶
石虎鄴中記曰石虎太武殿懸大綬於梁柱綴玉璧於綬¶
范享燕書曰昭文帝時左部民得紫璧以獻¶
戴延之西征記曰宋公諮議王智先停栢谷遣&KR0016;送道人¶
惠義䟽曰有金璧之瑞公遣迎取軍次于崤東金璧至脩¶
壇拜受之¶
又云兾州愽陵郡王次寺道人法稱告弟子普巖曰嵩髙¶
皇帝語吾言江東有劉將軍是漢家苗裔當受天命吾以¶
四十二璧金一餅與之璧數是劉氏卜丗之數也惠義以¶
義熈十三年入嵩髙山即得璧金獻馬(具嵩/山門)¶
琴操曰楚昭王得和氏璧使大夫明光奉璧於趙郡中羊申¶
<pb:KR3k0012_SBCK_806-9b>¶
甫知趙無反遺乃䜛之於王明光常背楚同趙今使奉璧¶
何能述楚功德及明光還王怒之明光乃作歌曰楚明光¶
魏文帝蔡伯喈女賦序曰家公與蔡伯喈有管鮑之好乃¶
命使者周近持玄玉璧於匈奴贖其女還以妻屯田郡都¶
尉董祀¶
張載擬四愁詩曰佳人遺我雲中翮何以贈之連城璧¶
太平御覽卷第八百六¶
<pb:KR3k0012_SBCK_806-10a>¶
