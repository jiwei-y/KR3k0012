# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:50.455048
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 843
#+PROPERTY: FILE SB11n0727-843太平御覽-卷之八百四十三.
<pb:KR3k0012_SBCK_843-1a>¶
太平御覽卷第八百四十三¶
　飲食部一¶
　　　　　酒上¶
丗夲曰儀狄始作酒醪變五味少康作秫酒¶
戰國䇿曰帝女儀狄作酒而進於禹¶
春秋緯命曰凢&KR0112;爲酒陽據隂乃能動故以麴釀&KR0112;爲酒(麴/隂)¶
(也是先漬麹&KR0112;後入故曰陽相感皆據隂也相/得而沸是其動也凡物隂陽相感非唯作酒)¶
釋名曰酒酉也釀之米麹酉澤乆而味美也亦言踧也能¶
否皆強相踧持也又入口咽之皆踧其靣也¶
&KR0003;文曰酒就也所以就人性之善惡也一曰造也&KR0123;凶所¶
起造也¶
又曰酴(音/途)酒母也醴酒一𪧐熟也醪汁滓酒也酎三重之¶
酒也醨薄酒也醑莤酒也¶
<pb:KR3k0012_SBCK_843-1b>¶
酒經曰空乗穢飯醖以稷麥以成醇醪酒之始也烏梅女¶
䴷(胡板/反)甜醹(音/乳)九投澄清百品酒之終也¶
周禮天官下曰酒正掌酒之政令以式法授酒材辨五齊¶
之名一曰泛齊二曰醴齊三曰盎齊四曰醍齊五曰沉齊¶
(以節度作之故以齊爲名泛者成而滓浮泛泛然如今冝/成醪矣醴猶體也成而汁滓相將如今甛酒矣盎猶翁也)¶
(成而色翁翁然葱白色如今鄼白矣醍者成而紅/赤如今下酒矣沉者成而滓沉如今造清酒矣)辨三酒¶
之物一曰事酒二曰昔酒三曰清酒(事酒如今之醳酒也/昔酒乆酒今之舊醳)¶
(也清酒今之冬/釀夏成者也)¶
禮記月令孟冬曰是月也乃命有司秫稲必齊麹孽必時¶
湛熾必㓗水泉必香陶器必良火齊必得兼用六物酒官¶
監之無有差貣(有司謂煑酒之官六物者一曰秫稻二曰/麹孽三曰湛熾四曰水泉五曰陶器六曰)¶
(火齊命酒官監之無/有差貣謂失誤善惡)¶
又曲禮曰侍飲於長者酒進則起進受於尊所(降席拜/受敬也)長¶
<pb:KR3k0012_SBCK_843-2a>¶
者辭少者反席而飲長者舉未釂少者不敢飲¶
又檀弓曰知悼子卒未葬(悼子晉人/夫荀盈)平公飲酒師曠李調¶
侍鼔鍾(樂作/也)杜蕢自外來聞鍾聲曰安在曰在寢(燕於/寢)杜¶
蕢入寢歴階而&KR0155;酌曰曠飲斯又酌曰調飲斯又酌堂上¶
北靣坐飲之降趍而岀(三酌/皆罰)平公呼而進之曰蕢曩者爾¶
心或開予是以不與爾言(謂始來入時開/謂諌争有所發)爾飲曠何也曰¶
子夘不樂(紂以甲子死桀以乙夘亡王者謂之/疾日不以舉樂爲吉事所以自戒懼)知悼子在¶
堂斯其爲子夘也大矣(言大臣䘮重/於疾日也)曠也大師也不以詔¶
是以飲之也(詔告也師/典奏樂)爾飲調何也曰調也君之䙝臣也¶
爲一飲一食忘君之疾是以飲之也(言調貪酒食褻嬖也/近臣亦當規君疾憂)¶
爾飲何也曰蕢也宰夫也非刀&KR0901;是共又敢與知防是以¶
飲之也(防禁/放盗)¶
又玉藻曰君子之飲酒也受一爵而色洒如也(洒如肅/敬貌)二¶
<pb:KR3k0012_SBCK_843-2b>¶
爵而言言斯(言言和/敬貌)禮巳三爵而油油(油油&KR0003;/敬貌)以退(禮飲/過三)¶
(爵則敬殺/可以去矣)¶
又樂記曰夫豢豕爲酒非以爲禍也而獄訟益繁則酒之¶
流生禍也(以榖食犬豕曰豢爲作也言豢豕作酒本/以饗祀養賢而小人飲之善醉以致獄訟)是故¶
先王因爲酒禮壹獻之禮賔主百拜終日飲酒而不得醉¶
焉此先王之所以備酒禍也(壹獻士飲酒之/百拜以喻多禮)¶
又坊記曰子云觴酒豆肉讓而受惡民猶犯齒¶
左傳莊公二十二年曰陳公子完奔齊桓公使爲正卿辭¶
使爲工正飲桓公酒樂公曰以火繼之辭曰臣卜其晝未¶
卜其夜不敢君子曰酒以成禮不繼以&KR0075;義也(夜飲爲/滛樂也)以¶
君成禮弗納於&KR0075;仁也¶
又宣公上曰晉侯飲趙盾酒伏甲將攻之其右提弥明知¶
之(右車/右)趍曰臣侍君宴過三爵非禮也遂扶以下¶
<pb:KR3k0012_SBCK_843-3a>¶
又成公下曰鄢陵之戰楚王召子反謀穀陽堅獻飲於子¶
反子反醉而不能見(糓陽子/反内竪)王曰天敗楚也夫余不可以¶
待乃宵遁¶
又襄公二十三年曰季武子無適子公彌長而愛悼子欲¶
立之訪於臧紇曰飲我酒吾爲子立之季氏飲大夫酒臧¶
紇爲客(爲上/賔)旣獻(巳獻/酒)臧孫命北面重席新樽㓗之(酒㓗/旣新)¶
(復/㓗)召悼子降逆之大夫皆起(臧孫下/迎悼子)及旅而召公鉏(獻酬/禮畢)¶
(而通行/爲旅)使與之齒季孫失色¶
又昭公十二年曰晉侯以齊侯宴中行穆子相(穆子/苟呉)投壷¶
晉侯先穆子曰有酒如淮有肉如坻(淮水名/坻山名)寡君中此爲¶
諸侯師中之齊侯舉矢曰有酒如澠有肉如陵寡人中此¶
與君代興(代更/也)亦中之¶
又哀公下曰齊子我夕(夕視/事)陳逆殺人逢之遂執以入陳¶
<pb:KR3k0012_SBCK_843-3b>¶
氏方睦使疾而遺之潘沐備酒肉焉(使詐病内潘沐并得/酒&KR0079;潘沐可以沐頭)¶
饗守囚者醉而殺之而逃¶
又曰衛侯占夢嬖人(以能占/夢見愛)求酒於大叔僖子(僖子大/叔遺)不¶
得與卜此人比而告曰君有大臣在西南隅弗去懼害(託/占)¶
(&KR0114;夢/而言)乃逐大叔遺遺奔𣈆¶
毛詩國風曰十月穫稻爲此春酒以介眉夀¶
又小雅魚藻曰王在在鎬豈樂飲酒(箋云豈亦樂而天下/平安萬物得其姓武)¶
(王何所處乎處於鎬京樂八/音之樂與群臣飲酒而巳)¶
又小雅曰伐木許許釃酒有藇(以筐曰釃以數/日湑藇美貌)¶
又曰有酒湑我無酒酤我(湑莤之也酤一𪧐酒也箋云酤/買也此族人東王之思也王有)¶
(酒則沛莤之王無酒酤/買之要欲厚於族人)¶
尚書酒誥曰乃穆考文王肇國在西土厥誥毖庻&KR0022;庻士¶
越少正御事朝夕曰祀兹酒(文王告衆國衆土朝夕勑/之唯𥙊祀用此酒不常飲)惟¶
<pb:KR3k0012_SBCK_843-4a>¶
天降命肇我民惟元祀天降威我民用大亂䘮徳亦罔非¶
酒惟行越小大&KR0022;用䘮亦罔非酒惟辜文王誥敎小子有¶
正有事無彛酒越庻國飲惟祀德將無醉自成湯咸至于¶
帝乙成王畏相惟御事厥棐有恭不敢自暇自逸矧曰其¶
敢崇飲(崇聚也自暇自逸猶不敢/况敢聚㑹飲酒乎明無)厥或誥曰羣飲汝勿佚¶
盡執拘以歸于周予其殺(盡執拘羣飲酒者以歸於京/師我其擇罪重者而殺之)¶
論語曰惟酒無量不及亂沽酒市脯不食¶
禮記外傳曰五齊三酒皆供𥙊祀之用五齊尊而三酒卑¶
所以明齊者酒人和合之分劑之名也一曰泛齊(酒之&KR0004;/成滓有)¶
(泛者泛泛然/俗爲白醪)二曰醴齊(醴體也汁滓未相同一/體也今之甜酒也)三曰盎齊¶
一名醆酒(狀如葱白色今/之白醝酒也)四曰醍齊(色在白/赤之間)五曰沉齊一¶
名澄齊(醍之與沉三酒與上君夫人及/賔長廟中酌獻尸相酬酢之用)三酒者列於堂下¶
臣下相酌酬酢之用一曰事酒一名醳酒新成者酌飲有¶
<pb:KR3k0012_SBCK_843-4b>¶
事(謂廟中助𥙊親事者/也廟中有事者爲榮)二曰昔酒(乆成而色白謂舊醳/之酒與無事飲之)三¶
曰清酒(冬醸夏成/味醇厚)○史記曰秦繆公亡善馬歧下野人共¶
得而食之者三百餘人逐得欲法之公曰君子不以畜害¶
人乃赦之¶
又曰髙帝除秦苛法爲簡易羣臣飲酒争功髙帝患之¶
叔孫通知上益厭也&KR0003;上願與諸弟子共起朝儀漢七年¶
長樂宫成羣臣皆朝十月復置法酒諸臣侍坐殿上皆伏¶
以尊卑次起上壽觴九行謁者言罷酒御史執法舉不如¶
儀者輒引去竟朝置酒無敢失禮者髙帝乃曰吾今日知¶
爲皇帝之貴也¶
又曰沛公先入𨵿屯覇上項羽至沛公左司馬曹無傷使¶
人言於羽曰沛公欲王𨵿中羽大怒欲擊之沛公因項伯¶
見羽羽留沛公飲項王項伯東向坐亞父南向坐亞父者¶
<pb:KR3k0012_SBCK_843-5a>¶
范増也沛公北向坐張良西向侍増數目項王舉所佩玉¶
玦示之者三項王黙然項莊入以劒舞欲因擊沛公張良¶
至軍門見樊噲曰甚急今項莊抜劒舞其意常在沛公也¶
噲曰此迫矣臣請入與之同命噲即帶劒擁盾入軍門交¶
㦸之衛士欲止不内噲側其盾以撞衛士仆地噲遂披帷¶
西向而立瞋目視項王項王按劒而跽曰客何爲者良曰¶
沛公叅乗樊噲也王曰壯士賜之巵酒則與斗巵酒樊噲飲¶
之王曰賜之&KR0510;肩則有一生&KR0510;肩噲覆盾於地拔劒切而¶
㗖之王曰壯士能復飲乎曰臣死且不避巵酒安足辭¶
又曰曹叅代蕭何爲相一遵何約束日夜飲淳酒卿大夫¶
及賔客見叅不事事皆欲言至者叅輙飲醉之終莫得言¶
丞相舎後園近吏舎吏舎日飲歌呼從吏惡之無如之何¶
乃請叅遊園中聞吏醉歌呼從吏請按之叅乃取酒張坐¶
<pb:KR3k0012_SBCK_843-5b>¶
飲亦歌呼與相叅¶
又曰髙祖過沛置酒自擊筑爲歌使沛子弟佐酒¶
又曰髙后與諸吕劉氏大臣宴飲令朱虚侯章爲酒吏章¶
曰臣將種也請以軍法行酒后可之酒酣諸吕有一人醉¶
亡酒章追斬之后與左右皆大驚也¶
漢書曰酒者天之美禄帝王所以頥養天下享祀祈福扶¶
衰養病百福之㑹¶
又曰百末旨酒(百華之/末酒也)布蘭生(芬芳布列若/蘭之生也)¶
又曰于定國飲酒至石不亂益精明¶
又曰陳遵字孟公毎大飲賔客閉門取車轄投井中雖有¶
急終不得去¶
又曰張讓專權孟他以蒲桃酒一斗遺讓拜他爲涼州刺¶
史¶
<pb:KR3k0012_SBCK_843-6a>¶
後漢書曰光武詔馮異歸家上冡使太中大夫賫牛酒令¶
二百里内太守都尉巳下及宗族㑹焉¶
又曰㓂恂數與鄧禹謀議禹竒之因奉牛酒交歡¶
又曰魯恭兄弟俱爲諸儒所稱學士争歸之太尉趙憙慕¶
其志毎歳時遣子問以酒粮皆辭不受(問遺/也)¶
又曰汝南太守歐陽歙請郅惲爲功曹汝南舊俗十月饗¶
㑹百里内縣皆齎牛酒到府讌飲時臨饗禮訖歙敎曰西¶
部督郵縣延天資忠貞禀性公方摧破姧㓙不嚴而理今¶
與衆儒共論延功顯之于朝太守敬嘉厥休牛酒飬徳主¶
簿讀書教户曹引延受賜惲於下坐愀然前曰司正舉觥¶
(愀變色皃也司正主/禮儀者觥罰爵也)以君之罪告謝于天案延資性貪邪¶
外方内圎(言延外示方直/而實柔弱也)朋黨搆姦罔上害人所在荒亂¶
怨慝並在明府以惡爲善股肱以直從曲此旣無君又復¶
<pb:KR3k0012_SBCK_843-6b>¶
無臣惲敢再拜奉觥歙色慙動不知所言門下&KR0122;鄭敬進¶
曰君明臣直功曹言切明府德也可無受觥哉歙意少解¶
曰實歙罪也敬奉觥¶
又曰張酺雖在公位而父常居田里酺毎有遷職輒一詣¶
京師嘗來候酺適㑹歳節公卿罷朝俱詣府奉酒上壽極¶
歡醉衆人皆慶羡之及父卒旣葬詔遣使賫牛酒爲釋服¶
又曰大將軍𡊮紹㹅兵兾州遣使要鄭𤣥大㑹賔客玄最¶
後至乃延升上坐身長八尺飲酒一斛秀眉明目容儀温¶
偉¶
魏志曰徐晃破𨵿羽振旅還摩陂太祖迎晃七里置酒大¶
㑹太祖舉巵酒勸晃且勞之曰全樊襄陽將軍之功也¶
又曰吕布&KR0016;將侯成遣客収馬十五疋客悉驅馬云向沛¶
城欲歸劉備成自將&KR0016;逐之悉得馬還諸將合禮賀釀五¶
<pb:KR3k0012_SBCK_843-7a>¶
六斛酒獵得十餘猪未飲食先持半猪五斗酒自入詣布¶
前跪言蒙將軍恩逐得所失馬將來相賀自釀少酒獵得¶
猪未敢飲食先奉上微意¶
又曰邴原&KR0004;辭家求學原舊性能飲酒自行之後八九年¶
間酒不向口單歩&KR0018;笈苦身持刀至陳則師韓子助頴川¶
則宗陳仲弓汝南則交范孟愽𣵠郡則親盧士幹臨別師¶
友以原不飲酒㑹米肉送原原曰夲能飲酒但以荒思廢¶
業故断之耳今當逺別因見貺餞可以飲讌於是安坐飲酒¶
終日不醉¶
太平御覽卷第八百四十三¶
<pb:KR3k0012_SBCK_843-7b>¶
