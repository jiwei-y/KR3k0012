# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:56.306196
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 918
#+PROPERTY: FILE SB11n0727-918太平御覽-卷之九百一十八.
<pb:KR3k0012_SBCK_918-1a>¶
太平御覽卷第九百一十八¶
　羽族部五¶
　　　　　雞¶
春秋運斗樞曰玉衡星散爲雞¶
周禮春官上大宗伯曰工啇執雞(郭𤣥曰取其/守時而動也)¶
禮記曲禮下曰𥙊宗廟之雞曰翰音¶
又月令曰季冬之月雉雊雞乳¶
又内則曰子事父母雞&KR0004;鳴咸盥漱¶
左傳宣下曰楚子爲乗廣三十乗分爲左右廣雞鳴而駕¶
日中而&KR0003;¶
又成(下/曰)晉與楚旦而戰見星未已子反命軍吏察夷傷&KR0024;¶
卒乗繕甲兵展車馬雞鳴而食唯命是聽¶
又襄二荀偃令曰雞鳴而駕塞井夷竈唯余馬首是瞻¶
<pb:KR3k0012_SBCK_918-1b>¶
又襄三齊莊公朝指殖綽郭最曰是寡人之雄也州綽曰¶
君以爲雄誰敢不雄然臣不敏平隂之役先二子鳴(晉伐/齊及)¶
(平隂州綽獲殖綽<折 t="33"/>郭最/故自比於難闘勝而先鳴)¶
又襄五曰公膳日𩀱雞¶
又昭五曰賔孟適郊見雄雞自斷其尾問之侍者曰自憚¶
其犧也¶
又昭六曰季郈之雞闘(季平子郈昭伯二/家相近故闘雞)季氏芥其雞(以/芥)¶
(子播/其羽)郈氏爲之金距平子怒¶
毛詩曰女曰雞鳴刺不&KR0003;德也陳古義以刺今不&KR0003;德而¶
好色也女曰雞鳴士曰昧旦子興視夜明星有爛¶
又曰君子于役不知其期&KR0154;(其/至)哉雞捿于塒日之夕矣¶
又緇衣曰風雨思君子也亂丗則思君子不改其度風雨¶
凄凄雞鳴喈喈旣見君子云胡不夷風雨蕭蕭雞鳴膠膠¶
<pb:KR3k0012_SBCK_918-2a>¶
旣見君子云何不瘳風雨如晦雞鳴不巳旣見君子云胡¶
不喜¶
又雞鳴思賢妃也雞旣鳴矣朝旣盈矣匪雞則鳴蒼蠅之¶
聲○尚書牧誓曰古人有言曰牝雞無晨牝雞之晨惟家¶
之索○論語曰子路遇丈人以杖荷蓧止子路𪧐殺雞爲¶
&KR0112;而食之○又曰子之武城聞絃歌之聲夫子莞爾而𥬇¶
曰割雞焉用牛刀¶
爾雅曰雞大者蜀蜀子稚未成雞曰僆絶有力奮雞三尺¶
爲鶤棲於杙爲桀鑿垣而棲爲塒(郭璞注曰蜀雞也稚鶵/子各也今江東呼雞少)¶
(者爲健古/之/雞)¶
春秋&KR0003;解辭曰雞爲積陽南方之象火陽精物炎上故陽¶
出雞鳴以𩔖感也雞之爲言佳也隹而起爲人期莫寳也¶
(善爲人制/晏早之期)¶
<pb:KR3k0012_SBCK_918-2b>¶
春秋考異郵曰雞應旦鳴¶
詩記曆樞曰&KR0049;及東次氣發雞泄三號氷始冸卒于丑以¶
成歳(及東及於寅也承丑之季故謂之次氣也雞爲畜/陽也丑之季向晨鳴雞得其氣感之而喜故鳴也)¶
周書曰大寒之日雞始乳¶
易通卦驗曰萬民聞雞鳴皆翹首結帶正衣裳¶
史記曰子路性鄙好勇力冠雄雞佩假豚陵暴孔子孔子¶
乃設禮義稍誘之子路乃委質請爲弟子¶
又曰孟甞君至𨵿𨵿法雞鳴出客孟甞君客之居下坐者¶
有能爲雞鳴遂發傳岀¶
又曰越巫立越祀而以雞卜上信之¶
漢書曰徴昌邑王賀到濟陽求長鳴雞¶
又曰昌邑王之立爲皇太子私置雞豚以食¶
又曰龔遂爲渤海太守使人家養五雞¶
<pb:KR3k0012_SBCK_918-3a>¶
又曰王奉先好闘雞宣帝微時數與奉先㑹後即位以其¶
女爲婕妤立爲皇后奉先封侯¶
又曰方士曰益州有金馬碧雞之寳可祭祀致也宣帝使¶
王褒徃祀焉¶
范曄後漢書曰河南樂羊子妻不知何氏女嘗有他舎雞¶
謬入垣内姑盗殺食之妻對不食而泣怪問之妻曰自傷¶
居貧使食他肉姑竟棄之¶
後漢書曰范式字巨卿與汝南張元伯爲友二人春到京¶
以暮秋爲期元伯以九月十五日殺雞炊&KR0112;以待巨卿母¶
謂元伯曰相去千里汝何信之審也言末畢而巨卿至相¶
隨升堂再拜母極恱¶
九州春秋曰魏王入漢中討劉備不得進欲守復難意欲¶
弃之乃發令云雞肋官属不知主簿楊脩曰夫雞肋弃之¶
<pb:KR3k0012_SBCK_918-3b>¶
則可惜噉之無所得以比之漢中王欲去也白戒嚴王遂¶
還吴録曰魏文帝遣使於吴求長鳴短鳴雞群臣以非禮¶
欲不與孫權勑付使¶
江表傳曰南郡獻長鳴承露雞(南越志曰雞冠四間/如蓮花鳴清聲澈也)¶
魏志曰馬韓國出細尾雞其尾皆五尺餘¶
郭頒魏晉丗語曰劉放孫資共典樞要夏侯獻曹肇心内¶
不平殿中有雞棲樹二人相謂此亦乆矣其能復幾指謂¶
中書&KR0101;劉放中書令孫資¶
王隱晉書曰郄詵母病&KR0002;車及亡不欲車葬而貧無以得¶
馬乃養雞種蒜竭其方術喪過三年得馬八匹舉棺至冢¶
晉書曰祖逖與劉琨俱爲司州主簿情好綢繆共&KR0013;同寢¶
中夜聞雞鳴蹴琨&KR0116;曰此非惡聲因起舞¶
又曰桓𤣥旣&KR0013;殺安帝反正其餘擁衆假号皆平桓氏遂¶
<pb:KR3k0012_SBCK_918-4a>¶
滅元興中衡陽有雌鷄化爲雄八十日而冠萎及𤣥建國¶
於楚衡陽属焉自篡至敗凡八旬矣¶
晉中興書曰殷浩北伐江逌爲長史及丁零反叛浩令逌¶
伐之乃取數百雞以長繩連之脚皆繫火一時駈放群雞¶
駭散飛過壍集羌營皆燃因其驚亂縱兵擊之¶
晉書&KR0067;征西翼書少時與右軍齊名右軍後進&KR0067;猶不分¶
在荆州與都下人書云小兒輩賤家雞愛野雉皆學逸少¶
書須吾下當比之¶
又載記曰符朗善知味㑹稽王道子殺雞以食之旣進朗¶
曰此雞栖&KR0106;半露檢之驗焉¶
晉書武帝甞幸琅邪城宮人常從早發至湖北埭雞始鳴¶
今呼爲雞鳴埭¶
南史曰齊鬱林王好闘雞密買雞至數千價¶
<pb:KR3k0012_SBCK_918-4b>¶
又曰𫝊琰字季珪爲山隂令二野父争雞琰問雞何食一¶
云粟一云豆琰使破雞得粟罪言豆者¶
魏收後魏書曰崔光字長仁東清河鄃人也正始元年夏¶
有典事史元顯獻四足四翼雞詔散&KR0016;侍郎趙邕以問光¶
光表曰翅足衆多亦羣下相扇動之象離而未足大脚弱¶
差小亦其𫝑尚微易制御也武帝覽之恱後數日而茹晧¶
等並以罪失伏法於是禮光逾重¶
又曰傅乾受𥊏雞肉葵菜食𫝊靈越乃爲作之下以毒藥¶
乾愛飯還而卒¶
北史曰宋丗良爲清河太守發姦擿伏有&KR0002;神明甞有一¶
吏休滿還郡食人雞豚又有一幹受人一帽又食二雞丗良¶
叱而語之吏幹叩頭伏罪於是上下震悚莫敢犯禁¶
又曰齊彭城王浟爲滄州刺史有隰沃縣主簿張逹甞詣¶
<pb:KR3k0012_SBCK_918-5a>¶
州夜投人舎食雞羮浟察知之守令畢集浟對衆曰食雞¶
羮何不償價直也逹即伏罪合境号爲神明¶
三國典略曰齊長廣王湛即皇帝位於南宮大赦改元其¶
日將赦庫令於殿門外建金雞宋孝王不識其義問於光¶
禄大夫司馬膺之赦建金雞其義何也膺之曰案海中星¶
占曰天雞星動當有赦由是帝王以雞爲&KR0049;¶
唐書曰劉武周父匡徙家馬邑匡甞與其妻趙氏夜坐庭¶
中忽見一物&KR0250;如雄雞流光燭地飛入趙懷振衣無所見¶
因而娠遂生武周爲人驍勇善&KR0016;射¶
莊子曰莊子謂惠子曰年溝之雞(司馬彪注曰/年溝闘鷄處)三歳爲秣¶
(秣魁/帥也)相者視之則非良雞也然而數以勝人者以狸膏塗¶
其頭也(雞畏/狸故)¶
又曰越雞不能伏鵠夘魯雞固能矣(司馬彪曰越雞小雞也/魯雞/大雞今蜀雞也)¶
<pb:KR3k0012_SBCK_918-5b>¶
列子曰紀渻子爲周宣王養闘雞十日而問雞可闘乎曰¶
未也方虚驕而恃氣十日又問之曰未也猶疾視而盛氣¶
十日又問之曰幾矣雞雖有鳴者巳無變望之似木雞矣¶
其德全矣異雞無敢應者¶
燕丹子曰燕太子丹質於秦逃歸到關丹爲雞鳴遂得逃¶
歸¶
尸子曰戰如闘雞勝者先鳴¶
韓子曰使雞司夜令狸執䑕皆用其能¶
淮南子曰雄雞夜啼庫兵動而戎馬驚¶
淮南萬畢術曰孤桃之象令雞夜鳴(取孤/桃南)¶
(北行枝長三尺折以爲象/塗以三歳雄血夜居拪下)¶
戰國䇿曰秦惠王謂寒泉子曰&KR0171;秦欺弊邑欲以一人智¶
反覆山東之君夫諸使之不可一猶連雞之不能俱止於¶
<pb:KR3k0012_SBCK_918-6a>¶
栖也¶
吕氏春秋曰善學者&KR0002;齊王之食雞也食其距數千而後¶
足¶
又曰白圭謂魏王曰市丘之鼎以烹雞多洎之則淡而不¶
可食(市丘魏邑/肉汁曰洎)少洎之則焦而不熟然而視之蝺焉羮無¶
所可用(蠕者/齲)¶
韓詩外傳曰田饒爲魯哀公曰夫雞平頭戴冠者文也足¶
傅距者武也敵在前敢闘者勇也見食相告者仁也守夜¶
不失時者信也雖有五德猶日瀹而食之者何也以其所¶
從來近也¶
神異經曰東方有人長七丈頭戴雞朝吞惡&KR0017;三千暮吞¶
三百名黄父又名食邪以&KR0017;爲飯以霧爲漿也¶
西京雜記曰成帝時交阯越嶲獻長鳴雞即下漏驗之晷¶
<pb:KR3k0012_SBCK_918-6b>¶
刻無差長鳴雞一鳴一食時不絶長距善闘¶
崔豹古今注曰雞一名燭夜¶
列仙傳曰祝雞翁者雒陽人也居尸郷北山下養雞皆有¶
名字千餘頭暮栖樹晝放散食欲取呼名即至販雞及子¶
得千萬錢輙置錢去¶
論衡曰傳書言淮南王得道畜皆仙犬吠天上雞鳴雲中¶
陳子要言弃晨雞犬俟鳯警亦猶弃當丗之實才湏故人¶
之執政也¶
太元經曰雌雞鳴晨雄雞宛頸隋侯墮井河伯除川¶
風俗通曰呼雞朱朱俗&KR0003;雞本朱公化而爲之今呼雞者¶
朱朱也謹桉&KR0003;文解喌喌二口爲讙州其聲也讀&KR0002;祝祝¶
者誘致禽畜和順之意喌與朱音相似耳¶
又曰臘除夕以雄雞着門上以和隂陽按今人卒病皆殺¶
<pb:KR3k0012_SBCK_918-7a>¶
雄雞傅其心病風者雞散治之東門雞頭治蠱信善也¶
異苑曰朱文繡與羅子鍾爲友俱仕於梁繡旣死羅鍾&KR0152;¶
之其夜俱亡梁南七里有雞山葬繡於其中北九里有雉¶
澗埋鍾於其内繡神靈變爲雞鍾魂魄化爲雉清鳴哀響¶
來往不絶故詩曰雞山別飛響雉澗和清音¶
荀恱申鑒曰覩孺子之駈雞而見御民之術孺子之駈雞¶
急則驚緩則滯馴而安之然入門¶
𥞇康宅無&KR0123;凶論曰天同栖之雞一攔之羊賔至而有死¶
者豈異之哉¶
幽明録曰晉兖州刺史沛國宋處宗甞買得一長鳴雞愛¶
養甚至栖籠着䆫間雞遂作人語與宗談語極有言致終¶
日不輟處宗因此言功大進¶
越絶書曰雞山勾踐以畜雞將伐吴以食死士也¶
<pb:KR3k0012_SBCK_918-7b>¶
吴越春秋曰婁門外雞陂墟者吴王牧雞處¶
西河記曰涼州罪人於市將刑忽有一白雄雞飛於人邊¶
請命引頸長鳴伏地向吏駈之去輒來刺史張義免其坐¶
王子年拾遺記曰太&KR0004;二年月氏貢𩀱頭雞四足一尾鳴¶
則俱鳴¶
又曰含塗國去王都七萬里人善服鳥獸雞犬皆使能言¶
郭子撗洞𡨕記曰有逺飛雞夕則還依人曉則絶飛四海¶
外朝往夕還¶
裴𤣥新言曰正朝縣官殺羊懸其頭於門又磔雞以副之¶
俗&KR0003;以厭厲　或以問河南任君任君曰是月土氣上¶
升草木萌動羊齧百草雞啄五榖故殺之以𦔳生氣¶
崔寔四民月令曰十二月東門磔白雞頭可以合藥本草¶
經曰丹雞一名載丹¶
<pb:KR3k0012_SBCK_918-8a>¶
又曰烏雄雞主&KR0024;中其血治踒折骨凡雞肉不食小兒令¶
生蚘蟲又令消髓¶
葛洪方曰五月七日深井深冢多有毒氣不可入也冝先¶
以雞毛試投井中直下無毒毛廽四邊不可入也¶
師曠占曰長吏乗車出入行歩道上有雞飛集車上者雄¶
遷雌去¶
雜五行書曰欲求婦取雄雞兩毛燒著酒中飲之所求必¶
得用戊子日此是天地合日必得三往不得女當死¶
龍魚河圖曰𤣥雞白頭食病人雞有六指亦殺人雞有五¶
色殺人¶
焦贑易林旅之爻曰十雉百鶵常與母俱抱雞捕虎誰者¶
爲怙¶
又歸妹之無妄曰雞方啄粟爲狐所逐走不得息惶懼喘¶
<pb:KR3k0012_SBCK_918-8b>¶
息¶
又歸妹之損曰争雞失羊亡其金囊利得不長¶
又巽之遯曰三雞啄粟十鶵從養飢鵝卒擊亡其兩寂¶
廣志曰雞有胡溝五指金骹及翹之種大者蜀小者荆白¶
雞金體者美舊并州所獻吴中送長鳴雞長倍於常雞永¶
昌郡無雞¶
異物記曰伺潮雞潮水上則鳴¶
愽物志神農本草經曰雞𡖉可以作虎魄法取茯苓雞㱭¶
𡖉黄白渾雜者熟煑之及尚軟隨意刻作物形以苦酒漬¶
數𪧐旣堅内着粉中假者乃亂真(此丗所&KR0106;用/作無不成也)¶
于寳搜神記曰安陽城南有亭𪧐者輒死書生明術數入¶
亭𪧐端坐誦書夜半有人着皁衣來户外呼亭主此有𪧐¶
客耶應曰然喑嗟而去湏&KR0119;有赤衣問如前生問曰向黑¶
<pb:KR3k0012_SBCK_918-9a>¶
衣者誰荅曰北舎母猪赤幘者誰荅曰西舎老雄雞也汝¶
是誰荅曰我是老蝎也明旦掘之得蝎大如琵琶身長四¶
尺并及猪雞亭遂安静¶
劉欣期交州記曰長鳴雞岀日南¶
南州異物志曰狼盲之雞特禀異聲(狼盲/地名)¶
白澤圖曰老雞能呼人姓名殺之則止¶
又曰雞有四距重翼者龍也殺之震死¶
夢書曰雞爲武吏有冠距也夢見雄雞憂武吏也衆雞入¶
門吏所捕也群闘舎中驚兵怖也¶
論墓書曰養白雞令識其主聲形以五月五日九月九日¶
任意用五色綵長五寸係雞頸將雞於名山放雞著山仰¶
頭呪曰必存鳴晨雞心開悟¶
沈懷逺南越志曰雞冠四開如蓮花鳴聲清徹也¶
<pb:KR3k0012_SBCK_918-9b>¶
荆楚歳時記曰正月一日三元之日雞鳴而起先於庭中¶
爆竹帖𦘕雞或斵鏤五彩及雞於户上¶
風土記曰乃有雞子五薫練形(正旦皆㑹生吞雞子一个/謂之練形又晨噉五辛以)¶
(助五/藏氣)¶
吴録曰合浦朱虚縣有山雞黒色樹栖¶
魏志曰平原太守劉邠印囊及山雞毛着器中使管輅筮¶
輅曰内方外圎五色成文含寳寸信出則有章此即囊也¶
髙岳巖巖有鳥朱身羽翼𤣥黄鳴不失晨此山雞毛也¶
異苑曰山雞愛其毛羽映水則儛魏武時南方獻之帝欲¶
其鳴舞而無由公子蒼舒令人取大鏡著其前雞鑑形而¶
儛不知止遂至死韋仲將爲之賦甚美¶
愽物志曰山雞有美毛自愛其毛終日映水目眩則溺¶
臨海異物志曰山雞狀如人家雞安陽諸山中多此雞恃¶
<pb:KR3k0012_SBCK_918-10a>¶
距好𨷖當時以家雞置其處取即可得¶
南越志曰曽城縣多鵔䴊鵔䴊山雞也利距善闘丗以家¶
雞闘之可禽也光色鮮明五采[炫-ㄙ+ㄥ]燿¶
辛氏三秦記曰陳倉山在太白之西去長安八百里上有¶
石雞與山雞各別趙髙使燒山山雞飛去石雞不去晨鳴¶
山頭聲聞三十里或云是玉雞陳倉城上有神雞人取不¶
得雄者王雌者覇穆公得雌故覇¶
山海經曰鷩雉一名山雞養之穰火¶
左思吴都賦曰山雞歸飛而來栖¶
顧愷湘中賦曰陽鸞山雞¶
陸機與弟書曰天淵池養山雞甚可嬉¶
周書曰成王時蜀人獻文翰者&KR0002;皇雞(鳥有文采者皇雞/似鳬兾州謂之澤)¶
(時)爾雅曰翰天雞也(郭璞曰翰雞/赤羽見周書)¶
<pb:KR3k0012_SBCK_918-10b>¶
&KR0003;文曰翰天雞也一名晨風¶
𤣥中記曰東南有桃都山上有大樹名曰桃都枝相去三¶
千里上有天雞日&KR0004;出照此木天雞即鳴天下雞皆隨之¶
鳴¶
臨海異物志曰杉雞黃冠青綏常在杉樹下頭上有長黃¶
毛頭及頰正青如垂緌¶
南越志曰新夷縣鳥多杉雞¶
尹子曰楊州之雞祼無毛¶
南越志曰髙興縣多容雞如家雞五采至則年穰¶
孫綽望海賦曰石雞清響以應潮慧軀輕近以逺㓗(石雞/形似)¶
(家雞而&KR0069;色在海中山上毎潮水將至輙鳴相應若/家雞司晨也啇人欲知水道往來以至此爲&KR0049;也)¶
周景式廬山記曰白水南行十餘里有雞山傍有大山竦¶
(立/上)有石雞冠距如生道士李鎮於此下住常寳玩之雞一¶
<pb:KR3k0012_SBCK_918-11a>¶
旦忽摧毀鎮告人曰雞卒如此吾其終乎因與親知訣別¶
後月餘果卒似知命云¶
太平御覽卷第九百一十八¶
<pb:KR3k0012_SBCK_918-11b>¶
