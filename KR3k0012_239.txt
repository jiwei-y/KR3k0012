# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:11.195425
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 239
#+PROPERTY: FILE SB11n0727-239太平御覽-卷之二百三十九.
<pb:KR3k0012_SBCK_239-1a>¶
太平御覽卷第二百三十九¶
　職官部三十七¶
　　　　四征將軍¶
　　征東將軍　征西將軍　征南將軍¶
　　征北將軍¶
　　　　四鎭將軍¶
　　鎭東將軍　鎭西將軍　鎭南將軍¶
　　鎭北將軍¶
　　　　四安將軍¶
　　安東將軍　安西將軍　安南將軍¶
　　安北將軍¶
　　　四平將軍¶
　　平東將軍　平西將軍　平南將軍¶
<pb:KR3k0012_SBCK_239-1b>¶
　　平北將軍¶
　　　雜號將軍上¶
　　鎭軍將軍　撫軍將軍　征虜將軍¶
　　冠軍將軍　輔國將軍　領軍將軍¶
　　護軍將軍　中軍將軍　游擊將軍¶
　　積射將軍　積弩將軍　強弩將軍¶
　　殿中將軍　貟外將軍　直閣將軍¶
　　　　　征東將軍¶
魏志曰張遼字文逺爲征東將軍征孫權&KR0013;甲戰先䧟陣¶
衝壘入至權麾下¶
又曰满寵字伯寜爲征東將軍詔曰君典兵在外專心憂¶
公賜田十頃&KR0150;五百斛錢二十萬以明清忠儉約之節¶
晉書王渾平呉轉征東大將軍復鎮夀陽渾不尚刑名處¶
<pb:KR3k0012_SBCK_239-2a>¶
㫁明允時呉人新附頗懷畏懼渾撫循羇旅虚懷綏納座¶
無空席門不停賔於是江東之士莫不恱附¶
　　　　　征西將軍¶
東觀漢記曰馮異爲征西將軍入&KR0028;征赤眉¶
又曰耿秉爲征西將軍領撫單于及薨南單于舉&KR0038;發䘮¶
犁面流血¶
魏志曰夏侯淵字妙才爲征西將軍守漢中¶
後魏書曰陸眞代人也少善&KR0016;射數從征伐所在摧鋒䧟¶
陣前後以功爲征西將軍¶
　　　　　征南將軍¶
魏志曰夏侯尚字仁伯淵從子也文帝與之親友太祖定¶
兾州尚爲軍司馬常從征討遷征南將軍¶
又曰曹仁爲征南將軍&KR0739;陵侯彰北征烏丸文帝在東宫¶
<pb:KR3k0012_SBCK_239-2b>¶
爲書戒彰曰爲將奉法不當如征南&KR0088;¶
晉書曰羊祐爲征南將軍寢疾求入朝旣至洛陽㑹景獻¶
梓宫在殯哀慟至篤中詔申諭扶疾引見命乗輦入殿無¶
下拜甚見優禮¶
後魏書曰司馬景之字洪略晉汝南王亮之後太宗時歸¶
封蒼梧公加征南大將軍¶
　　　　　征北將軍¶
魏志曰杜恕爲幽州刺吏時征北將軍程嘉屯薊尚書&KR0061;¶
偘等戒恕曰程申伯今俱杖節共屯一城冝深有以禮之¶
沈約宋書曰衡陽王義季爲征北將軍徐州刺史¶
　　　　　鎭東將軍¶
魏志曰臧霸字宣髙太山華隂人也亡命東海以壯勇聞¶
太祖募索得霸見而恱之以爲琅瑘相文帝即位遷鎭東¶
<pb:KR3k0012_SBCK_239-3a>¶
將軍¶
　　　　　鎭西將軍¶
魏志曰曹眞字子丹文帝即位以眞爲鎭西將軍¶
蜀志曰馬超父騰靈帝末與邊章韓遂等俱起居事於西¶
州初平三年遂騰率衆詣長安漢朝以遂爲鎭西將軍遣¶
還金城騰爲征西將軍屯郿鄔¶
　　　　　鎭南將軍¶
蜀志曰黃權字公衡伐呉敗於白帝旣附魏文帝曰君捨¶
逆順欲追蹤陳韓&KR0088;權曰臣降呉不可歸蜀無路是以歸¶
命敗軍之將免死焉幸何古人之可纂帝善之拜鎭南將¶
軍¶
呉志曰吕岱旣定交州進討九眞斬獲萬數又遣從事南¶
宣國化及徼外扶南林邑堂明諸王各遣使奉貢權嘉其¶
<pb:KR3k0012_SBCK_239-3b>¶
功進拜鎭南將軍¶
&KR0051;書曰杜預爲鎭南將軍繕兵甲曜威武乃簡精銳襲呉¶
西陵督張政大破之以功増封三百六十五户政呉之名¶
將也據要害之地耻以無備取敗不以所喪之實告于孫¶
皓預欲間呉邊將乃表還所獲之衆於皓皓果召政遣武¶
昌監劉憲代之故大軍臨至使其將帥移易以成傾蕩之¶
&KR0020;預處分旣定乃啓請伐呉之期¶
後魏書曰唐和詣闕丗祖優之待以上客髙宗以和歸誠¶
先朝拜鎭南將軍¶
　　　　　鎭北將軍¶
魏氏春秋曰許元字士宗爲鎭北將軍都督河北諸軍事¶
蜀志魏延字文長先主大㑹群臣問延曰今委卿以重任¶
卿居之欲云何延對曰&KR0002;曹操舉天下而來請爲大王距¶
<pb:KR3k0012_SBCK_239-4a>¶
之偏將十萬之衆至請爲大王呑之先主稱善衆咸壯其¶
言先主踐尊號進拜鎭北將軍¶
晉書曰何曽爲鎭北將軍文帝使武帝齊王攸送之帝又¶
過其子曽先勑劭曰客必過汝汝當預嚴劭不冠帶停帝¶
良乆曽深以爲譴劭曽見崇重如此¶
　　　　　安東將軍¶
王隱晉書曰武帝伐呉以王渾爲安東將軍¶
晉公卿禮秩曰世祖以扶風王駿爲安東大將軍¶
　　　　　安西將軍¶
魏志曰曹仁字子孝太祖從弟也少好弓馬弋獵俊豪並¶
起仁亦隂結少年周遊淮泗之間遂從太祖爲别部司馬¶
太祖討馬超以仁行安西將軍¶
　　　　　安南將軍¶
<pb:KR3k0012_SBCK_239-4b>¶
謝承後漢書曰光武以岑彭爲安南將軍¶
　　　　　安北將軍¶
沈約宋書曰劉秀之東莞莒人少孤貧有志操爲安北將¶
軍雍州刺史上車馬幸新亭視秀之發引¶
　　　　　平東將軍¶
王隱&KR0051;書曰武帝伐呉以王濬爲平東將軍¶
　　　　　平西將軍¶
蜀志曰馬超聞先主圍劉璋於成都宻書請降先主遣人¶
迎超超將兵徑到城下城中震怖璋即稽首以超爲平西¶
將軍¶
沈約宋書曰臨川王義慶爲平西將軍¶
　　　　　平南將軍¶
王隱晉書曰武帝伐呉以胡奮爲平南將軍¶
<pb:KR3k0012_SBCK_239-5a>¶
　　　　　平北將軍¶
魏志曰太祖征兾州張燕求佐軍拜平北將軍¶
　雜號將軍上¶
　　　　　鎭軍將軍¶
魏志曰黄&KR0004;七年魏文以陳群爲鎭軍大將軍録尚書事¶
受顧命¶
又曰甘露元年以石苞爲鎭軍將軍¶
沈約宋書曰齊王攸爲鎭軍驃&KR0016;上後復舊¶
　　　　　撫軍將軍¶
魏志曰黃&KR0004;四年以司馬宣王爲撫軍大將軍輔政¶
又曰齊王嘉平三年以司馬景王爲撫軍大將軍輔政¶
語林曰簡文爲撫軍時坐牀上生塵不聽左右拂去見䑕¶
行跡視以爲嘉有叅軍見䑕以手板格煞之撫軍謂曰無¶
<pb:KR3k0012_SBCK_239-5b>¶
乃不可乎¶
　　　　　征虜將軍¶
東觀漢記曰&KR0021;遵爲征虜將軍廉㓗奉公光武歎曰安得¶
憂國奉公如&KR0021;征虜者乎¶
魏志曰太祖以臨淄侯植爲征虜將軍遣救曹仁呼有所¶
勑而植醉於是罷之¶
又曰南陽周太好立功善用兵以爲征虜將軍¶
沈約宋書曰征虜將軍世號金紫將軍¶
　　　　　冠軍將軍¶
史記曰楚義帝以宋義卿子冠軍¶
漢書曰武帝以霍去病征匈奴功冠三軍封冠軍侯¶
魏志曰正始中以文欽爲冠軍將軍楊州刺史¶
晉起居注曰武帝泰始七年詔曰議郎胡奮開爽忠亮有¶
<pb:KR3k0012_SBCK_239-6a>¶
文武才幹歴位外内渉練戎事威略之聲著于方外其以¶
&KR0108;爲冠軍將軍¶
齊書曰劉悛嘗從駕登蔣山上數歎曰貧賤之交不可忘¶
糟糠之妻不下堂顧謂悛曰此况卿也世言冨貴好改其¶
素情吾雖有四海今日與卿盡布衣之適悛起拜謝遷冠¶
軍將軍¶
晉書載記曰符堅㓂晉以姚萇爲龍驤將軍督益梁州諸¶
軍事謂萇曰朕夲以龍驤建業龍驤之號未曽假人今特¶
以相授山南之事一以委卿堅左將竇衝進曰王者無戯¶
言此將不祥之徴也惟陛下察之堅黙然〇車頻&KR0087;書曰¶
符堅與符徤西入&KR0028;堅時年十二未有軍號徤夢有天神¶
遣使者朱衣武冠拜堅爲龍驤將軍後加此官以應神夢¶
羊祐別傳曰先時呉童謡云阿童復阿童衘刀浮渡江不¶
<pb:KR3k0012_SBCK_239-6b>¶
畏岸上虎但畏水中龍祜聞之曰此必水軍有功即表王¶
濬爲龍驤將軍謀伐呉¶
　　　　　輔國將軍¶
晉書王導爲輔國將軍導上牋曰昔魏武逹政之主也荀¶
文&KR0002;功臣之最也封不過亭侯倉舒愛子之寵贈不過别¶
部司馬以此格萬物得不局跡乎今者臨郡不問賢愚豪¶
賤皆加重號輙有鼔盖時有不得者或爲恥辱天官混雜¶
朝望頺毀導忝荷重任不能崇浚山海而開創亂源饕竊¶
名位取紊彛典謹送鼔盖加崇之物請從導始庶令雅俗¶
區别群望無惑¶
王隱晉書曰王濬爲輔國將軍¶
又曰羊琇以輔國將軍開府儀同¶
　　　　　領軍將軍¶
<pb:KR3k0012_SBCK_239-7a>¶
魏志曰文帝即位拜曹休爲領軍將軍¶
晉書曰紀瞻轉領軍將軍當時服其嚴毅雖&KR0106;疾病六軍¶
敬憚之瞻以乆病請去官不聽復加散&KR0016;常侍及王敦之¶
逆帝使謂瞻曰卿雖病但爲朕卧護六軍所益多矣¶
晉陽秋曰韓康伯年四十九拜領軍疾病占&KR0049;者云不冝¶
此官固請徙之¶
何法盛晉中興書曰陶囬拜領軍將軍加散&KR0016;常侍性方¶
範不畏強禦丹陽尹桓景頗以佞事司徒王導導甚眤之¶
囬常慷&KR0099;謂景非正人不冝親狎㑹熒惑守南斗經旬王¶
公語囬曰南斗楊州分而熒惑守之吾當遜位以厭此讁¶
囬荅曰公以明德作鎭輔弼聖主當親忠貞逺邪佞與桓¶
景造&KR0176;熒惑何由退舎導&KR0055;愧之¶
梁書曰胡曽祐拜領軍將軍厚自封植以所加鼔吹&KR0106;置¶
<pb:KR3k0012_SBCK_239-7b>¶
齋中對之自娯人曰此是羽儀公名望隆重不冝&KR0002;此荅¶
曰我性愛之&KR0106;湏見耳或出遊亦以自隨人士&KR0015;之¶
唐書曰貞元十一年以前太子賔客李愿爲左領軍大將¶
軍李慿爲右威衛大將軍依前兼中丞皆太尉晟之子以¶
免䘮故晟諸子同日授官者凢九人¶
　　　　　護軍將軍¶
王隱晉書曰王敦將復作逆明帝問曰何如應詹厲然慷¶
&KR0099;荅詔曰陛下冝奮赫斯之威臣等當&KR0018;戈從戎以順討¶
逆誠社稷之計也即以詹爲護軍將軍同心滅敦¶
　　　　　中軍將軍¶
漢書曰馮奉世字子明元帝以爲中軍屯首陽¶
魏志曰曹真持節都督中外諸軍事中軍將軍受顧命¶
王隱晉書曰太始元年以羊祐爲中軍將軍惣宿衛¶
<pb:KR3k0012_SBCK_239-8a>¶
　　　　　游擊將軍¶
史記曰漢髙祖以陳狶爲游擊將軍¶
漢書曰太祖太&KR0004;元年以&KR0171;建韓說爲游擊將軍¶
&KR0061;宏漢紀曰建武二年以鄧隆爲游擊將軍助朱浮攻彭寵¶
魏志曰卞闌少有才學爲游擊將軍加散&KR0016;常侍¶
山濤啓事曰游擊將軍諸&KR0081;冲精果有文武擬&KR0024;兖州詔¶
荅曰冲領兵未欲出之¶
　　　　　積射將軍¶
後周書曰于謹除積射將軍又隨廣陽王元深征鮮于脩¶
禮停軍中山侍中元晏言於靈太后曰廣陽王以宗室之¶
重受律專征今乃盤桓不進坐圖非望又有于謹者智略¶
過人爲其謀主風塵之隟恐非陛下純臣矣靈太后詔於¶
尚書省門外立牓募能獲謹者許重賞謹聞之乃謂廣陽¶
<pb:KR3k0012_SBCK_239-8b>¶
王曰今女主臨朝取信讒佞脫不明白殿下素心便恐禍¶
至謹請束身詣闕歸罪有司披露心腹&KR0055;遂許之謹遂到¶
牓下曰吾知此人衆共詰之謹曰我即是也有司以聞靈¶
后引見之大怒謹備述廣陽忠欵兼陳停軍之狀靈后意¶
解捨之〇世語曰積射將軍樊震對武帝稱鄧艾之忠¶
　　　　　積弩將軍¶
沈約宋書曰積弩將軍晉官也¶
齊職儀曰積弩將軍品第四銀章青綬武冠絳朝服佩水¶
蒼玉¶
晉太康十年立積弩積射營各二千五百人並以將軍領¶
之¶
　　　　　強弩將軍¶
漢書曰元狩元年以李沮爲強弩將軍伐匈奴¶
<pb:KR3k0012_SBCK_239-9a>¶
又曰太初二年以路&KR0054;德爲強弩將軍¶
又曰神雀二年以許延夀爲強弩將軍遷大司馬¶
&KR0019;暢晉讃曰晉文王晉臺置強弩將軍掌宿衛¶
　　　　　殿中將軍¶
&KR0007;中記曰漢&KR0074;帝時出遊河上忽有一青牛從河中出直¶
走盪桓帝邊人皆走太尉何公爲殿中將軍有勇力輙走¶
逆之牛見公徃乃反走還河未至河公及牛乃以手拔牛¶
左足脫以右手持斧斫牛頭殺之此青牛者是萬年木精¶
也¶
語林曰庾公欲伐王公先書與郄公曰老賤賊轉欲輈張¶
殿中將軍舊用才學士以廣視聽而頃悉内面牆人是欲¶
蔽主之明便欲勒數州之衆以除君側之惡今年之舉篾¶
不濟矣¶
<pb:KR3k0012_SBCK_239-9b>¶
　　　　　貟外將軍¶
後魏官氏志曰貟外將軍從第八品¶
　　　　　直閣將軍¶
後魏書曰楊曄字延季弘農華隂人也性雅厚頗有文學¶
起家奉朝請稍遷直閣將軍¶
蕭子顯齊書曰王敬則晉陵南沙人也生而紫胞年長而¶
腋下生乳各長數寸夢&KR0016;五色師子明帝即位爲直閤將¶
軍¶
齊書曰劉善明爲直閣將軍五年青州没虜善明母䧟北¶
虜移置桒乾善明布衣&KR0188;食哀慼如持䘮明帝每見爲之¶
歎息時人稱之¶
太平御覽卷第二百三十九¶
<pb:KR3k0012_SBCK_239-10a>¶
