# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:42.473120
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 743
#+PROPERTY: FILE SB11n0727-743太平御覽-卷之七百四十三.
<pb:KR3k0012_SBCK_743-1a>¶
太平御覽卷第七百四十三¶
病病部六¶
　　　霍亂　疰　瘧¶
　　　消渴　蹷逆　咳嗽¶
　　　嘔逆吐　水疾　腫¶
　　　疝　瘕　痹¶
　　　痔　痢　隂痿¶
　　　陽病¶
　　　　　霍亂¶
易&KR0003;曰穀雨氣當至不至則多霍亂¶
春秋考異郵曰襄公朝于荆士卒度歳愁悲失時泥雨暑¶
濕多霍亂之病¶
漢書曰淮南王上書云南越多霍亂之疾¶
<pb:KR3k0012_SBCK_743-1b>¶
幽明録曰某郡張甲者與司徒蔡謨舊有親僑住謨家蹔¶
數𪧐行過期不反謨晝眠夢甲云暫行忽暴病患心腹脹¶
滿不得吐痢某時死亡又云我病名乾霍亂自可治也但¶
人莫知其藥故令身死謨曰何以治之甲曰取蜘蛛生斷¶
去脚吞之即愈謨&KR0116;使人徃甲行所驗之果死問主人病¶
與時日皆與夢符後有乾霍亂者謨試用輙差¶
　　　　　疰¶
釋名曰疰人死一人復得氣相灌注也¶
范汪方曰凢九十種寒尸疰此病隨月盛衰人有三百六¶
十餘脉走入皮中或右或左如人所刺遂至於死死尸相¶
注或至滅門¶
　　　　　瘧¶
&KR0003;文曰瘧熱寒並作也痁熱瘧也疾二日一發¶
<pb:KR3k0012_SBCK_743-2a>¶
易&KR0003;曰立春氣當至不至則多疾瘧白露當降不降民多¶
温瘧¶
周禮天官疾醫曰秋時有瘧寒疾¶
禮記月令曰孟秋行夏令民多瘧疾¶
左傳昭二十年傳曰齊侯疥遂痁(痁瘧/疾也)期而不瘳諸侯之¶
賔問疾者多在(多在/齊也)梁丘據與裔&KR0323;言於公曰吾事&KR0017;神¶
豐於先君今君疾病爲諸侯憂是祝史之罪也盍誅於祝¶
固史嚚以辭賔(欲殺嚚固以/謝問疾之賔)公恱告晏子晏子諌之乃止¶
東觀漢記曰鄧訓遷護烏桓校尉吏士甞大病瘧轉易至¶
數十人訓身主湯藥咸得平愈¶
又曰景丹從上至懷病瘧在上前瘧病上曰聞壯士不瘧¶
漢大將軍反瘧病耶使小黄門扶起賜醫藥歸洛陽病遂¶
加¶
<pb:KR3k0012_SBCK_743-2b>¶
抱朴子曰狝猴之&KR0017;令人疾瘧¶
山海經曰陽華山多&KR0002;華華實如苽味酸甘食之巳瘧¶
玄晏春秋曰夏四月予瘧于河南歸于新安不瘳¶
出&KR0003;曰中朝有小兒其父患瘧行乞藥人曰尊侯明德君¶
子何以病瘧荅曰來病君子所以爲瘧¶
列異傳曰陽㽔字聖卿逃瘧神祠有人呼言杜卸杜卸聖¶
卿應曰諾起至户口人曰取此書去得素書一卷皆譴劾¶
百神法乃差¶
録異傳曰嘉興令吴士季瘧經武昌廟遣人辭謝乞斷瘧¶
&KR0017;去廟二十里卧夢見塘上一人乗馬追呼行太急速至¶
季舡下馬與吏共入舡後縛取一小兒去夢&KR0116;瘧即斷¶
又曰𢎞父患瘧經年後獨至田舎瘧發有數小兒持公首¶
脚公見因陽瞑忽起捉得一兒化成黄鷁餘者皆走仍縛¶
<pb:KR3k0012_SBCK_743-3a>¶
以還家懸著䆫上明當殺食之比曉失鷁瘧遂斷于時有¶
瘧者但呼弘公便斷¶
甄異傳曰吴興張安病正發覺有物在&KR0013;上病便更甚安¶
自力舉&KR0013;捉之物化成鳥如鵂鶹瘧登時愈¶
盛𢎞之荆州記曰始興含淮縣有翁水下流有聖鼓横在¶
川側上下&KR0657;人刺篙有撞之者皆得瘧疾¶
　　　　　消渴¶
後漢書曰司馬相如有消渴病¶
後漢書李通素有消渴疾(消消中之疾也周/禮云春有痟疾)自爲宰相謝¶
病不視事帝令以公位歸第養病¶
魏略曰卞蘭得消渴疾時明帝信呪水使人持水賜蘭蘭¶
曰治病當以方藥何信於此遂不肯飲以至於卒時人見¶
蘭好直言謂帝面折之而蘭自殺其實不也¶
<pb:KR3k0012_SBCK_743-3b>¶
晉書裴楷有渴利疾不樂處𫝑王渾爲楷請當見將養不¶
違其志不聽及疾詔遣黄門郎王&KR0283;省疾楷廻眸矚之曰¶
竟未見識&KR0283;深歎其神雋¶
南史何㸃少時甞患渴逾歳不逾後在呉中石佛寺建講¶
所晝寢夢一道人形貌非常授丸一掬夢中服之而差¶
唐書鄧玄挺綜銓選無藻鑒之明又患消渴人因號爲鄧¶
渴¶
王子年拾遺録曰晉武爲撫軍時羗人姚馥字丗芬姚襄¶
即其祖也好啜嚼濁糟言渴於醇酒羣軰常狎之呼爲渴¶
羗爲朝歌邑長馥辭之帝曰朝歌紂之故郷地有酒池故¶
使老羗不復呼飲¶
交州記曰浮石體虚而輕煑飲止渇¶
淮南子曰嫁女於疾痟渴者夫死後則難可復處(以爲故/妨之後)¶
<pb:KR3k0012_SBCK_743-4a>¶
(人不/要)¶
　　　　　蹷逆¶
韓詩外傳曰扁鵲過虢虢侯丗子暴病死乃造宫門曰丗¶
子病所謂尸蹷者也¶
吕氏春秋曰室大多隂則蹷¶
　　　　　咳𠻳¶
釋名曰咳刻也氣奔至出入不平調&KR0002;尅物也𠻳促也用¶
力急促也¶
易&KR0003;曰立秋氣未當至而至則少陽脉盛人病咳¶
周書曰立秋之日白露不降民多病咳¶
禮記月令曰季夏行春令則國多風欬¶
春秋䌓露曰人君好戰貪城邑則民病欬嗽¶
抱朴子曰龜鼈黿鼉之&KR0017;令人病欬¶
<pb:KR3k0012_SBCK_743-4b>¶
劉弘教曰吾昨四鼓中起聞西城上兵欬聲甚深即呼省¶
之年過六十羸病無&KR0237;而督將差以持時持時備不虞耳¶
此旣無所防捍又老病羸凍不隱恤必致死亡督將豈可¶
乃尓耶¶
　　　　　嘔吐¶
左傳哀下曰衛侯爲靈臺于籍圃與諸大夫飲酒焉禇師¶
聲子韤而登席(古者見/君解韤)公怒辭曰臣有疾異於人(足有/瘡疾)&KR0002;¶
見之君將殻之(殻嘔/吐也)¶
漢書曰西域有大小頭痛坂令人歐吐¶
謝承後漢書曰吴郡嬀晧字元起其母至婚家醉嘔吐恐¶
食得毒伏地甞吐仰曰吐寒耳非毒也¶
鄧粲晉記曰阮籍母死與人棊如故旣而飲酒三升舉聲¶
一號吐血數升¶
<pb:KR3k0012_SBCK_743-5a>¶
晉中興書曰王允之年在揔角爲從伯敦所知甞夜飲允之¶
辭醉眠在别牀敦與錢鳯謀逆允之悉聞其語便於眠處¶
大吐以爲大醉不復疑¶
沈約宋書曰蕭惠開除府加給事性素剛益不得志發病¶
嘔血有物如肝肺者甚多¶
孟宗别傳曰孟宗爲光禄勲甞大㑹公先少飲酒偶有強¶
者飲一杯便吐時令峻急凡有醉吐者皆傳詔司察公吐¶
麥飯察者以聞上乃歎息詔問食麥飯意宗荅曰臣家足¶
有米飯耳直愚性所安其德行純素如此¶
列子曰東方有人焉曰爰旌目將有適也而餓於道狐父¶
之盗曰丘見而下壷飱以餔之爰旌目三餔而後能視曰¶
子何爲者也曰我狐父之人丘也爰旌目曰譆汝非盗耶¶
胡爲而食我吾義不食子食也兩手據地而嘔不岀客客¶
<pb:KR3k0012_SBCK_743-5b>¶
而死¶
　　　　　水疾¶
東觀漢記曰東平王蒼到國後病水氣喘逆上遣太醫丞¶
相視之小黄門侍疾置驛馬傳起居以千里爲程¶
晏子春秋曰景公水病夢與二日𨷖不勝召占夢問之晏¶
子謂占夢曰公所病者隂也日陽也一隂不勝兩陽公病¶
將巳占夢以其言對三日公病大愈賜占夢占夢曰晏子¶
教臣也公召晏子賜之晏子曰占夢以臣言對故有益也¶
&KR0002;使臣言則不信也¶
　　　　　腫¶
釋名曰腫鍾也寒熱氣所鍾聚也¶
春秋濳潭巴曰枉矢黒軍士不勇疾流腫(宋均注云矢當/楊光明今黒有)¶
(死䘮之氣/則腫死)¶
<pb:KR3k0012_SBCK_743-6a>¶
春秋䌓露曰人君簡宗廟逆天時民病流腫¶
尸子曰有醫竘者𥘿之良醫張子之背腫謂之曰背非吾¶
背也任子制焉夫身與國亦猶此也必有委制然後治之¶
齊諧記曰范光禄得病腹脚並腫不飲食忽有一人清朝¶
不自通遥進入光禄齋中就光禄邊坐光禄云先不識君¶
君郍得來而不自通此人荅曰佛使我來治君病發衣見¶
之因捉其脚以甘刀針腫上儵忽之間頓針兩脚及膀胱¶
百餘下然不覺痛復欲針腹其兒黄門不聽語竟便去後¶
針孔中黄膿汁當岀二三升許至明暁脚都差針亦無孔¶
范甚喜¶
　　　　　疝¶
釋名曰心痛曰疝疝詵也氣詵詵然而上也¶
後漢書太醫皮循從獵上林還暮𪧐殿門下寒疝病發時¶
<pb:KR3k0012_SBCK_743-6b>¶
鄧訓直事聞循聲起徃問曰兾得火以熨背訓至太官門¶
爲求火不得乃以口嘘其背復呼同廬郎共更嘘至朝遂¶
愈¶
　　　　　瘕¶
龍魚河圖曰犬狗魚鳥不熟食之成瘕¶
易&KR0003;曰白露氣當至不至太隂脉盛人多瘕疝¶
宋書徐文伯傳宋明帝宫人患𦝫痛牽心每至輙氣欲絶¶
衆毉以爲肉瘕文伯曰此髮瘕以油投之即吐得物如髮¶
稍引之長三尺頭巳成蛇能動懸柱上水滴盡一髮而已¶
病都差¶
山海經曰麗麂之水其中多有育沛佩之無瘕疾(郭曰育/沛未聞)¶
列仙傳曰玄俗者常餌巴豆雲母賣藥於都市河間王病¶
瘕玄俗脉之下蛇十餘頭俗言王病六丗餘殃非王所招¶
<pb:KR3k0012_SBCK_743-7a>¶
也曰王甞放鹿鹿是麟母仁心感天故遭俗耳¶
續搜神記曰太尉郗公鎮丹徒甞出獵時二月中蕨始生¶
有一甲士折一莖食之即覺心中淡淡欲吐因歸家仍成心¶
腹疾半年許忽大吐吐一蛇長尺餘尚活動揺乃掛着屋¶
&KR0585;前汁稍稍出蛇漸燋小經一𪧐視之成一莖蕨猶昔所¶
食也病遂除差¶
又曰桓宣　武時有一督將因時行病後虚熱更能飲復¶
茗必一斛二升乃飽人苦勸復啜五升乃大吐向所飲都¶
盡有一物隨吐後岀如斗大試以一斛二升&KR0232;茗洗之此¶
物噏之都盡而正覺小脹又増五升便悉混然後從口中¶
涌出旣吐此物病遂差或問之曰此何病荅曰此病名斛¶
二瘕¶
又曰昔有一人與奴俱得心瘕病奴旣死割剖腹視得一¶
<pb:KR3k0012_SBCK_743-7b>¶
白鼈赤眼甚鮮明乃試以諸毒藥澆灌之并内藥於鼈口¶
無損乃繫鼈於牀脚有客乗白馬來看之溺濺鼈惶遽疾¶
走避溺旣繫之不得去乃縮頸藏脚不敢動病者察之謂¶
其子曰吾疾或可救乃試取白馬溺以灌鼈鼈消㓕成數¶
升水病者乃頓飲升餘白馬溺病即豁然除¶
異苑曰章安有人元嘉中噉鴨肉乃成瘕病胷滿面赤不¶
得飲食醫令服秫米潘湏&KR0119;煩悶吐一鴨鶵身喙翅皆以¶
成就唯左脚故綴昔所食肉病遂𫉬差¶
志怪曰有人得瘕病腹晝夜切痛臨終勑其子云吾氣絶¶
後可剖視之其子不忍違割之得一銅酒鎗容數合後華¶
佗聞其病而解之便出巾櫛中藥以投鎗鎗即消成酒¶
　　　　痺¶
春秋考異郵曰痺在喉壽命凶¶
<pb:KR3k0012_SBCK_743-8a>¶
漢書曰哀帝即位痿痺¶
又曰馮野王弟立爲東海太守下濕病痺天子聞之徙爲¶
平原太守¶
晉書皇甫謐字士安得風痺疾猶手不輟卷¶
後魏書臨淮王潭孫孚好酒後遇風患手足不隨口不能¶
言乃左手畫地作字乞解所任¶
唐書曰處羅可汗欲分兵大掠中國羣下多諌處羅曰我¶
父失國頼隋得立恩不可忘時處羅乆疾痺隋義城公主¶
有五石餌之俄而處羅發疽死¶
　　　　　痔¶
釋名曰痔食也蠱食之也¶
山海經曰天帝山有鳥其&KR0250;如鶉黒文而赤翁(郭璞注云/翁頸下毛)¶
(也)名曰機食之巳痔又虎蛟可以爲痔(郭璞注/爲治也)¶
<pb:KR3k0012_SBCK_743-8b>¶
莊子曰𥘿王有病召醫破癰者得一車乗䑛痔者得車五¶
乗所治愈下得乗愈多¶
尸子曰有醫竘者𥘿之良醫爲惠王治痔皆愈¶
宋玉登徒子賦曰登徒子之妻旣疥且痔¶
　　　　　痢¶
釋名曰泄痢言出漏泄而利也¶
漢書曰韋玄成父喪旣葬當襲爵即陽爲病狂卧便痢妄¶
𥬇語欲讓避兄也¶
北史齊司馬膺之好讀太玄經文注揚雄蜀都賦毎云我¶
欲與揚子周遊患痢十七年竟不愈齊亡歳以痢疾終¶
魏武令曰凡山水甚強寒飲之皆令人痢¶
　　　　隂痿¶
漢書曰膠西王端爲人賤戾又隂痿一近婦人病數月¶
<pb:KR3k0012_SBCK_743-9a>¶
又曰周仁爲人隂重不泄(張晏曰隂重不泄下濕故溺/袴是以得此官者入後宫)¶
魏志公孫康死子晃淵皆小衆以康弟恭嗣恭隂消爲閹¶
人劣弱不能治國淵脅奪恭位¶
晉書南陽王摸丗子保體質豐偉甞自秤重八百斤素喜¶
睡痿疾不能御婦人¶
宋書曰明帝素肥晚年痿疾不能御内¶
　　　　　陽病¶
左傳襄三曰楚子使薳子馮爲令尹訪於申叔豫申叔豫¶
曰國多寵王弱國不可爲也遂以疾辭方暑闕地下冰而¶
牀焉重繭衣裘鮮食而寢楚子使醫視之復曰瘠則甚矣¶
而血氣未動(言無/疾)¶
史記曰廉頗云我爲趙將有攻城野戰之功而藺相如徒¶
以口舌爲勞而位居我上相如聞不肯與㑹毎朝時常稱病¶
<pb:KR3k0012_SBCK_743-9b>¶
不欲與争列¶
續漢書曰楊彪見漢祚將終自以累丗爲公卿恥爲魏臣¶
遂稱足疾不復行¶
范曄後漢書曰髙詡字季回父容哀平間爲光禄大夫詡¶
以父任爲郎丗傳魯詩以信行清操知名王莽簒位父子¶
稱盲逃不仕莽¶
又曰封觀者以兄名位未顯恥先受之遂稱風疾瘖不能¶
言火起燒屋徐出避之忍而不告¶
謝承後漢書曰沛國陳禁性不好榮建武中拜議郎引見¶
賜食禁陽眼目無所見以肉投羹中岀又撐柱乃歸¶
魏末傳曰李&KR0364;爲荆州刺史曹爽令別司馬懿懿使婢進¶
粥持杯而飲粥皆流岀謂爽曰太𫝊非復可濟(令人愴然故/爽不復設備)¶
曹瞞傳云太祖少飛膺走狗游蕩無度其叔父數言之於¶
<pb:KR3k0012_SBCK_743-10a>¶
嵩太祖患之後逢叔父於路乃佯敗面喎口叔父恠問其¶
故太祖曰卒中風叔父告嵩嵩驚呼太祖太祖貌如故嵩¶
問曰叔父言汝中風巳差乎太祖曰&KR0004;不中風但失叔父¶
愛故見罔尔嵩乃疑自後叔父所言嵩不復信¶
晉書曹爽專權宣帝稱疾何曽亦謝病爽誅曽乃起視事¶
又曰鍾㑹將反於蜀使衛瓘慰勞諸軍瓘心欲去且堅其¶
意曰卿三軍主冝自行㑹曰卿先行吾當後出瓘便下殿¶
㑹悔遣之使呼瓘瓘辭眩疾動詐仆地北出閤數十信追¶
之瓘至外𪠘服鹽湯大吐瓘素羸便以困篤㑹遣所親人¶
及醫視之皆言不起㑹由是無所憚¶
晉陽秋曰宣帝&KR0004;不欲屈節曹氏辭以風疾不能起魏武¶
使人徃微刺之以觀信否宣帝堅卧不動¶
晉書曰王戎族弟敦有髙名戎惡之敦毎候戎輙託疾不¶
<pb:KR3k0012_SBCK_743-10b>¶
見敦後果爲逆亂其鑒賞先見如此¶
又曰長樂馮恢父爲弘農太守愛少子淑欲以爵傳之恢¶
父終服闕乃還郷里結草爲廬陽瘖不能言淑得襲爵恢¶
始仕爲愽士𥙊酒¶
隋書曰郭&KR0283;爲洪州揔管晉王鎮淮海因召&KR0283;隂共計議¶
又恐人疑無故來徃託以&KR0283;妻患癭王妃蕭氏有術能療¶
之以狀奏髙祖髙祖聽&KR0283;共妻向江都徃來無度¶
唐書曰安禄山䧟西京王維佯中風失音賊猶強授僞官¶
後蒙原罪¶
又曰王徽傳黄巢入潼關僖宗出幸徽與同列崔沆豆盧¶
瑑僕射干琮至&KR0892;方知遂相與奔馳赴行在徽夜落荆榛¶
中隱於崔谷爲賊所得迫還京師將授之僞命徽示以足¶
折口瘖雖曰刃環之&KR0004;無懼色賊令輿歸第命毉二視之¶
<pb:KR3k0012_SBCK_743-11a>¶
月餘守視者稍怠徽乃&KR0258;於&KR0018;販竄之河中遣人間道奉¶
絹表入蜀天子嘉之詔授光禄大夫守兵部尚書¶
𥞇康髙士傳曰王莽徴孔休休飲血於使者前吐之爲病¶
篤遂不行¶
益部𦒿舊傳曰公孫述&KR0427;號徴犍爲任永君許以大位永¶
君故託以清盲妻於面前&KR0075;&KR0002;不見子入井忍情不問述¶
伏誅永君澡浴引鏡照形曰丗適平目即清妻乃自殺馮¶
信季成亦不受公孫述聘託淸盲十三年侍婢於面前&KR0075;¶
而不問述誅取&KR0083;作書婢因自殺¶
<pb:KR3k0012_SBCK_743-11b>¶
¶
太平御覽卷第七百四十三¶
<pb:KR3k0012_SBCK_743-12a>¶
