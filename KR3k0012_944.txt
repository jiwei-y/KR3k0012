# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:58.400484
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 944
#+PROPERTY: FILE SB11n0727-944太平御覽-卷之九百四十四.
<pb:KR3k0012_SBCK_944-1a>¶
太平御覽卷第九百四十四¶
　蟲豸部一¶
　　　蟲　蟬　蝇¶
　　　　　蟲¶
爾雅曰有足謂之蟲無足謂之豸¶
周禮冬官梓人曰外骨内骨卻行仄行連行紆行以脰鳴¶
者以注鳴者以旁鳴者以翼鳴者以股鳴者以胷鳴者謂¶
之小蟲之屬(外骨龜屬内骨鼈屬郤行螾衍之屬灰行蟹/屬連行魚屬紆行蛇屬脰鳴鼃屬注鳴精列)¶
(屬旁鳴蝟蜆屬翼鳴發皇屬股/鳴蚣蝑動股屬胷鳴榮原屬)¶
大戴禮曰毛蟲之精者曰麟羽蟲之精者曰鳯介蟲之精¶
者曰龜鱗蟲之精者曰龍倮蟲之精者曰聖人¶
禮記月令曰孟春之月蟄蟲始振仲春之月蟄蟲咸動(啓/户)¶
(始/出)仲秋之月蟄蟲坏户(坏益/也)季秋之月蟄蟲咸俯(在内皆/墐其户)¶
<pb:KR3k0012_SBCK_944-1b>¶
(墐謂塗/閉之)¶
春秋考異郵曰二九十八主風精爲蟲八日而化風列波¶
激故其命從蟲蟲之爲言屈申也¶
東觀漢記曰永平三年春有司奏立長秋宫以率八妾上¶
未有所言皇太后曰馬貴人德冠後宫遂登至尊先之數¶
日夢有小飛蟲萬數隨着身入皮膚中復飛去¶
魏書華佗傳曰廣陵太守陳元龍得疾所苦胷中煩滿面¶
赤不能飯佗持其脉曰府君胃蟲有數升欲成内蝕病食腥¶
物所爲也今可去也即作湯二升先飲一升湏臾復一升¶
食頃吐岀數升蟲長一二寸赤頭皆揺半軀皆是生魚膾¶
也¶
趙書曰前石時淳觚曰羌婦産卵大如盂剖之有蟲如巨¶
蟻二足立行(異苑/同)¶
<pb:KR3k0012_SBCK_944-2a>¶
蕭子顯齊書曰王敬則少時於草中射獵有蟲如烏豆集¶
其身擿去乃脫脫處皆流血敬則惡之詣道士卜曰不湏¶
憂此侯之瑞也敬則聞之喜故出都自効¶
後魏書曰蠕蠕東胡之苗裔也木骨閭死子車庶㑹自號¶
柔然役屬於魏丗祖以其無知狀類於蟲故改其號爲蠕¶
蠕¶
隋書曰田式拜襄州揔管專以立威爲務所愛奴嘗詣式¶
白事有蟲上其衣衿上揮䄂拂去之式以爲慢巳立棒殺¶
之¶
莊子曰井蛙不可以語於海者拘於墟也夏蟲不可以語¶
於冰者篤於時也¶
魯連子曰百足之蟲斷而不蹶持之衆也¶
淮南子曰凢有血氣之蟲含牙戴角前爪後距有角者觸¶
<pb:KR3k0012_SBCK_944-2b>¶
有齒者噬有毒者蠚有蹄者趹喜而相戲怒而相害天之¶
性也¶
又曰故草食之獸不疾易藪(疾/患)水居之蟲不疾易水行小¶
變而不失常(小變易水易草食故食草水居/故水中故曰不疾失其常也)¶
又曰太隂所在蟄蟲首穴處鵲巢以郷爲户¶
又曰水食者善游能寒(魚鼈之/屬是也)土食者無心不惠(蚯蚓之/屬是也)¶
又曰介蟲之動以固(介甲龜鼈之/屬動行也)貞蟲之動以毒螫(貞蟲/細腰)¶
(蜂蟲蜾蠃之屬無牡牡之/合曰貞而有毒故能螫)¶
又曰山有猛獸林木爲之不斬園有螫蟲藜藿爲之不採¶
(言人/畏也)¶
抱朴子曰毒粥陳則旁有爛腸之䑕明膏舉則下有聚死¶
之蟲¶
又曰慕惡者猶宵蟲之赴明燭學惡者猶輕埃之應飄風¶
<pb:KR3k0012_SBCK_944-3a>¶
也¶
孫卿子曰肉腐出蟲魚枯生蠧¶
論衡適蟲篇曰變復之家謂蟲食榖者吏貪狼所致也蟲¶
頭赤者武官黒者文吏按蟲頭赤身白頭黒身黄復應何¶
官耶今蟲食五榖則爲災桂蠧桑蝎不恠何也桂中藥桑¶
給蠶何可不恠書卷不舒衣襞不懸皆生蟲也此復閞何¶
吏耶¶
又曰司南之杓投於地其柄南指魚肉之蟲集地北行自¶
然之性也¶
丗夲曰廪君乗土船至&KR1069;塲&KR1069;水神女子止廪君廪君不¶
聽&KR1069;神爲飛蟲諸神從而飛蔽日爲之晦廪君不知東西¶
所當七日七夜使人以青縷遺&KR1069;神曰纓此與爾俱生&KR1069;¶
神受縷而纓之廪君應青縷所射&KR1069;神死天則大開¶
<pb:KR3k0012_SBCK_944-3b>¶
崔豹古今注曰光武建武六年山陽有小蟲皆類人形甚¶
衆明日皆懸樹枝而死¶
搜神記曰東陽劉寵北征将炊飯盡變爲蟲又家人蒸粆¶
亦化爲蟲火愈猛而蟲愈壯寵遂見誅(仲興書/又載)¶
廣五行記曰漢武帝幸甘泉宫馳道中有蟲赤色頭目鼻¶
盡具觀者莫識帝使東方朔視之對曰此秦時拘繫無辜¶
衆庶愁死咸仰首歎曰恠哉故名恠哉此必秦之獄處朔¶
又曰凢憂者得酒而解以酒沃之當消於是取蟲致酒中¶
湏臾糜散¶
桓譚新論曰睢陵有董仲君好方道嘗坐重罪繫獄佯病¶
死數日毁蟲出而復活¶
　　　　　蟬¶
昜通卦驗曰遘上九候蟬始鳴不鳴國多妖言蟬應期鳴¶
<pb:KR3k0012_SBCK_944-4a>¶
言語之象今失節不鳴鳴則失時故多妖言¶
毛詩蕩之什曰咨汝殷啇如蜩如螗(注蜩蟬也/螗蝘也)¶
毛詩䟽義曰鳴蜩蟬也宋衛謂之唐蜩陳鄭云蜋海岱之¶
間謂之蟬通語也¶
禮記月令曰仲夏之月蜩始鳴季秋之月寒蟬鳴¶
又檀弓曰范則冠而蟬有緌(蟬蜩也緌謂蜩/啄長在腹下)¶
爾雅曰蜩蜋蜩(夏小正曰蜋/蜩者五彩具)螗蜩(夏小正曰螗蜩者蝘/俗呼為胡蟬江南謂)¶
(之螗&KR2171;/音荑)蚻蜻蜻(如蟬而小方言云有文者謂/之螓夏小正曰/鳴蚻虎懸)&KR1914;茅蜩(江東呼/爲茅截)¶
(似蟬而/小青色)蝒馬蜩(蜩中最大/者爲馬蟬)蜺寒蜩(寒螿也似蟬而小青赤/月令日寒蟬鳴蝒音绵)¶
孝經援神契曰蟬無力故不食¶
周書曰夏至又五日蜩始鳴不鳴貴臣放逸立秋之日寒¶
蜩鳴不鳴人臣不力爭¶
梁書曰朱异爲通事舎人後除中書郞時秋日始拜有飛¶
<pb:KR3k0012_SBCK_944-4b>¶
蟬正集异武冠上時咸謂蟬珥之兆¶
又曰何戢爲呉興太守頗好畫扇宋孝武賜戢蟬雀扇善¶
畫者顧景秀所畫時呉郡陸探微顧寳先皆能畫歎其巧¶
絶戢因王晏獻之上令晏厚酬其意¶
後周書曰宣帝汰侈旣自比上帝不欲令人同巳甞自帶¶
綬及通天冠加金附蟬顧見侍臣武弁上有金蟬及王公¶
有綬者並令去之¶
荘子曰仲足適楚出遊林中見痀僂者承蜩猶掇之也仲¶
尼曰巧乎有道耶曰我有道也五六月累丸二而不墜則¶
失者錙銖(累二九於竿頭是/用手足亭審世)累三而不墜則失者十一(所/失)¶
(愈少/也)累五而不墜猶掇之也吾處身也若厥株拘吾執臂¶
也若槁木之枝雖天地之大萬物之多而唯蜩翼之知吾不¶
反不側不以萬物易蜩之翼何爲不得(遺彼故/得此也)¶
<pb:KR3k0012_SBCK_944-5a>¶
又曰鵬之飛其翼若垂天之雲搏扶揺而上者九萬里去¶
以六月一息者也蜩與鸒鳩笑之曰我決處而飛槍榆枋¶
而止時則不至而空於地而巳奚以九萬里而圖南爲也¶
孫卿子曰曜蟬者務明其火振其樹若火不明雖振樹無¶
益人有明德則天下㱕之若蟬㱕明火也(又見吕/氏春秋)¶
淮南子曰孟秋凉風至白露降寒蟬鳴(寒蟬青蟬也蟲/隂類感氣鳴也)¶
又曰蛇不足而行魚無耳而聽蟬無口而鳴有然之者也¶
(然如/是也)¶
又曰蚕食而不飲二十二日而化蟬飲而不食三十日而¶
蛻¶
說苑曰呉王欲伐荆吿其左右曰敢有諌者死舎人有少¶
孺子者欲諌不敢則懷九操彈於後園露沾其衣如是者¶
三旦吴王曰子来何若沾衣如此對曰園中有樹其上有¶
<pb:KR3k0012_SBCK_944-5b>¶
蟬蟬髙居悲鳴飲露不知螳蜋(在其後也螳蜋/委身曲附欲取)蟬而不知¶
黃雀在其旁也黄雀延頸欲啄螳蜋而不知彈丸在其下¶
也此三者皆務欲得其前利而不顧其後之有患也呉王¶
曰善哉乃罷其兵¶
論衡曰王充建武三年生爲小兒不妄狎　倫不掩雀捕¶
蟬¶
&KR1069;鐵論曰以所不覩不信人若蟬之不知雪¶
揚雄方言曰蟬楚謂之蜩宋衛之間謂之螗蜩(江南呼爲/螗蛦也)¶
陳鄭之間謂之蜋蜩(蜋音/良)秦晉之間謂之蟬海岱之間謂之䗁¶
(斉人呼爲/巨䗁音枝)其小者謂之蟧或謂之蝒(音/綿)馬(按尔雅蛨者馬/蜩非别名蝒馬)¶
(也此方/言誤耳)其小者謂之陵蚻(如蟬而小青色今/開西呼爲凌&KR1914;也)有文者謂之¶
蜻蜻(尔雅云蜻/即夌蚻也)其雌謂之疋(必一/切)大而黒者謂之踐(音/棧)黒¶
而赤者謂之蜆(雲/霓)蜩蟧謂之芽蜩(江東呼/為芽&KR1914;)&KR2258;謂之寒蜩闇¶
<pb:KR3k0012_SBCK_944-6a>¶
蜩(按尔雅以蜺爲寒蜩月令亦曰寒蟬鳴蝒寒蟬非瘖者/此諸蟬名通出尔雅而多駮錯未可詳據也寒蟬寒螿)¶
(也似蟬而/小&KR2258;音應)¶
崔豹古仐註曰牛亨問董仲舒曰蟬爲齊女何荅曰昔薺¶
王后怨王而死尸變爲蟬登庭樹嘒唳而鳴王悔恨之故¶
曰斉女¶
又曰貂蟬胡服也貂者取其有文而不煥外柔而昜内剛¶
而勁也蟬者取其清虚而識時變也在位者有文而自耀¶
有武而不示人清虚自牧識時而動也¶
曹大家蟬賦曰吸清露於丹園抗喬枝而理翮崇皇朝之¶
輝光映豹豹而灼灼¶
陸雲寒蟬賦曰昔人稱雞有五德而作賦焉至於寒蟬才¶
齐其美獨未之思而莫斯𫐠夫頭上有幘則其文也含氣¶
飲露則其清也黍稷不享則其廉也處不巢居則其儉也¶
<pb:KR3k0012_SBCK_944-6b>¶
應候守常則其信也加以冠冕取其君子則其操可以事¶
君可以立身豈非至德之蟲哉且攀木寒鳴貪士所歎余¶
昔僑處竊有感焉公侯常伯乃身紆紫黻手執龍淵俯鳴¶
佩玉仰撫貂蟬於上盧之多士光帝皇之侍人騰儀像於¶
雲闥望景曜乎通天邁休声之五德豈烏雞之獨珎¶
傅玄蟬賊曰美兹蟬之純㓗禀隂陽之微靈¶
傅咸粘蟬賦曰櫻桃其爲樹則多䕃其爲果則先熟故種¶
之於㕔所之前時以盛暑逍遥其下有蟬鳴仰而見之故¶
命粘取以弄小兒退惟當蟬之得意於冨貴而不虞禍之¶
将來也¶
　　　　　蠅¶
韓詩曰雞鳴䜛人也匪雞則鳴蒼蠅之聲(薛君曰雞逺/鳴蝇声相似)¶
(也)¶
<pb:KR3k0012_SBCK_944-7a>¶
毛詩甫田曰青蠅大夫刺幽王也營營青蠅止于樊(蠅之/爲蟲)¶
(汙白使黑汙黑使白/喻佞人變亂善惡也)豈弟君子無信䜛言營營青蠅止于¶
棘䜛人罔極交亂四國¶
漢書曰成帝建始元年六月青蠅萬數集未央宫殿中朝¶
者坐(服䖍曰公卿以/下朝㑹坐也)¶
又曰昌邑王賀夢青蠅矢積西階可五六石以屋版瓦覆¶
發視之青蠅矢也以問龔遂遂曰陛下之側䜛人衆多¶
願皆放逐之賀不用其言卒至於廢也¶
東觀漢記曰光武與隗囂書曰蒼蝇之飛不過三數歩托¶
驥之尾得以絶羣¶
後漢書曰楊章爲杜喬李固薦爲平原令後喬固𬒳刑章¶
行赴洛見喬固暴屍坐其旁驅逐蠅蟲¶
魏略曰王思正始中爲大司農性急甞執筆作書蠅集筆¶
<pb:KR3k0012_SBCK_944-7b>¶
端驅去復來如是再三思怒自趂逐蠅不能得還取筆擲¶
地踏壞之¶
張勃呉録曰曹不興帝使畫屏風筆落素便點爲蠅帝疑¶
生乃彈之¶
前秦書曰苻堅欲赦與王猛符融議甘露堂悉屏左右堅¶
親爲赦文有大蒼蠅集于筆端驅而復來俄而長安街巷¶
人相告曰官令大赦有司以聞堅驚曰禁中無屬耳之垣¶
事何從泄也勑窮之咸言有一小兒衣青衣大呼于市曰¶
官令大赦湏臾不見堅歎曰其向蒼蠅乎¶
梁書曰昭明太子食中頻得蠅蟲之類密置拌邊恐厨人¶
獲罪不令人知見¶
北史曰庫狄伏連居室患蠅杖門者曰何故聽入¶
唐書曰武儒衡爲中書舎人元稹知制誥儒衡一日因㑹¶
<pb:KR3k0012_SBCK_944-8a>¶
食公堂有蠅集瓜上忽發怒命繫去之曰適從何所夾而¶
遽集此¶
淮南子曰夫江河之腐胔不可勝數也然祭者汲焉大也¶
一盃酒蠅漬其中匹夫弗甞小也¶
朝子曰以火去蛾蛾愈多以魚毆蠅蠅愈至¶
吕氏春秋曰以狸致䑕以冰致蠅¶
掦子法言曰或問蒼蠅紅紫(蒼蠅間乎白黑紅/紫似朱而非朱也)¶
論衡曰清受塵白受垢青蝇所汚常在練素邑犬羣吠吠¶
所恠也¶
虞翻別傳曰翻放棄南方自恨䟽節骨體不媚犯上獲罪¶
當長没海隅生無可與語死以青蠅爲弔客天下一人知¶
巳者足以不恨¶
崔豹古今注曰蠅虎蠅狐也形似蜘蛛而色灰白善捕蠅¶
<pb:KR3k0012_SBCK_944-8b>¶
一名蠅蝗一名蠅豹¶
揚雄方言曰蝇東齊謂之羊陳楚之間謂之繩自關而西¶
秦晉之間謂之蠅¶
廣五行記曰魏吏部尚書何晏甞夢青蠅數十頭來自鼻¶
上驅之不肯去以問管輅輅曰鼻者天中今有青蠅臰惡¶
而來集之位峻者顚輕豪者亡不可不思之至明年何晏¶
及鄧颺皆伏誅¶
太平御覽卷第九百四十四¶
