# -*- mode: mandoku-view -*-
#+TITLE: 太平御覽
#+DATE: 2015-09-23 10:14:01
#+PROPERTY: LASTPB  <md:KR3k0012_SBCK_101-1a>
#+PROPERTY: JUAN 105

¶
<md:KR3k0012_SBCK_104-1a>¶
<pb:KR3k0012_WYG_104-1a>
欽定四庫全書
　太平御覽卷一百四¶
　　　　　　　　　　　　宋　李昉等　撰
　　皇王部二十九¶
　　　後魏敬宗孝莊皇帝　節閔皇帝¶
　　　廢帝安定王　　　　孝武皇帝¶
　　　文皇帝　　　　　　廢帝¶
　　　恭皇帝　　　　　　東魏孝静皇帝
<pb:KR3k0012_WYG_104-1b>
　　　　敬宗孝莊皇帝¶
後漢書曰敬宗孝莊皇帝諱子攸彭城王勰(勰音/恊)之
第三子母曰¶李妃肅宗初以勰有魯陽翼衛之功封
帝武城縣開國公¶㓜侍肅宗於禁内及長丰神秀慧姿
貌甚美拜中書侍¶郎城門校尉兼給事黄門侍郎雅為
肅宗所親待長直禁¶中遷㪚騎常侍御史中尉孝昌二
年八月進封長樂王厯¶位侍中中軍將軍及武泰元年
春二月肅宗崩大都督爾朱<md:KR3k0012_SBCK_104-1b>¶榮將兵向京師謀欲廢立
<pb:KR3k0012_WYG_104-2a>
以帝家有忠勲且兼人望隂與¶帝通榮乃帥衆來赴夏
四月帝與兄弟夜北渡河㑹榮於¶河陽南濟河即位以
兄彭城王邵為無上王弟霸城公¶子正為始平王榮為
侍中都督内外諸軍事大將軍尚書¶令領軍將軍領左
右衛封太原王百僚相率有司奉璽綬¶備法駕奉迎於
河梁車駕巡河西至陶渚榮以兵權在已¶遂有異志乃
害靈太后及㓜主次害無上王劭始平王子¶正公卿以
下二千餘人列騎衛帝遷於便幕車駕入宫¶御太極殿
<pb:KR3k0012_WYG_104-2b>
大赦天下改武泰為建義元年是月汝南王恱北¶海王
顥臨淮王彧前後奔蕭衍郢州刺史元願達據城叛¶五
月加大將軍爾朱榮北道大行臺以尚書右僕射元羅¶為
東道大使征東將軍光祿勲元欣副之廵方黜陟先行¶
後聞大將軍爾朱榮還晉陽帝餞於邙隂六月通直散
騎<md:KR3k0012_SBCK_104-2a>¶常侍高乾邕及弟等率流民起兵於齊州之太原頻
敗州¶軍詔東道大使元欣喻旨乃降是月葛榮飢使其
僕射任¶褒帥車三萬餘乗南冦至沁州豳州平北府主
<pb:KR3k0012_WYG_104-3a>
簿河間邢¶杲帥河北流民十餘萬户反於青州之北海
自署漢王年¶號天統詔諸有&KR0059;馬仗従戎者職人優兩
大階詔當親御¶六戎掃清燕代大將軍太原王爾朱榮
帥精銳十萬為左¶軍上黨王天穆總衆八萬為前軍司
徒公陽春勒兵十萬¶為右軍司空公穆紹統率八萬為
後軍是月葛榮衆退屯¶相州之北七月齊獻武王於鄴西
北招慰葛榮别帥稱王¶者七人衆萬餘降之加大將軍
爾朱榮柱國大將軍錄尚¶書事光州人劉舉聚衆數千
<pb:KR3k0012_WYG_104-3b>
反於濮陽自稱皇武大將軍¶是月髙平鎮人万俟(墨其/二音)
醜奴僣大位置百官八月葛¶榮帥衆圍相州九月詔太
尉公上黨王天穆討葛榮次於<md:KR3k0012_SBCK_104-2b>¶朝歌以征東將軍齊州
刺史元欣為沛郡王柱國大將軍¶爾朱榮率騎七千討
葛榮於滏口破擒之餘衆悉降冀定¶滄瀛殷五州平大
赦天下改為永安元年以柱國大將¶軍太原王爾朱榮
為大丞相都督河北畿外諸軍事冬十¶月蕭衍以北海
王顥為魏主年號孝基入據南兖之銍¶城二年夏四月
<pb:KR3k0012_WYG_104-4a>
上黨王天穆齊獻武王大破邢杲於齊州¶之濟南杲降
送京師五月元顥克梁國内外戒嚴癸酉元¶顥䧟滎陽
甲戌夜車駕北巡幸河内丙子元顥入洛戊寅¶太原王
爾朱榮㑹車駕於長子即日反斾上黨王天穆北¶渡河
會車駕于河内秋七月都督爾朱兆賀拔勝於硤石¶夜
濟破顥子冠爰及安豐王延明軍元顥敗走車駕入居¶
華林園昇大夏門大赦天下宴勞天柱大將軍爾朱榮
上¶黨王天穆及北來諸將於都亭出宫人三百繒錦雜
<pb:KR3k0012_WYG_104-4b>
綵數<md:KR3k0012_SBCK_104-3a>¶萬疋頒賜有差三年春三月雍州刺史爾朱天光
討醜奴¶蕭寳寅於安定破擒之囚送京師六月嚈噠國
獻獅子九¶月天柱大將軍爾朱榮上黨王天穆自晉陽
來朝帝殺榮及¶天穆於明光殿大赦天下遣武衛將軍
奚毅前燕州刺史¶侯淵帥衆鎮北中是夜左僕射爾朱
世隆榮妻鄉郡長公主¶帥榮部曲焚西陽門出屯河隂
攻河橋擒毅等屠害之據¶北中城南逼京邑十月通直
散騎常侍假平西將軍都督李¶苗以火船焚河橋爾朱
<pb:KR3k0012_WYG_104-5a>
世隆退走壬寅爾朱世隆亭建興之¶髙都爾朱兆自晋
陽來㑹之共推太原太守行并州刺史¶長廣王曄為主
大赦所部年號建明十二月爾朱兆等冦丹¶谷都督崔
伯鳯戰殁都督羊文義史五龍降兆大都督源¶子恭奔
退爾朱兆爾朱度律自當平津上率騎涉渡以襲¶京城
事出倉卒禁衛不守帝步出雲龍門逼帝幸永寕<md:KR3k0012_SBCK_104-3b>¶之佛
寺殺皇子亂兵殺司徒公臨淮王彧僕射范陽王誨¶戊
申元曄大赦天下爾朱度律自鎮京師爾朱兆遷帝於
<pb:KR3k0012_WYG_104-5b>
晉陽崩於城内三級佛寺時年二十四中興二年諡為
武¶懐皇帝太昌元年又諡孝莊皇帝廟號敬宗塟静陵¶
　　　　節閔皇帝¶
後魏書曰節閔皇帝諱恭字修業廣陵恵王羽之子也
母曰王¶氏帝少端謹有制度長而好學事祖母嫡母以
孝聞正始中¶襲爵延昌中拜通直㪚騎常侍正光三年
加散騎常侍領¶給事黄門侍郎以元義擅權遂稱疾不
起久之因託瘖病¶五年就除金紫光祿大夫建義元年
<pb:KR3k0012_WYG_104-6a>
除儀同三司既絶言¶垂將一紀居於龍華佛寺無所交
通永安末有白莊帝者¶言王不語將有異圖民間逰聲
又云有天子之氣王懼禍¶逃匿上洛尋見追攝執送京
師拘縶多日以無狀獲免及<md:KR3k0012_SBCK_104-4a>¶莊帝崩爾朱世隆以元曄
踈逺又非人望所推以王潜¶嘿晦身有過人量將謀廢
立恐實不語乃令王所親申其¶意旨且兼迫脅王遂答
曰天何言㢤世隆等大恱春三月¶曄進至邙南世隆等
奉王東郭之外行禪讓之禮太尉公¶爾朱度律進璽綬
<pb:KR3k0012_WYG_104-6b>
衮冕之服及就輅車百官侍位入自建¶春雲龍門昇太
極殿前羣臣拜賀禮畢遂登閶闔門詔大赦¶天下以魏
為大魏改建明二年為普泰是月幽州刺史劉¶靈助起
兵於薊撫軍將軍金紫光祿大夫兼侍中河北大¶史髙
乾邕及弟平北將軍通直㪚騎常侍髙敖曹率衆¶夜襲
冀州執刺史元嶷(魚力/切)共推前河南太守封隆之行州¶
事三月封長廣王為東海王頴州王爾朱兆為天柱將
軍¶晉州刺史平陽郡開國公髙歡封渤海信都王夏四
<pb:KR3k0012_WYG_104-7a>
月詔¶有司不得復稱偽梁罷細作之條無禁鄰國還往
髙歡以<md:KR3k0012_SBCK_104-4b>¶爾朱逆亂始興義兵於信都西定殷州斬其刺
史爾朱羽¶生命南趙郡太守李元忠為刺史鎮廣河八
月追尊皇考¶為先帝皇妣為先大妃封皇弟永業為髙
宻王皇子一恕¶為青州渤海王既而髙歡推立安定王
為帝於信都二年¶三月髙歡敗爾朱天光等於韓陵夏
四月髙歡使魏蘭根¶慰喻洛邑且觀帝之為人蘭根忌
帝雅徳還致毁謗竟從¶崔陵橋議廢帝於崇訓佛寺而
<pb:KR3k0012_WYG_104-7b>
立平陽王脩是為孝武帝¶五月帝遇弑殂於門下外省
時年三十五孝武帝詔有司赴㑹大¶鴻臚監䕶事塟用
王禮加以九旒鑾輅黄屋左纛班劍百¶二十人後西魏
追諡節閔皇帝¶
　　　　後廢帝安定王¶
後魏書曰後廢帝諱朗字仲哲章武王融第三子也母
曰¶程氏帝少稱明悟永安二年為泗州魯郡王後軍府
司馬元<md:KR3k0012_SBCK_104-5a>¶曄之建明二年正月為冀州渤海太守及髙歡
<pb:KR3k0012_WYG_104-8a>
起義兵將¶誅暴逆乃推戴之冬十月即皇帝位於信都
西升壇柴¶燎大赦稱中興元年以髙歡為侍中丞相都
督中外諸軍¶事大將軍錄尚書大行臺増邑三萬户以
兼侍中撫河北¶大使髙乾邕為侍中司空以前平北將
軍通直散騎常侍¶髙敖曹為驃騎大將軍儀同三司冀
州刺史以終其身十¶二月髙歡率師攻鄴城二年春正
月拔鄴城擒刺史劉誕二¶月髙歡為大丞相柱國大將
軍太師増邑三萬户并為¶¶六萬户三月齊文襄王起家
<pb:KR3k0012_WYG_104-8b>
為驃騎大將軍儀同三¶司車駕幸鄴閏月爾朱天光北
度律仲逺等屯於洹水之¶南髙歡出屯紫陌爾朱兆率
輕騎三千夜襲鄴城中西門¶不克退走髙歡大破爾朱
天光等四胡於韓林前廢帝鎮¶軍將軍賀拔勝徐州刺
史杜徳於陣降爾朱兆走并州仲<md:KR3k0012_SBCK_104-5b>¶逺奔東郡天光度律
將赴洛陽大都督解斯椿賈顯智倍¶道先還夏四月椿
等懼罪自劾尋擒天光度律於¶河橋西北大行臺長孫
雅都督賈顯智率騎入京師執¶爾朱世隆彦伯斬於都
<pb:KR3k0012_WYG_104-9a>
衛口送天光度律於髙歡爾朱仲¶逺奔蕭衍車駕至河
陽仍遜於别邸大昌元年五月封安¶定郡王邑萬户後
以罪殂於門下省時年二十永熙¶二年塟鄴西南野馬
岡¶
　　　　孝武皇帝¶
後魏書曰孝武皇帝諱脩字孝則廣平武穆王懐之第
三¶子母曰李氏帝性沉厚少言好武事始封汝陽縣公
拜通直㪚¶騎侍郎轉中書侍郎建義初除㪚騎常侍尋
<pb:KR3k0012_WYG_104-9b>
遷平東將軍¶兼太常卿又為鎮東將軍宗正卿永安三
年封平陽王普¶泰初轉侍中鎮東將軍儀同三司兼尚
書右僕射又加侍<md:KR3k0012_SBCK_104-6a>¶中尚書左僕射中興三年夏四月安
定王自以踈逺未允¶四海之心請遜大位齊獻武王髙歡
與百僚㑹議僉謂髙¶祖不可無後乃共奉王戊子即位
於東郭之外入自陽雲龍¶門御太極前殿羣臣朝賀禮
畢升閶闔門大赦天下改中¶興三年為大昌元年帝以
世易復除齊獻武王為大丞相¶大將軍大將軍還鄴車駕餞
<pb:KR3k0012_WYG_104-10a>
别於乾脯山殺大司馬汝南王悅大¶赦天下改大昌為永興
以同太宗時號尋改為永熙二年¶春正月車駕幸崧髙
石窟靈岩寺十二月車駕狩於嵩陽¶遂幸温湯車駕還
宫三年春二月壬子大赦壬午封左衛¶將軍元斌之為
頴昌王夏四月癸丑日有蝕之五月丙戌¶置勲府庶子
廂别六百人騎官廂别二百人閤内部曲數¶千人帝内
圖髙歡乃以斛斯椿為領君使與王思政等統¶之以為
心膂軍謀朝政咸决于椿分置督將及河南闗西<md:KR3k0012_SBCK_104-6b>¶諸刺
<pb:KR3k0012_WYG_104-10b>
史辛夘下詔戒嚴揚聲伐梁實謀北討七月己丑¶帝總
六軍率南陽王寶炬清河王亶廣陽王湛斛斯椿¶以五
千騎宿於瀍西楊王别舍沙門都維那惠臻負璽持¶千
牛刀以從有牛百頭盡殺以食軍士衆知帝將出其夜¶
亡者過半清河廣陽二王亦逃歸略陽公宇文泰遣都
督¶駱超李賢和各領數萬騎赴超先至甲戌賢和㑹帝
於¶崤中己酉髙歡入洛遣婁昭及河南尹元子思領左
右¶侍官追帝請廻駕髙昻率勁卒及帝於陜西帝揚鞭
<pb:KR3k0012_WYG_104-11a>
長騖¶至湖城飢渇甚有王思村人以麥飯壺漿獻帝帝
甘之復一¶村十年帝至椆桑潼闗大都督毛洪賓迎獻
食八月宇文¶泰遣大都督趙貴梁禦甲騎二千來赴乃
奉迎帝過河謂¶禦曰此水東流而朕西上若得重謁洛
陽廟是卿等功也¶帝及左右皆流涕宇文泰迎帝於東
陽帝勞之將士皆呼萬<md:KR3k0012_SBCK_104-7a>¶嵗遂入長安以雍州公廨為宫
大赦甲寅髙歡推司徒清¶河王亶為大司馬承制總萬
機居尚書省歡追車駕至潼¶闗九月己酉歡東還洛陽
<pb:KR3k0012_WYG_104-11b>
帝親督衆攻潼闗斬其行臺華¶長瑜冬十月髙歡推清
河王亶子善見為主徙都鄴是為¶東魏魏於此始分焉
二十二日帝崩時年二十五諡曰孝¶武塟雲陵¶
　　　　文皇帝¶
後魏書曰文皇帝諱寳炬孝文皇帝之孫京兆王愉之
子¶也母曰楊氏帝正始初生以父罪兄弟皆幽宗正寺
及宣¶武崩乃得雪正光中拜直閣將軍時胡太后嬖寵
帝與明¶帝謀誅之事泄免官武泰中封邵縣侯永安三
<pb:KR3k0012_WYG_104-12a>
年追封南¶陽王孝武即位拜太尉加侍中永熙二年進
位太保開府¶尚書令三年孝武與髙歡搆難以帝為中
軍四面大都督及<md:KR3k0012_SBCK_104-7b>¶従入闗拜太宰錄尚書事孝武崩丞
相洛陽公宇文泰率¶羣公卿士奉表勸進三讓乃許焉
大統元年春三月戊申帝¶即位於西城大赦改元追尊
皇考為皇帝皇妣楊氏為后¶己酉進丞相洛陽公宇文
泰都督中外諸軍錄尚書事大¶行臺改封安定郡公以
尚書令斛思椿為太保廣平王賛¶為司徒乙夘立妃乙
<pb:KR3k0012_WYG_104-12b>
氏為皇后二年春正月辛亥祀南郊¶改以神元皇帝配
東魏攻䧟夏州三年冬十月安定公宇¶文泰大破東魏
軍於沙苑拜泰柱國大將軍四年春正月¶辛酉拜天於
清輝室終帝世遂為常二月東魏攻䧟南汾¶頴豫廣四
州廢皇后乙氏三月立蠕蠕(而蠢/切)女郁九閭氏¶為皇后
大赦秋七月東魏將侯景等圍洛陽帝與安定公¶宇文
泰東伐九月帝至自東伐五年冬十月於陽武門¶懸鼓
置紙筆以求得失六年春正月庚戌朝羣臣自西遷至
<pb:KR3k0012_WYG_104-13a>
此<md:KR3k0012_SBCK_104-8a>¶禮樂始備七年十二月御慿雲觀以見諸王叙家人
之禮¶手詔為宗戒十條以賜之八年春三月初置六軍
十六年¶五月東魏静帝遜位於齊秋七月安定公宇文
泰東伐至¶恒農齊師不出乃還九月大赦十七年春正
月庚戌帝崩¶於乾安殿年四十五塟於永陵諡曰文皇
帝¶
　　　　廢帝¶
後魏書曰廢帝名欽文皇帝之長子也母曰乙皇后大
<pb:KR3k0012_WYG_104-13b>
統¶元年正月乙夘立為皇太子十七年三月即皇帝位
二年¶秋八月大將軍尉遲逈克成都劍南平冬十一月
安定公¶宇文泰殺尚書元烈三年正月安定公宇文泰
廢帝而立齊¶王廓帝自元烈之誅有怨言淮安王育廣
平賛等並垂¶泣諌帝不聽故及於辱¶
　　　　恭皇帝<md:KR3k0012_SBCK_104-8b>¶後魏書曰恭皇帝諱廓文帝之第四子也大統十四年
封¶為齊王廢帝三年五月即皇帝位改元十一月魏師
<pb:KR3k0012_WYG_104-14a>
滅梁戕¶(士良/切)梁元帝梁之諸臣復立泰元帝子方知為
皇帝都于¶建業三年春正月丁丑初行周禮建六官以
安定公宇文¶泰為太師冢宰以柱國李弼為大司徒以
趙貴為太保兼¶宗伯以尚書令獨孤信為大司馬以于
謹為大司㓂以侯¶莫陳崇為大司空冬十月乙亥安定
公宇文泰薨十二月庚¶子帝遜位於周周閔帝元年正
月東魏封帝為宋公尋殂¶
　　　　東魏孝静皇帝
<pb:KR3k0012_WYG_104-14b>
後魏書曰孝静皇帝諱善見清河文宣王亶之世子也
母¶曰胡妃永熙二年拜通直㪚騎常侍秋八月為驃騎
大將¶軍開府儀同三司孝武帝既入闗渤海王髙歡奉
迎不克乃¶與百僚會議推帝以奉肅宗之後時年十一
冬十月即位<md:KR3k0012_SBCK_104-9a>¶大赦天下改永熙三年為天平元年有事
於太廟下詔曰安¶土能遷自古之明典所居靡定徃昔
之成規是以殷遷八¶城周卜三地吉㓙有數隆替無常
事由於通變理出於不¶得已故也髙祖孝文皇帝仰觀
<pb:KR3k0012_WYG_104-15a>
乾象俯恊人謀發自武州¶來幸嵩縣魏雖舊邦其命維
新及正光之季國步孔棘喪¶亂不已冦賊相侵禆我生
民無所措手今逺遵古式深騐¶時事考龜襲吉遷宅漳
滏庶克隆洪基再昌寳厯主者明¶為條格及時發邁車
駕北遷詔渤海王髙歡留後部分以¶衛軍大將軍尚書
令元弼為驃騎大將軍儀同三司洛州¶刺史鎮洛陽十
一月車駕至鄴是冬蕭衍以元慶和為鎮¶北將軍魏王
入據平瀨鄉孝武崩於長安二年春正月渤¶海王髙歡
<pb:KR3k0012_WYG_104-15b>
襲擊山胡劉彛升大破之詔以髙歡為相國假¶黄鉞劍
履上殿入朝不趨王固讓不受三月髙歡討劉彛<md:KR3k0012_SBCK_104-9b>¶升斬
之彛升子髙海王復僣帝號歡進擊破擒之及其¶弟西
海王皇后夫人王公以下四百餘人幷獲逋逃之民¶二
萬餘户八月發衆七萬六千人營新宫十二月車駕待
於¶鄴是嵗西魏文帝大統元年三年春正月詔加渤海
王世¶¶¶子澄使持節尚書令大行臺大都督秋七月大赦¶
天下四年夏四月遷七帝神主入新廟大赦天下通¶使
<pb:KR3k0012_WYG_104-16a>
蕭衍冬十一月西魏遣其大行臺元帥李海大都督獨
孤信願逼¶洛州行軍事廣陽王湛棄城退還李海信願
遂據金墉潁¶川長史賀若徽執刺史田迅西叛引西魏
都督梁迴據城¶西魏又遣其都督趙繼宗右丞韋孝寛
等攻䧟豫州元象¶元年春正月有巨象至自碭郡陵中
南兖州獲送于鄴大赦改年¶大都督賀拔仁攻西魏南
汾州拔之率豫州刺史堯雄等<md:KR3k0012_SBCK_104-10a>¶與大行臺侯景司徒髙
敖曹大都督万俟受洛于等於北¶豫相㑹俱討潁州梁
<pb:KR3k0012_WYG_104-16b>
迴等棄城遁走潁州平秋七月行臺¶侯景司徒髙敖曹
圍西魏將獨孤信願於金墉城八月大¶敗西魏於河隂
司徒髙敖曹儀同三司大都督李猛宗顯¶並戰没西魏
留其長孫子彥守金墉渤海王髙歡濟河子¶彥棄城走
興和元年五月納皇后髙氏大赦天下秋七月¶詔渤海
王髙歡為相國錄尚書事大行臺固辭相國乃允是月¶
發畿内民夫十萬人城鄴城四十日罷十一月以新宫
成¶大赦改元二年春正月徙新宫大赦天下三年冬十
<pb:KR3k0012_WYG_104-17a>
月詔¶羣臣於麟趾閣議新定班制頒於天下發夫五萬
人築漳¶濱堰四年夏四月渤海王髙歡請令百官月一
面敷政事¶明揚側陋納諫屛邪親理獄訟武定元年春
正月大赦改¶年車駕蒐於邯鄲之西山三月渤海王髙
歡討宇文黒獺<md:KR3k0012_SBCK_104-10b>¶於印山大破之擒西魏臨洮王森蜀郡
王榮宗江夏王昇¶鉅鹿王闡譙郡王亮追奔至&KR0106;農而
還豫洛二州平二年¶正月渤海王髙歡請在幷州置晉
陽宫以處配沒之口¶三月渤海王世子髙澄為大將軍
<pb:KR3k0012_WYG_104-17b>
五年春正月渤海王髙¶歡薨於晉陽司徒侯景反潁州
刺史司馬世雲以城附之¶景入據潁城誘執豫州刺史
髙元成廣州刺史暴顯等司¶空韓軌驃騎大將軍儀同
三司賀拔仁驃騎大將軍儀同¶三司可朱渾道元左衛
將軍劉豐等率衆討之景乃遣使¶降於西魏請師救援
西魏遣使將李景和王思政帥騎赴¶之思政等入據潁
州景乃出走豫州侯景復背西魏歸於¶蕭衍蕭衍署景
河南大將軍承制六月司徒韓軌司空¶可朱渾道元等
<pb:KR3k0012_WYG_104-18a>
自潁州班師大將軍髙澄迎勞於石濟髙¶澄還晉陽秋
七月以大將軍髙澄為使持節大丞相都督<md:KR3k0012_SBCK_104-11a>¶内外諸軍
事錄尚書行大行臺渤海王九月蕭衍遣其兄¶子貞陽
侯淵明率衆㓂徐州堰泗水于寒山以灌彭城冬¶十月
以尚書左僕射慕容紹宗為東南道行臺與驃騎大¶將
軍儀同三司大都督髙岳潘相樂討淵明十一月大破¶
之擒淵明及其二子六年正月大都督髙岳等戰於渦
陽¶大破侯景俘斬五萬餘人溺於渦水水為之不流景走
<pb:KR3k0012_WYG_104-18b>
淮¶南冬十月侯景濟江推蕭衍子臨賀王正徳為主以¶
攻建業七年蕭衍弟徐州刺史中山侯蕭正表以鍾離
内¶屬三月侯景尅建業還以蕭衍為主衍弟子北襄州
刺史¶定襄侯蕭祗湘潭侯蕭退來降夏四月詔渤海王
髙澄讃¶¶拜不名入朝不趨劍履上殿是月侯景殺蕭衍
立¶子綱為主六月尅潁州擒西魏大將軍尚書左僕射
東道¶大行臺太原郡開國公王思政潁州刺史皇甫僧
顯及戰<md:KR3k0012_SBCK_104-11b>¶士男女數萬口八月盗殺渤海王髙澄甲午太
<pb:KR3k0012_WYG_104-19a>
原公髙洋¶如晉陽八年春正月帝為渤海王髙澄舉哀
於東堂詔太¶原公髙洋嗣事二月進爵為齊王夏五月
詔齊王為相國¶總百揆進九錫以齊國太妃為王太¶后
詔歸帝位於齊王即日遜居别宫齊天保元年封中山¶
王二年冬十月殂時年二十八諡曰孝静皇帝塟於漳¶
西山岡¶
　
　
<pb:KR3k0012_WYG_104-19b>
　
　
　
　
　
　
　
　太平御覽卷一百四
