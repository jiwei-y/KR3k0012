# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:09.049210
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 197
#+PROPERTY: FILE SB11n0727-197太平御覽-卷之一百九十七.
<pb:KR3k0012_SBCK_197-1a>¶
太平御覽卷第一百九十七¶
　居處部二十五¶
　　　園圃　圈¶
　　　牢　藩籬¶
　　　華表¶
　　　　　園圃¶
說文曰園樹果圃樹菜也¶
易曰賁于丘園束帛戔戔¶
毛詩曰園有桃其實之肴¶
又曰折柳樊圃¶
周禮曰塲人掌國之場圃而樹之果蓏珎異之物以時歛而¶
藏之凡𥙊祀賔客供其果蓏享亦如之注云果&KR0037;栗之屬¶
蓏𤓰&KR0602;之屬珍異蒲桃枇杷之屬¶
<pb:KR3k0012_SBCK_197-1b>¶
又曰大宰九職二曰園圃&KR1521;草木¶
又曰園㕓二十而一注云以利少故二十而稅一也㕓城¶
市中空地¶
又曰圃以樹事貢草木謂果𤓰葵韮¶
論語曰樊遟請學爲圃子曰吾不如老圃¶
史記曰梁有&KR0238;園楚有橘柚園¶
又曰王剪爲𥘿將伐楚請善田宅園池甚衆¶
漢書曰始曹參微時與蕭何善及爲&KR0800;相有𨻶至何且死所¶
推賢唯參參代何爲相國舉事無所變更一遵何之約束¶
擇郡國吏長大訥於文辭謹厚長者即召爲丞相史史之¶
刻深欲務聲名輙斥去之日夜飲酒卿大夫以下吏及賔¶
客見參不事事來者皆欲有言至者參輙飲以醇酒度其¶
欲有言復飲酒而後去終莫得開說以爲常相舎後園近¶
<pb:KR3k0012_SBCK_197-2a>¶
吏舎吏舎日飲歌呼從吏患之無如何迺請參遊後園聞¶
吏醉歌呼吏幸相怒召按之迺反取酒張坐飲大歌呼與¶
相和參見人之有細過掩匿覆蓋之府中無事¶
又曰董仲舒廣川人也以治春秋孝景時爲愽士下帷講¶
誦弟子傳以九次相授業或莫見其靣蓋三年不窺園圃¶
其精如此¶
後漢書曰法眞隱大澤講論藝術歷年不窺園圃也¶
又曰竇憲以賤直請奪沁水公主田園(沁水明/帝女)主畏逼不¶
敢言後肅宗駕出遊過園指以問憲憲隂喝不得對(隂於/禁反)¶
(喝一介反/猶噎塞也)後發覺帝大怒責憲曰貴主尚見侵奪何况小¶
人哉國家弃憲如孤雛腐䑕耳憲大震懼¶
魏志曰顔裴字文林爲京兆守於府下起菜園使吏投簡¶
鋤治也¶
<pb:KR3k0012_SBCK_197-2b>¶
晉書曰范汪好學外氏家貧無以資給汪乃廬于園中布¶
衣&KR0188;食然薪寫書寫畢誦讀亦遍遂愽學多通善談名理¶
又曰華廙旣廢黜武帝後又登凌雲臺望見廙苜蓿園阡¶
陌甚整依然感舊太康&KR0004;大赦乃得襲封乆之拜城門校¶
尉遷左衛將軍數年以爲中書監¶
又曰和嶠性至儉家有好李帝求之不過數十王濟&KR0049;其¶
上直率少年詣園共啖畢伐樹而去¶
王隱晉書曰涼州牧張駿增築四城相去各千歩東城殖園¶
果命曰講武場北城殖園果命曰𤣥武圃皆有宫殿¶
宋書曰柳元景多産業居南岸有數十畒菜園時有人求¶
之或留錢元景曰夲立園自爲供喫豈求利耶¶
齊書曰丗祖太子性頗奢麗宫内多雕飾精綺過於王宫¶
開拓玄圃園與臺(城北壍等其/中起出池閣)樓觀塔宇多聚竒石妙極¶
<pb:KR3k0012_SBCK_197-3a>¶
山水慮上宫望見乃傍列脩竹内施髙鄣造游牆數百間¶
施諸機巧冝湏鄣蔽以晉明帝爲太子時立西池乃啓丗¶
祖引前例求於東田起小𫟍上許之窮極制度¶
陳留耆舊傳曰范丹學通三經常自任灌園¶
向秀別傳曰秀與吕安灌園於山陽收其餘利以供酒食¶
之費¶
莊子曰子貢過漢隂見一丈人爲圃畦鑿隧而入抱甕而岀¶
灌子貢曰有機於此一日浸百畦用力甚寡而見功多夫¶
子不欲乎爲圃者仰而視之曰奈何曰鑿木爲機後重前¶
輕挈水若抽其名爲槹者圃者忿然作色而𥬇曰吾聞之¶
吾師有機械者必有機事有機事者必有機心機心存於¶
胷中則純白不備純白不備則神生不定神生不定者道¶
之所不載也吾非不知羞不爲也子貢告孔子孔子曰假¶
<pb:KR3k0012_SBCK_197-3b>¶
修渾沌之術者也¶
&KR0258;記曰於陵子辤卿相而桔槹灌園¶
又曰戴宏爲河間相自免歸而灌&KR0188;以經敎授也¶
西京&KR0258;記曰茂陵富人𡊮廣藏鏹巨萬家僮八九百人於¶
邙山下築園東西五里百歩激流水注其内構石爲山髙¶
十餘丈連延數里養白鸚鵡紫鴛鴦旄牛青兕竒禽怪獸¶
委積其間聚沙爲洲激水爲波潮其中江鷗海鵠乳雛産¶
鷇延漫林池竒樹異草靡不具植屋皆徘徊連屬重閣脩¶
廊行之移晷不能徧廣有罪誅没入爲園鳥獸草木僉移¶
上林𫟍中¶
又曰樂遊園自生玟珻樹樹下多苜蓿苜蓿亦名懷風時¶
人或謂光風風在其間常肅肅然日照其花有光彩故名¶
苜蓿曰懐風茂陵謂之連枝草¶
<pb:KR3k0012_SBCK_197-4a>¶
又曰梁孝王兎園有落猨巖棲龍岫鴈池鶴洲鳬渚宫觀¶
相屬¶
隋圖經曰史記謂梁孝王築東𫟍方三百里是曰兎園¶
王襃雲陽記曰車箱阪下有&KR0058;園一頃樹數百株青翠繁¶
密望如車蓋¶
水經注曰睢水東南流入于竹圃水次緑竹䕃渚青青實¶
望丗人言梁王竹園也¶
又曰玄&KR0602;灣中地數頃有栗園栗小殊不並固安之實也¶
然歳貢三百石以充天府水渚即栗洲樹木髙茂望若屯¶
雲中有栗堂甚閑敞牧宰英彦多所游薄¶
魏志曰有芳林園桐園芳林後避少帝諱改爲華林晉宫¶
閣名靈芝園鄴有鳴鶴園蒲陶園華林園¶
司馬彪續漢書曰濯龍園在洛陽西北角也¶
<pb:KR3k0012_SBCK_197-4b>¶
郭仲産仇池記城東有苜蓿園¶
列女傳魯&KR0238;室之女曰昔有客繫馬園中馬逸踐葵使子¶
終歳不飽葵¶
淮南子曰園有螫毒葵藿爲之不採¶
陳留志曰園&KR0067;襄邑人也&KR0067;始居園中故代謂之園公¶
天文要集曰庖𤓰爲天子果園又天園主果實茹蓄儲¶
又曰芙蓉園夲隋氏之離宮居地三十頃周廻十七里貞¶
觀中賜魏王泰㤗死又賜東宫今屬家令寺園中廣厦脩廊連¶
亘屈曲其地延袤爽塏跨帶原隰又有脩竹茂林縁&KR0013;岡¶
阜東坂下有涼堂堂東有臨水亭按黄圖曲池漢武所造¶
周廻五里池中遍生荷芰菰蒲冒間禽魚翔泳宣帝立廟¶
曲池之北名曰樂遊廟即今昇平坊内基趾是也此在𥘿¶
爲冝春𫟍在漢爲樂遊𫟍宇文愷營建京城以羅城東南¶
<pb:KR3k0012_SBCK_197-5a>¶
地髙不便故𡙇此偶頭一坊餘地穿入芙蓉池以虚之¶
郡國志云西夷有荔支園僰僮施夷中最賢者古所謂僰¶
僮之富多以荔支爲業園植萬株樹收一百五十斛¶
隋圖經曰司竹園在盩厔縣東十二里穆天子西征至𤣥¶
池乃植竹即此是也¶
史記曰渭川千畒竹漢謂鄠杜竹林故有司竹都尉西都¶
賦所謂鄠杜濱其足竹林果園芳草甘木也¶
　　　　　圈¶
史記曰竇太后好黄老書召袁固問老子書固曰此家人¶
言耳太后怒曰安得司空城旦書乎乃使固入圈擊豕¶
漢書曰孝武帝作建章宫度爲千門萬户其西則數十里¶
虎圈¶
又曰李禹有寵於太子然好利亦有勇甞與侍中貴人飲¶
<pb:KR3k0012_SBCK_197-5b>¶
侵陵之莫敢應後愬之上上召禹使制虎懸下圈中未至¶
地有詔引岀之禹從落中以劒斫絶纍欲刺虎(師古曰落/與絡同謂)¶
(當時繦絡而/下也纍索也)上壯之遂救止焉¶
三輔故事曰師子圈在建章宫西南¶
列士傳曰𥘿召公子無忌無忌不行使朱亥奉璧𥘿王大¶
怒將朱亥着虎圈中亥瞋目視虎虎不敢動¶
郡國誌曰雍州虎圈在通化門東二十五里𥘿王置朱亥¶
於其中亥瞋目虎不敢動¶
漢文帝問上林尉處及馮婕妤當熊在此¶
漢宫殿䟽曰有彘圈有師子圈武帝造𥘿故虎圈周匝三¶
十五歩長二十歩西去長安十五里¶
　　　　　牢¶
說文曰牢閑養牛馬園也¶
<pb:KR3k0012_SBCK_197-6a>¶
詩曰乃造其曹執豕于牢注云曹羣也言&KR0366;豕於牢中以¶
爲飲酒之殽¶
穆天子傳曰髙奔戎獲虎畜于東虞命曰虎牢(事且/州郡)¶
曹子建求自試表曰如微才不試没丗無聞禽息鳥視終¶
於白首此徒圈牢之養物非臣之所志也¶
　　　　　藩籬¶
易曰羝羊觸藩羸其角¶
詩曰折柳樊圃(或云藩)¶
左傳曰宋向戍請弭諸侯之兵襄公二十七年諸侯之大¶
夫㑹于宋以藩爲軍注云示不相忌也¶
又哀十二年衛侯㑹兵于鄖呉人藩衛侯之舎子服景伯¶
謂子貢曰夫諸侯之㑹事旣畢矣侯伯致禮地主歸餼以¶
相辭也今呉不行禮於衛而藩其君舎以難之子盍見太¶
<pb:KR3k0012_SBCK_197-6b>¶
宰乃請束錦以行乃免衛侯¶
晉書曰&KR0067;衮字叔襃&KR0004;衮諸父並貴盛唯衮父獨安貧約¶
躬耕稼穡以給供養而執事勤恪與弟子樹籬跪以授條¶
或曰今在隱屏先生何恭之過也荅曰幽顯易操非君子¶
意也¶
宋書曰謝瞻字宣逺弟晦時爲宋臺右衛權遇巳重於彭¶
城還都迎家賔客輻湊瞻在家驚駭謂晦曰吾家以逺退¶
爲業汝遂𫝑傾朝野此豈門户福耶乃堅籬隔門庭曰吾¶
不忍見此¶
南朝宫𫟍記曰建康籬門舊南北兩岸籬門五十六所蓋¶
京邑之郊門也如長安東都門亦周之郊門江左&KR0004;立並¶
用籬爲之故曰籬門南籬門在國門西三橋籬門在今光¶
宅寺側東籬門夲名肇建籬門在古肇建市之東北籬門¶
<pb:KR3k0012_SBCK_197-7a>¶
今覆舟東頭𤣥武湖東南角今見有亭名籬門亭西籬門¶
在石頭城東護軍府在西籬門外路北白楊籬門外有石¶
井籬門¶
莊子曰願遊其藩¶
閑居賦曰芳枳堅籬¶
宋玉對問曰藩籬之鷃¶
鷦鷯賦曰鷦鷯長於藩籬之下¶
　　　　　華表¶
崔豹古今注程雅問曰堯設誹謗之木何也荅曰今之華¶
木以横木交柱頭狀如華形似桔槹大路交衢悉施焉或¶
謂之表木以表王者納諫亦以表識衢路𥘿乃除之漢始¶
復焉今西京謂之交午柱¶
遼東華表(見鶴門)¶
<pb:KR3k0012_SBCK_197-7b>¶
<pb:KR3k0012_SBCK_197-7b>¶
