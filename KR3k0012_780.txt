# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:45.521211
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 780
#+PROPERTY: FILE SB11n0727-780太平御覽-卷之七百八十.
<pb:KR3k0012_SBCK_780-1a>¶
太平御覽卷第七百八十　四夷部一¶
　　東夷¶
　　　叙東夷　朝鮮　獩㹮¶
　　　三韓(辰韓/弁辰附)¶
　　　　　叙東夷¶
尚書堯典曰分命羲仲宅嵎夷曰暘谷(東表之地稱嵎夷/暘明也日出於谷)¶
(而天/下明)〇又大誥曰武主崩三監及淮夷叛(三監管𥙊啇淮/夷徐奄之屬皆)¶
(叛/周)周公相成王將黜殷命作大誥○又蔡仲之命曰成王¶
東伐淮夷遂踐奄(成王即政淮夷奄國又叛/王親征之遂滅奄而徙之)作成王政(爲/平)¶
(淮夷徙奄/之政令)○又費誓曰魯侯命伯禽宅曲阜徐戎並興東郊¶
不開(徐戎淮夷並起爲㓂/於魯故東郊不開)徂兹淮夷徐戎並興(令徃征此/淮浦之夷)¶
(徐州之戎並起爲㓂此戎夷帝王所羇縻/統叙故錯居九州之内𥘿始皇遂出之)善穀乃甲胄敿¶
乃干無敢不弔備乃弓矢鍜乃戈矛礪乃鋒刃無敢不善¶
<pb:KR3k0012_SBCK_780-1b>¶
左傳僖下曰杞桓公來朝用夷禮故曰子(杞先代之後而/迫於東夷風俗)¶
(&KR0258;壞言語衣服有時/而夷故傳言其夷也)¶
又成公上莒子曰辟陋在夷其孰以我爲虞¶
又襄公六曰杞夏餘也而即東夷(行夷/禮)¶
又定公下曰公㑹齊侯于杞其實夾谷孔丘相犂彌言於¶
齊侯曰孔丘知禮而無勇&KR0002;使萊人以兵刼魯侯必得志¶
焉(菜人齊所/滅菜夷也)齊侯從之孔丘以公退曰士兵之(以兵擊/萊人)兩¶
君合好而&KR1192;夷之俘以兵亂之(&KR1192;逺/也)非齊君所以命諸侯¶
也&KR1192;不謀夏夷不亂華齊侯聞之遽辟之(辟兵萊/兵也)¶
毛詩云苕之華大夫閔時也幽王之時西戎東夷交侵中¶
國師旅並起因之以饑饉君子閔周室之將亡傷己逢之¶
故作是詩也¶
又江漢尹吉甫美宣王也能興衰撥亂命召公平淮夷江¶
<pb:KR3k0012_SBCK_780-2a>¶
漢浮浮武夫滔滔匪安匪遊淮夷來求¶
論語子罕曰子欲居九夷(馬曰九夷東方/之夷有九種)或曰陋如之何¶
子曰君子居之何陋之有(馬曰君子/所居則化)¶
後漢書曰王制云東方曰夷夷者抵也言仁而好生萬物¶
抵地而出故天性柔順易以道御至有君子不死之國焉¶
又曰㑹稽海外有東鯷人(鯷達/奚切)分爲二十餘國又有夷洲¶
及澶州傳言𥘿始皇遣方士徐福將童男童女數千人入¶
海求蓬萊神仙不得徐福畏誅不敢還遂止此洲代代相¶
承有數萬家人&KR0010;時至㑹稽市會稽東冶縣人有入海行¶
遭風流移至澶洲者所在絶逺不可來徃¶
竹書紀年曰后芳即位三年九夷來御曰畎夷干夷方夷¶
黄夷白夷赤夷玄夷風夷陽夷¶
又曰后發即位元年諸夷賔于王門諸夷入舞¶
<pb:KR3k0012_SBCK_780-2b>¶
又曰仲丁即位于藍夷¶
白虎通曰夷者蹲也言無禮儀¶
史系曰天&KR0101;五年丹陽南山得瓦物髙五尺圍四尺上鋭¶
下平蓋如合焉中得劒一瓷具十數時人莫識沈約云此¶
東夷罨盂也葬則用之代棺此制度𢌿小則隨當時矣東¶
夷死則坐葬之武帝服其博識¶
臨海水土志曰夷州在臨海東南去郡二千里土地無雪¶
霜草木不死四靣是山衆山夷所居山頂有越王射的正¶
白乃是石也此夷各號爲王分畫土地人民各自別異人¶
皆髠頭穿耳女人不穿耳作室居種荆爲蕃鄣土地饒沃¶
旣生五榖又多魚肉舅姑子婦男女卧息共一大牀交㑹¶
之時各不相避能作細布亦作班文布刻晝其内有文章¶
以爲飾好也其地亦岀銅鐵唯用鹿觡矛以戰闘耳磨礪¶
<pb:KR3k0012_SBCK_780-3a>¶
青石以作矢鏃刃斧鐶貫珠璫飲食不㓗取生魚肉&KR0258;貯¶
大器中以滷之歴日月乃啖食之以爲上餚呼民人爲彌¶
麟如有所召取大空材材十餘文以着中庭又以大杵旁¶
㫪之聞四五里如鼓民人聞之皆徃馳赴㑹飲食皆踞相¶
對鑿牀作器如稀槽&KR0250;以魚肉腥臊安中十十五五共食¶
之以粟爲酒木槽貯之用大竹筒長七寸許飲之歌似犬¶
㘁以相娯樂得人頭斫去腦駮其面肉留置骨取犬毛染¶
之以作𩯭眉髮編具齒以作口自臨戰闘時用之如假靣¶
&KR0250;此是夷王所服戰得頭着首還於中庭建一大材髙十¶
餘丈以所得頭差次挂之歷年不下彰示其功又卑家有¶
女乙家有男仍委父母往就之居與作夫妻同牢而食女¶
以嫁皆𡙇去前上一齒¶
又曰安家之民悉依深山架立屋舎於棧格上似樓狀居¶
<pb:KR3k0012_SBCK_780-3b>¶
處飲食衣服&KR0013;節與夷州民相似父母死亡殺犬𥙊之作¶
四方凾以盛屍飲酒歌舞畢仍懸着髙山巖石之間不埋¶
土中作塚墎也男女悉無履今安陽羅江縣民是其子孫¶
也皆好猴頭羮以菜和中以醒酒&KR0258;五肉臛不及之其俗¶
言寧自&KR0018;人千石之粟不願&KR0018;人猴頭羮臛¶
　　　　朝鮮¶
尚書大傳曰武王勝殷繼公子禄父(禄父紂/之子也)釋箕子之囚¶
箕子不忍啇之亡走之朝鮮(朝鮮今/樂浪郡)武王聞之因以朝鮮¶
封之箕子旣受周之封不得無臣禮故於十二祀來朝¶
吏記曰朝鮮張晏注曰朝鮮有濕水洌水汕水合爲洌水¶
疑樂浪朝鮮取名於此¶
又曰朝鮮王滿燕人也自始燕時嘗略屬眞畨朝鮮爲置¶
吏築鄣塞𥘿滅燕屬遼東外徼漢興爲逺難守復脩遼東¶
<pb:KR3k0012_SBCK_780-4a>¶
故塞至浿水爲界屬燕燕王盧綰反入匈奴滿亡命聚黨千¶
餘人魋結蠻夷服而東走出塞渡浿水居𥘿故空地上下¶
鄣稍役屬眞畨朝鮮蠻夷及故燕齊亡命者王之都王險¶
(王險/地名)㑹孝惠髙后時天下&KR0004;定遼東太守即約滿爲外臣¶
保塞外蠻夷母使侵盗邊以聞上許之以故滿得以兵威¶
財物侵降其旁小邑眞畨臨屯皆來服屬方數千里傳子¶
至孫右渠所誘漢亡人滋多又未嘗入見眞畨旁衆國欲¶
上書見天子又雍閼弗通元封二年漢使渉何譙諭右渠終¶
不肯奉詔(師古曰責譲/也音才𥬇切)何去至界臨浿水使馭刺殺送何¶
者朝鮮禆王長(長禆王/名也)即渡水馳入塞遂歸報天子曰殺¶
朝鮮將上爲其名羙即不詰拜何爲遼東東部都尉朝鮮¶
怨何發兵襲攻殺何天子募罪人擊朝鮮其秋遣樓舡將軍楊¶
僕自齊浮渤海兵五萬人左將軍荀&KR0510;出遼東討右渠右渠¶
<pb:KR3k0012_SBCK_780-4b>¶
發兵距險天子爲兩將軍未有利乃使衛山因兵威徃¶
諭右渠右渠見使者頓首謝欲降恐兩將詐殺臣今見信¶
節請服遣太子入謝獻馬五千疋及餽軍粮人衆萬餘持¶
兵渡浿水使者及左將軍疑其爲變謂太子己服降宜令¶
人母持兵太子亦疑使者左將軍詐殺之遂不渡浿水復¶
引歸左將軍破浿水上軍廼前至城下圍其西北樓舡亦徃㑹¶
居城南右渠遂堅城守數月未能下左將軍急擊之朝鮮大¶
臣廼隂間使人約降樓舡徃來言尚未肯决天子使濟南¶
太守公孫遂徃征之有便冝得以從事遂至以節召樓舡¶
將軍入左將軍營計事即命左將軍戯下執縳樓舡將軍¶
并其軍以報天子天子誅逐左將軍己并兩軍即急擊朝¶
鮮朝鮮相路人韓陶尼谿相叅將軍王唊(師古曰相路一人/也韓陶二人也尼)¶
(谿相參三也將軍/王唊四也唊音頰)相與謀使人殺朝鮮王右渠來降王¶
<pb:KR3k0012_SBCK_780-5a>¶
儉城未下故右渠之大臣成己又反復攻吏左將軍使右渠¶
子長降相路人子最告諭其民誅成己遂定朝鮮爲真畨¶
臨屯樂浪玄莵四郡¶
漢書地理志曰𤣥莵樂浪武帝時&KR0004;置皆朝鮮獩㹮勾驪¶
蠻夷殷道衰箕子去之朝鮮教其民以禮義田蚕織作樂¶
浪朝鮮民犯禁八條(如淳曰有其/四其四不見)相殺以當時償殺相傷者以¶
穀償相盗者男𣳚入爲其家奴女子爲婢欲自贖者人五十¶
萬雖免爲民俗猶羞之嫁娶無所讎是以其民終不相盗無¶
門户之&KR1068;婦人貞信不淫辝其田民飲食以籩豆都邑頗放¶
效吏及内郡賈人往往以杯器食郡&KR0004;取吏於遼東吏見¶
民無閉藏及賈人徃者夜則爲盗俗稍益薄今相犯禁䆮¶
多致六十餘條可貴哉仁賢之化也然東夷天性柔順異¶
於三方之外故孔子悼道之不行乗桴浮於海欲居九夷¶
<pb:KR3k0012_SBCK_780-5b>¶
有以也¶
　　　　獩㹮¶
魏志曰獩㹮國南與辰韓北與高勾麗沷沮接東窮大海¶
今朝鮮之東皆其地也户二萬餘昔箕子旣適朝鮮作八¶
條之教無門户之&KR1068;而民不爲盗其後四十餘丗朝鮮侯¶
淮僣號稱王陳勝等起略叛𥘿燕齊趙民避地東入朝鮮¶
數萬口燕人衛滿魋結夷服復來王之漢武帝伐滅朝鮮¶
分其地爲四郡自是之後胡漢稍别無大君長自漢己來¶
其官有侯邑君三老統主下户其𦒿舊自謂與勾麗同種¶
其人性慤愿少嗜慾有廉耻不請勾麗言語法俗大抵與¶
勾麗同衣服有異男女衣皆着曲領男子繫錢花廣數寸以¶
爲飾自單單大嶺以西屬樂浪以東七縣都尉主之皆以獩¶
爲民後省都尉封其渠帥爲侯今不耐獩皆其種也其俗同¶
<pb:KR3k0012_SBCK_780-6a>¶
姓不婚多忌諱毎疾病死亡輒&KR0162;弃舊宅更作新居布麻¶
蚕綿飲食亦有俎豆曉侯星𪧐豫知年&KR0010;豊約嫁娶䘮葬¶
之法有似勾麗不以珠玉爲寳常用十月節𥙊天晝夜飲¶
酒歌儛名爲儛天文𥙊虎以爲神其邑落相侵犯輒相罰¶
責生口牛馬之名曰責禍殺人者償死㓂盗作矛長三丈¶
至戰時數人共持之能歩闘樂浪檀弓出其地其海出班¶
魚皮上饒文狗又出菓下馬漢桓時獻之正始六年樂浪¶
太守鄧茂帶方太守弓遵以嶺東&KR0126;屬勾麗興師伐之不¶
耐侯等舉邑降八年詣闕朝貢詔更拜不耐獩王居處雜¶
在人間四時詣郡朝謁二郡有軍征賦調供給&KR0229;使遇之如民¶
風俗通曰㹮者謹案春秋傳大㹮小㹮㹮者路也薄也不¶
知送往勞來無宗廟粢盛賦殿輕薄也¶
　　　　三韓(辰韓<折 t="33"/>弁辰附)¶
<pb:KR3k0012_SBCK_780-6b>¶
後漢書曰韓有三種一曰馬韓二曰辰韓三曰弁辰馬韓¶
在西有五十四國其北與樂浪南與倭接辰韓在東十有¶
二國其地與獩㹮接并韓在辰韓之南亦有十二國其有¶
亦與倭接凢七十二國大者萬餘户小者數千家各在山¶
海間地合方四千餘里東西以海爲限皆古之辰國也馬¶
韓最大共立其種爲辰王都目友國盡王三韓之地其諸¶
國王先皆是馬韓種人焉馬韓人知田蚕作綿布出大栗¶
如梨有長尾雞尾長五尺邑落雜居亦無城郭作土室形¶
如冢開户在上不知跪拜無長㓜男女之別少綱紀國邑¶
雖有主師不能相制御其葬有棺無槨不知&KR0016;乗牛馬不¶
貴金寳錦𦋺唯重纓珠以綴衣爲飾及懸頸垂耳大率皆¶
魁頭露紒(魁頭猶科頭也謂以髮/縈繞成科結也紒音計)布&KR0129;草履其人壯勇少¶
年有築室作力者輒以繩貫脊皮縋以大木嚾呼爲徤善¶
<pb:KR3k0012_SBCK_780-7a>¶
用弓　矛櫓雖有闘爭攻戰而貴相屈服俗信&KR0017;神常以¶
五月竟𥙊&KR0017;神晝夜酒食群聚歌舞輒數十人相随踏地¶
爲節十月農功畢亦如之諸國邑各以一人主𥙊天神號¶
爲天君又立蘇塗(蘇塗者/似浮塗)建大木以懸鈴故事&KR0017;神其南¶
界近倭亦有文身者¶
魏志曰馬韓漢桓靈之末韓獩強盛郡縣不能制民多㳘¶
入韓國建安中公孫康分屯右縣以南荒地爲帶方郡遣¶
公孫模張敞等収集遺人興兵伐韓獩舊人稍出是後倭¶
韓遂屬帶方魏景&KR0004;中明帝遣帶方太守劉昕樂浪太守¶
鮮干嗣越海定二郡諸韓國臣智加賜邑君印綬其次與¶
邑長其俗好衣幘下户詣郡朝謁皆假衣幘自服印綬部¶
從事呉林以樂浪夲統韓國分割辰韓八國與樂浪¶
又曰有州胡在馬韓之西海中天島上其人差短小言語¶
<pb:KR3k0012_SBCK_780-7b>¶
不與韓同皆髠頭如鮮卑但衣韋衣有上無下好養牛豕¶
乗舡徃來市貨韓中矣¶
　　　　辰韓¶
後漢書曰辰韓耆老自言𥘿之亡人避苦&KR0229;適韓韓割東¶
界地與之其名國爲&KR0022;弓爲弧賊爲㓂行酒爲行觴相呼¶
皆爲徒有似𥘿語故或名之爲𥘿韓有城柵屋室諸小别¶
邑各有渠師大者名臣智次有儉側次有樊祗次有殺奚¶
次有邑偕(皆其/官名)土地肥羙宜五榖知&KR0345;桑作縑布乗駕牛¶
馬嫁娶以禮行者譲路國出鐵獩倭馬韓並從市之凡諸¶
貨易皆以鐵爲貨俗喜歌舞飲酒鼓瑟児生欲令頭扁皆¶
押之以石(扁音&KR0024;/典切)¶
魏志曰辰王常用馬韓人作之丗丗相繼辰王不得自立¶
爲王明其爲流移之人故爲馬韓所制也其俗男女有別¶
<pb:KR3k0012_SBCK_780-8a>¶
以犬馬鳥羽送死其意欲使死者飛&KR0045;其國作屋横累木爲¶
之有似牢獄¶
　　　　弁韓¶
後漢書曰弁辰與辰韓雜居城郭衣服皆同言語風俗有¶
異其人形皆長大羙髮衣服㓗清而刑法嚴峻其國近倭¶
故頗有文身者&KR0004;朝鮮王准爲衛滿所破乃將其餘種數¶
千人走入海攻馬韓破之自立爲韓王准後滅絶馬韓人¶
復自立爲辰王建武二十年韓人廉斯人&KR0171;馬諟等詣樂¶
浪貢獻(廉斯邑名/諟音是)帝封&KR0171;馬諟爲漢廉斯邑君使屬樂浪¶
郡四時朝謁靈帝末韓獩並盛郡縣不能制百姓亂苦多¶
流亡入韓者¶
魏志曰弁辰與辰韓雜君亦有城郭衣服居處與辰韓同¶
言語法俗相似祠𥙊&KR0017;神有異於竈皆在户西¶
<pb:KR3k0012_SBCK_780-8b>¶
¶
太平御覽卷第七百八十¶
