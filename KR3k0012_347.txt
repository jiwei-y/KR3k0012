# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:16.927666
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 347
#+PROPERTY: FILE SB11n0727-347太平御覽-卷之三百四十七.
<pb:KR3k0012_SBCK_347-1a>¶
太平御覽卷第三百四十七¶
　兵部七十八¶
　　　　　弓¶
釋名曰弓穹也張之穹隆然也其未曰簫言簫邪也又謂¶
之弭以骨爲之滑弭弭也中央曰弣(孚主切/一作拊)跗撫也所撫¶
持也簫跗之間曰淵淵宛也言宛曲也¶
&KR0003;文曰弓近窮逺象形也弴(音雕又/音敦)𦘕弓也弭弓無縁可¶
以解&KR0406;觚也弲(許縁/切)角弓也弧木弓也一曰徃體寡來體¶
多曰孤弨(尺招切又/勑朝切)弓反也(音/權)弓曲也(音/遥)弓便利也¶
張施弓絃也彏(烏郭/切)弓急張也弸(拍生切又/鄙矜切)弓強貌也彎¶
持弓關矢也㢨(一弧/切)滿弓有所向也弘弓聲也¶
又曰韣(音/獨)韔(音/暢)弓衣也¶
又曰角&KR1511;(音/端)獸&KR0250;似豕角善爲弓出胡尸國(一曰出/休尸國)¶
<pb:KR3k0012_SBCK_347-1b>¶
山海經曰少皡生般始爲弓矢(郭璞注曰般音班丗本云/牟夷作矢揮作弓弓矢一)¶
(噐作者兩人於義有/疑此言般作之是也)帝後賜羿彤弓素矰以扶下國(以射/除患)¶
(扶助下/國也)○丗本曰揮作弓(宋裏注曰揮/黃帝臣也)〇孫卿子曰倕作弓¶
龍魚河圖曰弓之神名曰曲張(太公兵法又曰/弓神名曲張)¶
方言曰弓藏謂之韇(音獨箭/衣也)〇墨子曰羿作弓¶
爾雅曰弓有縁者謂之弓(郭璞注曰即/今宛轉弓也)無縁者謂之弭(今/之)¶
(角弓/也)以金者謂之銑以辱者謂之珧(音/遥)以玉者謂之圭(用/金)¶
(蚌玉飾弓兩頭/因以爲名也)¶
易曰弦木爲弧剡木爲矢弧矢之利以威天下盖取諸睽¶
又曰公用射隼于髙墉之上𫉬之無不利¶
又曰先張之弧¶
尚書曰和之弓在東房(孔安國注曰/和古之弓人)¶
又曰平王錫晉文侯彤弓一彤矢百玈(音/盧)弓一玈矢千¶
<pb:KR3k0012_SBCK_347-2a>¶
又曰備乃弓矢¶
詩曰彤弓天子錫有功諸侯也彤弓弨兮受言藏之(弨㢮/也)¶
又曰騂騂角弓翩其反矣(騂騂調/利也)¶
又曰旣張我弓¶
又曰弓矢斯張¶
又曰四壯翼翼象弭魚服(鄭玄注象弭弓反未彆者以象/骨爲之以助御者彆必&KR0209;切)¶
禮記曰男子生桑弧蓬矢六射天地四方(注云天地四方/男子所有事也)¶
又曰凡遺人弓者張弓尚䈥㢮弓尚角(弓有徃來躰皆/欲其下曲隤然)左¶
手執簫右手承拊(簫弭/頭也)尊卑垂&KR0868;(&KR0868;佩巾也罄折則佩/垂授之儀尊卑一也)¶
又曰越&KR0068;大弓天子之戎噐也¶
又曰良弓之子必學爲箕¶
又曰武王克商後干戈弓矢包之以虎皮¶
周禮曰司弓矢掌六弓四弩八矢之法辯其名物而掌其¶
<pb:KR3k0012_SBCK_347-2b>¶
守藏與其出入仲春獻弓弩仲秋獻矢箙(弓弩成於和矢/服成於堅也箙)¶
(盛矢噐也以/獸皮爲之)及其頒之王弓弧弓以授射甲革椹(音/砧)質者¶
夾弓&KR0067;弓以授射豻(音岸又/俄塞切)侯鳥獸者唐弓大弓以授學¶
射者及使者勞者(王&KR1249;夾&KR0067;唐大兵者弓異躰之名徃躰/寡來躰多曰王弧徃躰多來躰寡曰夾)¶
(&KR0067;)天子之弓合九而成䂓諸侯合七而成規大夫合五而¶
成䂓士合三而成䂓句者謂之敝弓凡𥙊祀共射牲之弓¶
矢(射牲者示親殺也國語曰/郊之事天子必自射其牲)澤共射椹質之弓矢(鄭司農/云澤澤)¶
(宫也所以習射選士之處也射義曰天/子將至必先習射於澤者所以擇土也)大射燕射共弓矢¶
如數¶
又曰庭氏掌射國中之妖鳥(馬融傳曰國中妖鳥/梟鷄惡聲之鳥也)&KR0002;不見¶
其鳥獸則以救日之方與救月之矢夜射之(獸虎狼㘁鳴/也救日食則)¶
(伐皷北靣射太隂救月蝕則伐/皷南靣射太陽以此弓矢射之)&KR0002;其神也則以太隂之弓¶
與抂矢射之(抂矢/名也)¶
<pb:KR3k0012_SBCK_347-3a>¶
又曰弓長六尺謂之庇軹五尺謂之庇輪四尺謂之庇&KR0942;¶
(軹轂/木也)¶
又曰弓人爲弓取六材必以其時六材旣聚巧者和之幹¶
也者以爲逺也角也者以爲疾也筯也者以爲深也膠也¶
者以爲和也&KR0093;也者以爲固也&KR0238;也者以爲受霜露也(六/材)¶
(之力相/得而足)凡取幹之道七柘爲上檍(音/億)次之檿枽次之(山枽/也)¶
橘次之木𤓰次之荆次之竹爲下凡相幹欲赤黒而陽聲¶
赤黒則嚮心陽聲則逺根(陽猶/清也)凡柝幹射逺者用勢射深¶
者用直凡爲弓冬析幹而春液角夏治䈥秋合　材冬定¶
體爲弓長六尺有六寸謂之上制上士服之弓長六尺有¶
三寸謂之中制中士服之弓長六尺謂之下制下士服之¶
(人各以其形皃/大小用此弓也)¶
又曰弓力有三均謂之九和安弓危矢危弓安矢¶
<pb:KR3k0012_SBCK_347-3b>¶
儀禮曰射告賔曰弓矢旣具有司請射賔與大夫弓𠋣于¶
西序矢在弓下¶
左傳曰王賜晉文公彤弓一彤矢百玈弓十玈矢千¶
又曰武王克商作頌曰載櫜弓矢¶
又曰楚子享公于新臺使長鬣者好以大屈(宴好之賜也/大屈弓名)¶
又曰舟堅射陳武子中手(舟堅季氏/之臣也)失弓而罵(武子/罵也)¶
又曰周公相王室以尹天下於周爲睦分魯公以大路大¶
旂夏后氏之璜封父之繁弱(封父古之諸侯也/繁弱大弓名也)封之於少¶
昊之墟¶
又曰魯伐齊士皆坐列顔髙之弓六鈞皆分取傳而觀之¶
(顔髙魯人也三十斤爲鈞六/鈞一百八十斤也故異之)¶
又曰子蕩以弓梏華弱于朝¶
又曰楊虎稅甲如公宫取寳玉大弓以出¶
<pb:KR3k0012_SBCK_347-4a>¶
又曰齊景公田于沛招虞人以弓不進公使執之辭曰旌¶
以招大夫弓以招士皮冠以招虞人臣不見皮冠故不敢¶
進¶
又曰晉楚戰於鄢陵郄至三遇楚子之卒見楚子必下免¶
胃而趍風楚子使工尹襄問之以弓(杜預注曰/問遺之也)¶
又曰楚靈王次于乾谿左尹子革夕王與之語曰昔我先¶
王熊繹僻在荆山唯是桃弧&KR0068;矢以供禦王事¶
榖梁曰八年盗竊大弓大弓者武王之戎弓也周公受賜¶
藏之魯¶
崔贑易林曰桃弓葦㦸除殘去惡¶
郭璞毛詩拾遺曰象弭魚服毛云弭弓反未彆者以象骨¶
爲上蓋俗&KR0003;文誤也¶
左傳曰左執鞭弭弭者弓之別名謂以象牙爲弓今西方¶
<pb:KR3k0012_SBCK_347-4b>¶
有以犀角及鹿角爲弓者¶
春秋佐助期曰天弓主司弓弩之張神名推亡¶
史記曰上迎寳鼎於中山有路弓乗矢集獲壇下¶
又曰黃帝&KR0016;龍上天小臣不得上悉持龍髯髯抜墮墮黃¶
帝之弓百姓望帝抱其弓而號後丗因名其弓曰烏號¶
又曰漢髙祖擒韓信信曰髙鳥盡良弓藏敵國滅謀臣亡¶
天下巳定我固當烹¶
又曰子貢&KR0003;越王以兵從吴伐齊越王乃使以𥘿屈盧之¶
弓歩光之劒以賀¶
續漢書曰鮮卑亦東胡之支也禽獸異於中國者有野馬¶
原羊角端牛以角爲弓丗謂之角端弓者也¶
東觀漢記曰𥙊彤爲遼東太守至則厲兵馬逺斥候彤有¶
勇力能貫三百斤弓¶
<pb:KR3k0012_SBCK_347-5a>¶
又曰盖延字巨卿漁陽要陽人以氣聞身長八尺彎弓三¶
百斤¶
謝承後漢書曰朱穆爲尚書歳初百官朝賀有虎賁當階¶
置弓於地謂群僚曰此天子弓誰敢干越百僚皆避之穆¶
呵之曰天子之弓當戴之於首上何敢置地大不敬即收¶
虎賁付獄治罪皆肅然服之¶
張璠漢記曰陳球爲零陵太守州兵朱盖等反與桂陽賊¶
胡簡數萬人轉攻零陵球城守弦大木爲弓羽矛爲矢引¶
機發之逺射千餘歩斬朱盖等¶
魏志曰句驪別種居小水因名小水狟出好弓所謂狟弓¶
也挹婁弓長四尺力如弩矢用楛長尺八寸青石爲鏃古¶
肅愼國也¶
魏要略曰北方有橐離之國其王侍婢有身王欲殺之婢¶
<pb:KR3k0012_SBCK_347-5b>¶
云有氣如雞子來下我故有身後生子王&KR0162;之於溷中猪¶
以喙嘘之徙馬閑馬以氣嘘之王疑以爲太子令其母收¶
畜之名曰東明常令牧馬東明善射王怒奪其國殺之東¶
明走南至奄水以弓擊水魚鱉浮爲橋東明得渡魚鱉解¶
散追兵不得渡東明因都王夫餘之地¶
王隱晉書曰劉琨與丞相牋曰不得進軍者實困無食殘¶
民鳥散録召之曰皆披林而至衣服藍縷木弓一張荆矢¶
十&KR0215;¶
晉中興書曰符徤匈暴露刃張弓推鉗鋸鑿殺人之具備¶
置左右¶
晉令曰弓弩士習射者給竹弓角弓皆二人一張¶
沈約宋書曰蕭思話爲梁州太祖賜以弓琴手勑曰丈人¶
頃何所作事務之暇故以琴書爲娱耳并徃枽弓一張材¶
<pb:KR3k0012_SBCK_347-6a>¶
理乃快先所常用旣乆廢射又多病略當不能制之便成¶
老公令人歎息良材美器冝在盡用之地丈人真無所與¶
讓也¶
梁書曰羊侃膂力絶人所用弓至二十石馬上用六石弓¶
三國典略曰齊綦連猛有勇力梁使來聘有武藝人求欲¶
相角猛帶兩鞬左右馳射併取四弓疊而挽之梁人嗟服¶
後魏書曰𫝊融性豪爽有三子靈慶靈根靈越並有才力¶
融以此自&KR0018;謂足爲一時之雄甞謂人曰吾昨夜夢有一¶
駿馬無堪乗者人曰何由得人乗之有一人曰唯有𫝊靈¶
慶堪乗此馬又有弓一張亦無人堪引有一人曰唯有𫝊¶
靈根可以彎此弓又有數&KR0083;文書人皆讀不能解此文有¶
一人曰唯有𫝊靈越可以解之融意謂其三子文武材幹¶
堪以駕馭當丗常宻謂郷人曰汝聞之不鬲䖝之子有三¶
<pb:KR3k0012_SBCK_347-6b>¶
靈此圖䜟之文也好事者然之故豪勇之士多相歸附¶
唐書曰太宗謂蕭瑀曰朕少好弓矢自爲能盡其妙近得¶
良弓十數以示弓工乃曰非良材也朕問其故工曰木心¶
不正脉理皆邪弓雖剛勁而遣箭不直非良弓也朕始悟¶
焉朕以弧矢定四方使弓多矣有天下之日淺得爲治之¶
意固未及於弓弓猶失之何况於治乎自是遂延耆老問¶
之政術京官五品己上更𪧐中書内省上每延與語詢訪¶
外事務知百姓疾苦政教之得失焉¶
家語曰楚共王出遊亡其烏噑之弓(烏㘁良/弓名也)左右請求之¶
王曰止也楚人失弓楚人得之又何求焉孔子聞之曰惜¶
乎其不大也冝曰人遺弓人得之而已何必楚也¶
又曰弓調而後永勁焉¶
國語曰周宣王時有童謡檿弧箕(音/期)服實亡周國有夫婦¶
<pb:KR3k0012_SBCK_347-7a>¶
鬻是器者王執而戮之乃奔褒(賈逵注曰箕/木名服矢筒)得弃女子於¶
野而飬之是爲褒姒卒以衰周¶
又曰更盈侍魏王見一鴈過曰臣能遥弓而落鴈乃彎弓¶
向鴈鴈即落¶
又曰鄢之戰郄至三逐王卒王使工尹襄問之以弓郄至¶
甲胃而見客免胄而聽命¶
韓詩外傳曰齊景公使人爲弓弓人之妻曰此弓者泰山¶
南烏號之祏燕牛之角荆麋之筋河魚之膠四物者天下¶
之精材也¶
戰國䇿曰楚人有好以弱弓微繳加歸鴈之上者頃襄王¶
聞召而問之對曰見六𩀱王何不以聖人爲弓以勇士爲¶
繳時張而射之此六雙者可得而囊載也¶
越絶書曰麻林山勾踐欲伐呉種麻爲弓弦使齊人守之¶
<pb:KR3k0012_SBCK_347-7b>¶
典略曰&KR0171;𥘿&KR0003;韓宣王曰今韓地方九百里帶甲數十萬¶
強弓勁弩皆射六百歩之外¶
劉尚&KR0003;苑曰齊攻魯子貢見哀公謂求救於吴公曰奚先¶
君寳之用子貢曰使吾寳而與我師是不可恃也於是以¶
楊幹麻䈥之弓六徃¶
江表傳曰髙句　王遣使貢孫權角弓¶
吴時外國傳曰扶南之先女人爲主名栁葉有摸趺國人¶
字混慎好事神一心不懈神感至意夜夢人賜神弓一張¶
教載賈人舶入海混慎晨入廟於神樹下得弓便載大船¶
入海神廻風令至扶南栁葉欲刦取之混慎舉神弓而射¶
焉貫船通度栁葉懼伏混慎因至扶南¶
鄴中託曰石虎女&KR0016;皆手持雌黃宛轉角弓¶
遁甲開山圖曰河東有獨頭山多青檀可以爲良弓¶
<pb:KR3k0012_SBCK_347-8a>¶
括地圖曰神弓在南山石泥渚中¶
三禮圖曰彤弓天子所用玈弓卿巳下所用也¶
崔豹輿服注曰兩漢京兆河南尹及執金吾司&KR0571;校尉皆¶
使人導引傳呼行者止坐者起四人持角弓走者射之有¶
乗髙闚者亦射之晉魏設弓而不用焉¶
古史考曰烏號柘樹枝長而烏集將飛枝彈烏烏乃號呼¶
以柘爲弓因名曰烏號¶
風俗通曰烏號弓者柘枽之枝枝條暢茂烏登其上垂下¶
着地烏&KR0244;飛去從後撥殺取以爲弓因名烏號耳¶
又曰白鷴古弓名(出邊崖/𩔖聚)¶
沈懷逺南越志曰宋昌縣有&KR0068;竹長十尋俚人取以爲弓¶
又曰沙麻竹人削以爲弓弓似弩淮南所謂浮子弩也¶
南州異物志曰烏滸人圡有竹皮厚寸餘破以作弓長四¶
<pb:KR3k0012_SBCK_347-8b>¶
尺名曰弧弓¶
廣志曰縁沉古弓名¶
愽物志曰徐偃王旣治其國仁義著聞欲舟行上國乃通¶
溝陳蔡之間得朱弓矢以巳得天瑞遂因名爲號自稱徐¶
偃王¶
列女傳曰晉平公使工人爲弓三年乃成射不穿一扎公¶
怒將殺工其妻繁人之女也見公曰妾之夫造此弓亦勞¶
矣幹生太山之阿一日三覩隂三覩陽𫝊以燕牛之角纒¶
以荆麋之䈥糊以河魚之膠此四者天下選也而不穿一¶
扎是君不能射也而反欲殺妾之夫不亦謬乎妾聞射之¶
道左手如拒右手如附枝右手發之左手不知此射之道¶
也公以其言爲儀而穿七扎弓工立得出賜金三鎰(綦母/遽注)¶
(曰繁人官名扎鎧扎也燕/角善楚䈥/何膠粘也)¶
<pb:KR3k0012_SBCK_347-9a>¶
管公明別傳曰信都令家中婦女盡驚更牙疾病使公明¶
爲占之卦成語曰君北室床西頭當有兩死男人一&KR0017;持¶
矛一&KR0017;持弓箭頭在壁中脚在壁外持矛者主刺頭故頭¶
重痛不得舉持弓箭者主射𦙄腹故心中懸痛不得飲食¶
晝則浮遊夜還病人故驚恐&KR0002;徙其屍柩便皆丁強於是¶
令歸室中果得兩楸棺中有角弓及數箭物已乆逺木消¶
爛徙骸埋之合家皆愈¶
洞林曰曲阿令趙元瞻兒字虎舒從吾學卜自求蓍作卦¶
見吾有盛艾小陵龜欲得之不與語之曰當作卦相爲致¶
此物令自來復數曰果有一龜入廐虎舒後見吾言偶有¶
一物試可占之&KR0002;得當再拜輸一好角弓即便作卦曰案¶
卦之是爲龜虎舒奉弓起再拜¶
老子曰天之道其猶張弓乎髙者抑之下者舉之¶
<pb:KR3k0012_SBCK_347-9b>¶
列子曰紀昌學射於飛衛飛衛曰尓先學不瞚而後能又¶
使學視小如大紀昌𣯛懸虱於牖南靣而望之三年之後¶
如輪覩物皆丘山也乃以燕角之弧朔蓬之幹射之貫虱¶
之心而懸不絶¶
孟子曰不仁不智無禮無義人役也人役而耻爲役猶弓¶
人而耻爲弓¶
孔藂子曰楚王張繁弱之弓載忘歸之矢射蛟兕於雲夢¶
胡非子曰一人曰吾弓良無所用矢一人曰吾矢善無所¶
用弓羿聞之曰非弓何以徃矢非矢何以中的令合弓矢¶
而教之射¶
孫卿子曰繁弱鉅&KR0112;古之良弓也(廣雅/又云)¶
又曰天子雕弓諸侯&KR0686;弓大夫黒弓禮也¶
魯連子曰楚王成章華臺酌諸侯酒魯君先至楚王恱之¶
<pb:KR3k0012_SBCK_347-10a>¶
與大曲之弓¶
闕子曰宋景公謂弓人曰爲弓亦遟矣對曰臣不得見公¶
矣公曰何也臣之精盡於弓矣獻弓而歸三曰而死公張¶
弓登虎圈之臺東面而射矢踰西霜之山集彭城之東其¶
餘力逸勁飲羽於石梁夫盡精於一弓而身爲夭死况治¶
天下奈何其獨也¶
尸子曰鴻鶴在上扞弓鞟(彏/同)弩待之&KR0002;發&KR0002;否問二五弗¶
知非二五難計也欲鴻之心亂也¶
抱朴子曰金弧王弦無激矢之能¶
又曰農夫得彤弓以駈烏南成得衮衣以&KR0018;薪猶世人得¶
仙丹而不貴¶
淮南子曰射者扞烏號之弓彎綦御之箭(杆張也彎引也/綦美箭所出地)¶
(名也衛利也烏號柘枽其材堅勁烏跱其上及飛至技必/撓下勁能復起摷烏隨之烏不敢飛號呼其上伐其材以)¶
<pb:KR3k0012_SBCK_347-10b>¶
(爲弓因曰烏號之弓也一&KR0003;黄帝鑄鼎鍾於湖得道而仙/乗龍上天其臣援弓射龍欲下黄帝不能也烏於也號呼)¶
(也於是抱弓而號也自以/名其弓爲烏號之弓也)重之羿逢蒙子之巧以要飛鳥¶
猶不能與羅者竟多(羿古諸侯有窮之君也逢蒙羿弟子/皆攻射而百發百中故曰之巧要取)¶
(竟逐/也)何則以所持之小也¶
又曰淇衛箘路(箘<折 t="33"/>箭竹也出於/淇地衛箭羽也)飾以銀雖有薄縞然獨¶
猶不能穿也&KR0002;假之䈥角之力弓弩之𫝑則貫兕甲而經¶
於革楯矣¶
又曰曲張弓名也一名彷徨弓¶
又曰宛轉弓今之弭弓是也¶
吕氏春秋曰齊宣王好射&KR0003;人之謂巳能用強弓也其甞¶
所用弓不過三石以示左右左右皆試引之中間而止(至/於)¶
(一半/而止)皆曰此不下九石非王孰能用是宣王所用不過三¶
石而終身自以爲用九石豈不悲哉非直士其孰能不阿¶
<pb:KR3k0012_SBCK_347-11a>¶
主故亂國之主患存乎用三石爲九石¶
又曰萬人操弓共射一招招無不中(招謂/的也)¶
杜夷幽求曰弓折由射者之數劒𡙇因用之者多¶
新序曰楚熊渠子夜行見&KR0230;石闕弓射之滅矢飲羽下視¶
知石也却復射之矢摧無迹¶
譙子法訓曰善耕者足以謹地待時而動善射者調弓定¶
凖見可而發君子善飬其人足用¶
韓楊天子要集曰弧者天弓備盗賊¶
楚辭曰帶長劒兮挾𥘿弓(言身死帶劒弓/示不舎武也)¶
劉邵趙郡賦曰其噐用則六弓四弩縁沉黃間堂溪魚腸¶
丁令角端¶
陳琳武庫賦曰弓則烏號越&KR0068;繁弱角端象弭繡質哲弣¶
文身¶
<pb:KR3k0012_SBCK_347-11b>¶
唐太宗詠弓詩曰上弦明月半激箭流星逺落鴈帶書驚¶
啼猿映枝轉¶
後梁宣帝詠弓詩曰虞人招不進繁氏乆彌工已悲軒主¶
跡復挹楚王風¶
楊師道奉和詠弓詩曰霜重麟&KR1119;勁風髙月影圎烏飛隨¶
帝輦鴈落逐鳴絃¶
齊王融謝武陵王賜弓啓曰殿下摛藻蕙樓暢藝蘭苑敷¶
積玉於風筵疊連珠於月的兎園掩秀鄴水慙竒融揖讓¶
未工濫陪升飲之賞操弧反正謬奉招賢之錫文韜鏤景¶
逸幹梢雲玩溢百齡佩流千載¶
晉稽合木弓銘曰烏號之撲豐條足理弦弧走栝截飛駭¶
止射隼髙墻出必有擬旣用禦&KR1061;亦以招士¶
李尤良弓銘曰弓矢之作爰自曩時郷射載禮招命在詩¶
<pb:KR3k0012_SBCK_347-12a>¶
妙稱顔髙巧發由基不爭之美亦以辦儀¶
太平御覽卷第三百四十七¶
<pb:KR3k0012_SBCK_347-12b>¶
