# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:05.246739
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 122
#+PROPERTY: FILE SB11n0727-122太平御覽-卷之一百二十二.
<pb:KR3k0012_SBCK_122-1a>¶
太平御覽卷第一百二十二¶
　　前秦符堅　符丕　符登¶
　　　　　符堅¶
崔鴻十六國春秋前秦録曰符堅字永固健弟雄之子趙¶
建武中母苟氏祈西門豹祠歸而夜夢與神交遂孕十二¶
月而生有神光之異自天屬庭背有赤文隱起成字曰艸¶
(音/草)付臣又土王咸陽祕而莫之傳也姿貌魁傑臂垂過&KR0176;¶
目有紫光祖洪竒而愛之名堅頭因而謂健曰此兒頭大¶
重身長任大足短安下非常相趙右光禄大夫司&KR0032;校尉¶
髙平徐統有知人之鑒遇堅於路異之執其手曰符郎此¶
官之御街小兒敢戲統頋左右曰此兒有霸王之相後復¶
遇之統下車謂曰符郎當大貴僕不及如何堅曰&KR0002;如公¶
言不敢忘德八歳請就師學洪曰尚小未可吾年十三方¶
<pb:KR3k0012_SBCK_122-1b>¶
欲求師時人猶以爲速成健之入&KR0028;次于曲沃夢天神遣¶
使朱衣赤冠命拜堅爲龍驤將軍旦而爲壇於曲沃拜堅¶
泣謂曰先王昔始受此號汝父次爲之今&KR0002;(&KR0002;汝/也)復爲神¶
明所授可不勉之性至孝有器度博學多才藝年十一便¶
有經略大志堅旣殺符生永興元年六月去皇帝之號&KR0427;¶
稱大秦天王即位太極殿誅董龍等二十餘人改壽光三¶
年爲永興元年追尊父爲文&KR0074;皇帝丗子宏爲皇太子兄¶
清河王法爲丞相東海公　永安公符侯爲太尉諸王皆貶¶
爵爲公符抑爲尚書令封弟融爲陽平公&KR0031;河南公子丕爲¶
長樂公暉爲平原公熈爲廣平公李威爲左僕射梁平老¶
爲右僕射席寶爲丞相長史王猛爲中書令侍&KR0048;權翼爲¶
黃門郎諸公卿爲生所誅者悉復本官十月丞相東海公¶
法以疑忌賜死苟太后之意也堅性友愛與法訣於東堂¶
<pb:KR3k0012_SBCK_122-2a>¶
慟哭嘔血二年四月堅如雍祀五畤(音/止)六月如河東祀后¶
土八月自臨晉登龍門頋謂羣臣曰美哉山河之固權翼¶
對曰呉起有言在德不在嶮深願陛下追蹤唐虞懷逺以¶
德山河之固不足恃也堅大悅至韓原觀晉魏顆&KR0017;結草¶
抗秦軍之處賦詩而歸甘露元年正月起明堂禪(音/善)南北¶
郊六月甘露降乃大赦改年八月堅下書曰咸陽内史猛¶
聲彰出納所在著績有卧龍之才冝入賛百揆絲綸王言可¶
徴拜侍中中書令領京兆尹中丞鄧羗性鯁直與猛協規¶
齊志於是百僚肅整豪右屏氣風化大行堅歎曰吾今始¶
知天下之有法也以猛爲吏部尚書遷太子詹事十一月¶
以猛爲司&KR0032;侍中領選如故猛上䟽曰伏見陽平公融明¶
德懿親光禄西河任羣忠貞淑愼處士朱彤博識聦辯竝¶
宜左右彌綸暉賛九&KR0068;愚臣庸鄙請避賢路堅曰機務俟¶
<pb:KR3k0012_SBCK_122-2b>¶
才允屬明哲朝野所望豈容致辭所舉融等㝷别銓授於是¶
以融爲侍中中書監右僕射任羣爲光禄大夫領太子家令¶
朱彤爲中書侍郎領太子庶子三年九月鳳皇集于東閣¶
大赦天下初將爲赦與左僕射猛右僕射融議於露堂悉¶
屏左右堅自爲文猛融進紙筆有一大蒼蠅入自牖間鳴¶
聲甚大集于筆端駈而復來堅惡之乆而乃去俄而長安¶
街巷市里民相告曰官今大赦有司以聞堅驚謂融曰事¶
何從而泄勑外窮推咸言有一小人衣黒衣呼於市曰官¶
今大赦須&KR0119;不見堅歎曰其向蒼蠅乎聲狀非常吾固惡¶
之四年七月黃龍見於成紀梁山崩五年白虎見天水六¶
年遣鴻臚拜張天錫爲大將軍涼州牧西平公建元元年¶
正月雍州秀才叚鏗對䇿上第拜吏部郎中孝廉通經者¶
十餘人皆拜令長五年六月晉大司馬&KR0074;温伐燕次于枋¶
<pb:KR3k0012_SBCK_122-3a>¶
(音/方)頭燕師屢敗遣散&KR0016;侍郎樂嵩來乞師請賂秦以虎牢¶
以西之地八月遣將軍苟也洛州刺史邵羗帥歩&KR0016;二萬¶
救燕温敗歸是月京兆民王攸上書獻十略一曰君道宜¶
明二曰臣尚忠敬三曰子貴孝養四曰民生在勤五曰教¶
無偏黨六曰養民在惠七曰延聘&KR0132;賢八曰懲惡顯善九¶
曰伐叛柔服十曰易簡弘大堅納之以攸爲諫議大夫十¶
一月燕車&KR0016;呉王垂來奔&KR0074;温旣走慕容暐(音/葦)悔割河洛¶
之地以賂秦乃曰行人失辤分灾救患理之常也堅大怒¶
六年令輔國王猛帥鎭南楊安虎牙將軍張蚝(音/次)建節鄧¶
羗等歩&KR0016;六萬討平燕兾八月猛攻尅壺&KR0028;暐遣太傅上¶
庸王評等帥四十萬屯於潞川猛覘(丑艶切/覘候也)知評賣水鬻¶
樵不撫將士大&KR0015;謂楊安等曰慕容評眞奴才雖億兆之¶
衆尚不足爲慮況數十萬乎今破之必矣甲戌陳於渭原¶
<pb:KR3k0012_SBCK_122-3b>¶
猛誓衆曰王景略受國厚恩任兼内外今與諸君深入賊地¶
冝各勉進不可退也受爵明君之朝慶觴父母之室不亦美¶
乎衆皆勇奮破釡弃糧大呼競進猛望燕師之衆惡之謂¶
鄧羗曰今日之事非將軍莫可以捷也成敗之機在斯一¶
舉羗曰&KR0002;以司&KR0032;見與公無以爲憂猛曰此非吾所及必¶
以安定大守萬户侯相處羗不悅而退俄而兵交猛召羗¶
羗寢而不應猛乃馳就許之羗於是飲與張蚝徐成等跨¶
馬馳入傍&KR0002;無人搴(音愆又居/輦切舉也)旗斬將燕師敗績進師圍¶
鄴猛之未至鄴也劫盗公行及猛之至逺近怗然十一月¶
堅自帥精銳十萬攻鄴七日而至於安陽故宅引諸&KR0132;老¶
語及祖父舊事泫然流涕猛濳如安陽迎堅堅謂曰昔亞¶
夫不出軍迎漢文將軍何以臨敵而背衆乎猛曰臣每覽¶
亞夫之事常謂前却人主以此而爲名將&KR0060;未多之臣奉¶
<pb:KR3k0012_SBCK_122-4a>¶
陛下神笇擊垂亡之虜&KR0002;摧枯拉(音/獵)朽何足憂也戊寅尅¶
鄴慕容暐岀奔將軍郭慶執暐於髙陽送之辛巳堅入鄴¶
宫大赦閱其圗籍郡百五十七縣一千五百七十九戸二¶
百四十五萬八千九百六十九以王猛爲都督諸軍事車¶
&KR0016;大將軍開府儀同兾州牧鎭鄴封清河郡侯以僞太宰¶
恪太傅評之第盡賜之加美妾五人上女妓十人中女妓¶
三十八人猛辭堅曰昔魏絳和戎猶有金石絲竹之賞山¶
甫翼周實受四牡之錫卿功超二子任過管葛安得辭也¶
其敬受之無逆朕命以鄧羗爲散&KR0016;常侍安定太守眞定¶
郡侯邑三千户賞潞川之功七年七月堅如洛陽下書曰¶
士死知己猶來格模故喬公一言魏祖追慟趙司&KR0032;髙平¶
徐統往在鄴都識朕於童稚毎思其殷勤之言弗敢忘也¶
可召其子孫詣行所八年五月以髙平徐攀爲琅邪太守¶
<pb:KR3k0012_SBCK_122-4b>¶
攀統之少子以舊恩拔之也六月兾州牧猛入爲丞相中¶
書監司&KR0032;校尉猛固辭丞相改授司徒又固辭不拜乃停¶
司徒之授四月天鼔鳴彗出于尾箕長十餘丈或名&KR0214;九¶
旗太史令張猛言於堅曰尾燕之分野而掃東井東井秦¶
之分灾深禍大十年之後燕滅秦之象二十年之後燕當¶
爲岱所滅慕容暐父子兄弟亡虜也而布列朝廷貴盛莫¶
二宜除渠帥以寧皇秦&KR0002;旦誅鮮卑不夕滅客彗者臣請¶
就妖言之戮堅不納更以暐爲尚書垂爲京兆尹冲爲平¶
陽太守十年三月侍中太尉李威卒威字伯龍漢陽人荀¶
太后姑子少與符雄結刎頸之交符生屢欲誅堅賴威之¶
免堅深德之事威如父誅符生及法皆威與太后潛決大¶
謀遂有辟陽之寵雅重王猛勸堅以國事任之堅常謂猛¶
曰李公知卿猶鮑叔之於夷吾罕虎之於子産猛兄事之¶
<pb:KR3k0012_SBCK_122-5a>¶
夏四月堅下書曰巴夷嶮逆宼亂益州招引呉軍爲脣齒¶
之勢特進鎭軍將軍護羗校尉鄧羗可帥甲士五萬星言¶
赴討五月蜀人張育楊光等起兵二萬以應巴獠(音/老)晉威¶
逺將軍栢石帥衆三萬入據墊(音/店)江張育自號蜀王&KR0091;蕃¶
于晉八月鄧羗敗晉師于涪(音/浮)西擊張育楊光於綿竹皆¶
斬之益州平羗勒銘于岷山而還十二月羗至自成都堅¶
引見東堂謂之曰將軍之先仲華遇漢丗祖於前將軍復¶
逢朕於後何鄧氏之多幸羌曰臣常謂光武之遇仲華非獨¶
仲華之遭光武堅&KR0015;將軍蓋以自貺非直將軍之幸亦朕¶
之遇賢十一年正月以徴士樂陵王忻爲國子&KR0021;酒堅雅¶
好文學英儒畢集純博之精莫如忻也終于太子少&KR0019;五¶
月猛寢疾堅親祈南北郊宗廟社稷分遣侍臣禱河岳諸¶
神無不周備以猛少瘳赦殊死七月堅臨省疾問以後事¶
<pb:KR3k0012_SBCK_122-5b>¶
猛曰晉僻陋呉越乃正朔相承臣没之後願不以晉爲圖鮮¶
卑羗虜我之仇讎終爲大患宜漸除之以便社稷言終而¶
卒時年五十一堅哭之慟謂太子宏曰天不欲使吾平一六¶
合何奪吾景略之速也贈侍中丞相餘如故謚武侯朝野¶
巷哭三日十二年正月癸巳髙陸民穿井得&KR0027;大三尺六¶
寸背有八卦文命太卜池養之食之以粟四月堅下書曰¶
涼州刺史張天錫雖&KR0091;蕃受位而臣道未純可歩兵校尉¶
姚萇等自石城津伐天錫率勁勇五萬來拒戰于赤岸涼¶
師大潰天錫率&KR0016;數千奔還姑臧牋降于萇甲午大軍¶
至姑臧天錫素車白馬靣縛舁襯降于軍門萇釋&KR0350;焚襯¶
送之長安諸郡悉降涼州平九月以梁熈爲西中郎將涼¶
州刺史鎭姑臧徒豪右七千户於&KR0028;中封天錫重光縣之¶
東寜郷二百户號歸義侯拜比部尚書遷右僕射萇之征¶
<pb:KR3k0012_SBCK_122-6a>¶
也堅爲天錫立第旣至如㱕十三年正月太史奏有星見¶
于外國之分當有聖人之輔中國得之者昌堅聞西域有¶
鳩摩羅什襄陽有釋道安竝遣求之十七年正月不雨至¶
于六月徹樂減膳出宫女以迎和氣八月堅収起居注及¶
著作所録而&KR0026;之見苟太后李威之事慙怒乃焚其書著¶
作郎董朏(音/斐)雖更書時事然十不留一八年三月徙鄴銅¶
駞銅馬飛廉翁仲于長安十月堅引羣臣於太極殿議曰¶
東南一隅未賔王化今欲起天下兵討之計其兵仗精卒¶
九十七萬吾將先啓行薄伐南裔此行也朕與陽平公之¶
任非諸將之事左右僕射權翼沙門道安陽平公融尚書¶
石越等上書靣諌前後數十堅終不納十九年晉車&KR0016;&KR0074;¶
冲率衆十萬攻襄陽遣其前將軍劉波攻河北堅大怒遣¶
其子征南鉅鹿公叡冠軍慕容垂佐衛毛當等將歩卒五¶
<pb:KR3k0012_SBCK_122-6b>¶
萬救襄陽堅下書曰吳人敢恃江山屢冦王境宜時進討¶
以淸宇内便可戒嚴速脩戎備發州民則十丁遣一兵&KR0002;¶
門在灼然者爲崇文義從朕將登㑹稽復禹績伐國存君義¶
同三王其以司馬昌明爲左僕射謝安爲吏部尚書&KR0074;冲¶
爲侍中勢還不逺可並爲起第八月戊午遣征南大將軍¶
陽平公融&KR0016;從張蚝撫軍大將軍髙陽公符方衛軍梁成¶
平南慕容暐冠軍慕容垂歩&KR0016;二十五萬爲前鋒甲子堅¶
發長安戎卒六十餘萬&KR0016;二十七萬前後千里九月堅至¶
項城涼州之兵始達咸陽蜀漢之軍順流而下幽兾之衆¶
至于彭城東西萬里水陸齊進融等攻壽春晉遣都督謝石¶
徐州刺史謝&KR0007;豫州刺史&KR0074;伊水陸七萬敗堅于淝水堅¶
爲流矢所中單&KR0016;遁還於淮北頋謂夫人張氏曰朕用朝¶
臣之言豈見今日之事耶何靣目復臨天下&KR0644;然流涕堅¶
<pb:KR3k0012_SBCK_122-7a>¶
諸軍悉潰及慕容垂一軍獨全比至洛陽百官威儀軍容¶
粗備未及関而垂有貳志說堅請巡撫燕代并求拜墓堅¶
許之權翼固諌以爲不可堅不從堅至自淮南次于長安¶
東之行宫入告罪于太廟丁零翟斌反于河南樂公符丕¶
遣慕容垂及符飛龍討之垂南結丁零殺飛龍盡坑其衆¶
垂引丁零烏丸之衆二十餘萬爲飛梯地道以攻鄴城慕¶
容暐弟&KR0486;先爲北城長史聞垂攻鄴亡奔&KR0028;東收諸馬牧鮮¶
卑衆數千還屯華隂暐乃濳使諸弟及宗人起兵于外堅¶
遣將軍強永擊之爲泓所敗泓自&KR0091;大都督雍州牧濟北¶
王推叔父垂爲丞相大司馬兾州牧呉王堅謂權翼曰將¶
&KR0002;&KR0486;何翼曰慕容垂正可據山東爲亂不暇近逼今暐宗¶
族盡在京師鮮卑之衆布在畿甸實社稷之憂冝遣重將¶
討之堅乃以廣平公符熈鎭蒲坂符叡爲都督配兵五萬¶
<pb:KR3k0012_SBCK_122-7b>¶
姚萇爲司馬討&KR0486;于華陽平原太守慕容冲起兵河東有¶
衆二萬進攻蒲堅命竇衝討之符叡勇果輕敵戰于華隂¶
叡敗績&KR0013;殺堅大怒萇懼誅遂叛竇衝大破慕容冲于河¶
東冲奔于&KR0486;&KR0486;衆至十萬餘遣使謂堅曰秦師傾敗將欲¶
興復大燕呉王以定&KR0028;東可速資備大駕奉送家兄皇帝¶
返鄴都與秦以虎牢爲界分王天下堅大怒召暐責之暐¶
叩頭流血陳謝堅曰此自三竪之罪非卿之過復其位待¶
之如初命暐以書招諭垂及&KR0486;冲使息兵暐密遣使謂之¶
曰今秦數巳終當不能復乆吾籠中之人必無還理勉建¶
大業以興復爲務&KR0486;於是進向長安堅卒歩&KR0016;二萬討姚¶
萇於北地萇率衆七萬來攻堅爲萇所敗聞慕容冲去¶
長安二百餘里退師而㱕使符方戍驪山符暉都督中外¶
諸軍事配兵五萬拒冲暉師敗績堅又以尚書姜宇與符¶
<pb:KR3k0012_SBCK_122-8a>¶
琳率衆三萬擊冲于霸上爲冲所敗宇死之琳中流矢冲¶
遂據阿房城進逼長安堅登城觀之歎曰此虜從何出也¶
吾不用王景略陽平公之言使白虜敢以至於此長樂公¶
符丕在鄴粮竭馬又無草削松木而食之㑹丁零叛慕垂¶
引師去鄴始具西問知長安危逼遣從弟求救於謝&KR0007;二¶
十一年慕容冲僭稱尊號于阿房改年更始冲率衆登城¶
堅身貫甲胃督戰拒之飛矢滿身流血&KR0013;體時雖兵冦危¶
逼馮翊諸堡猶有負粮冒難而至者多爲賊所殺先是言¶
天或導余留汝兼緫戎政勿與爭利吾當出隴収兵運粮¶
以給汝自將張夫人及中山公詵率&KR0016;數百出如五將山¶
六月太子宏將母妻數千&KR0016;出奔冲入據長安堅至五將¶
山姚萇遣將軍呉忠圍之堅衆奔散獨侍御十數人而已¶
神色自&KR0002;召宰人進食俄而忠執堅以歸新平縣幽之别¶
<pb:KR3k0012_SBCK_122-8b>¶
室萇求傳國璽於堅曰萇次應符曆可以爲惠堅叱之曰¶
小羗乃敢干逼天子豈以傳國璽授汝羗乎五胡次序無¶
汝羗名違天不祥其能乆乎璽巳送晉不可得也萇遣右¶
僕射尹偉&KR0003;堅求爲堯舜禪代之事堅曰姚萇叛賊柰何¶
擬之古人因問偉曰卿於朕朝作何官對曰尚書令史堅¶
歎曰卿宰相才也王景略之流而朕不知卿云也不亦冝¶
乎八月縊堅於新平佛寺中時年四十八張夫人中山詵¶
等皆自殺三軍莫不哀慟萇欲匿煞堅之名乃謚爲莊列¶
天王長樂公稱尊號僞謚堅爲丗祖宣昭皇帝&KR0004;太子之¶
奔也假道歸晉歷位輔國將軍&KR0074;&KR0007;&KR0434;位以爲梁州刺史¶
晉書曰堅在位二十七年¶
　　　　　符丕¶
崔鴻十六國春秋前秦録曰符堅字永叙堅之長庶子少而¶
<pb:KR3k0012_SBCK_122-9a>¶
聦惠好學堅與之言將略嘉之才幹亞于符融爲將善収¶
士卒時出鎭于鄴東夏安之堅敗㱕長安爲慕容垂所逼¶
自鄴奔于枋頭堅之死也建元二十一年丕復入鄴城將¶
収兵趙魏而赴長安㑹平州刺史符冲帥幽并之衆擊慕¶
容垂頻爲垂將帶方等所敗乃率衆三萬進屯壷関使招¶
丕丕乃去鄴率男女六萬進如潞州驃&KR0016;將軍張蚝并州¶
刺史王騰迎之入據晉陽始知長安不守堅爲姚萇所煞¶
乃舉哀于晉陽僣即皇帝位于晉陽南立堅行廟大赦改¶
建元二十一年爲太平元年九月置百官是月安西吕光¶
自西城還師二年正月慕容垂僣稱尊號二月慕容冲左¶
將軍韓延煞冲立叚隨爲燕王改年昌平正月丕以吕光¶
爲車&KR0016;將軍梁州牧酒泉公是月姚萇僣稱尊號氐有啖¶
青者謂諸將曰狄道長符登雖王室踈屬而志略雄明請¶
<pb:KR3k0012_SBCK_122-9b>¶
共立之以赴大駕於是推登爲使持節督隴右雍河二州¶
牧率衆五萬東下隴右據南安馳使請命八月丕以登爲¶
征南大將軍開府儀同南安王持節雍州牧因其所稱而¶
授之九月丕下書鮮卑慕容永我之&KR0016;將首亂京畿禍傾¶
社稷其遣丞相王永帥禁衛虎旅覆而取之十月與慕容¶
永戰于襄陵王師大敗丕懼帥&KR0016;數千南奔東垣晉揭¶
威將軍馬該自陜要擊斬之送丕首于江東符登稱尊號¶
謚爲哀平皇帝¶
　　　　　符登¶
崔鴻十六國春秋前秦録曰符登字文髙丕之族子父敞¶
太尉司馬登少勇有壯氣建元元年初拜殿中將遷羽林¶
&KR0101;長安令㘴事黜爲狄道長太平二年與姚萇戰於胡奴¶
塠大破之十一月丕子渤海王懿自吉城奔登登乃具丕¶
<pb:KR3k0012_SBCK_122-10a>¶
死問於是爲丕發喪行服爲壇于隴東僭即皇帝位改太¶
平二年爲太初元年十二月立堅神主于軍中引師而告¶
堅神主曰今収合義旅衆餘五萬星言電邁直造賊庭庶¶
上報皇帝酷怨下雪民人大恥二年登次于凡亭九月進¶
據胡空堡戎夏歸之者十有餘萬姚萇掘堅屍鞭撻無數¶
裸剥衣裳附之以&KR0068;坎土埋之三年登次朝郍姚萇據武¶
都相持累戰㸦有勝負萇以登戰勝謂堅神像所助亦於¶
軍中立堅神主謂曰往年新平之禍非萇之罪陛下假臣¶
龍驤曰朕以龍驤建業卿其勉之明詔昭然言猶在耳豈¶
假手符登而圖臣忘前征時言耶今爲陛下立神像可歸¶
休于此勿計神過聽臣至誠四年正月登昇樓謂萇曰自¶
古安有殺君反立神像大呼曰殺君賊姚萇出來與汝決¶
之何爲枉害無辜萇憚而不應萇自立堅神像戰未有利¶
<pb:KR3k0012_SBCK_122-10b>¶
軍毎夜驚乃斬像首送登六年三月登自雍攻長安七月¶
登攻新平姚萇救之登引退八年十二月姚萇薨九年登¶
聞萇死喜曰姚興小兒吾折扙以笞之於是大赦盡衆而¶
東四月登從六陌趣廢橋興將軍尹緯據橋以待登與緯¶
大戰爲緯所敗登單馬奔雍初登之東也留太子崇守胡¶
空堡崇聞登敗弃城出奔登至無歸乃奔平涼収集遺兵¶
入馬毛山七月興攻登于馬毛登遣子崇質於隴西鮮卑¶
乞伏乾歸結㛰請援乾歸遣&KR0016;二萬救登登引軍出迎與¶
興戰于山南爲興所敗死之時年五十二子崇奔隍中復¶
稱尊號改年延初謚登爲髙皇帝十月崇爲乾歸所逐奔¶
于楊定與崇帥衆二萬攻乾歸爲乾歸所敗崇定皆死之¶
自符健皇始元年歳在辛亥晉永和七年是歳歳在甲午¶
四十四年晉太元十九年也¶
<pb:KR3k0012_SBCK_122-11a>¶
晉書曰登在位九年始健以穆帝永和七年僭立至登伍¶
丗凡四十有四年以孝武帝太元十九年滅¶
太平御覽卷第一百二十二¶
<pb:KR3k0012_SBCK_122-11b>¶
