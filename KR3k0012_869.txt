# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:52.410009
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 869
#+PROPERTY: FILE SB11n0727-869太平御覽-卷之八百六十九.
<pb:KR3k0012_SBCK_869-1a>¶
太平衘覧卷第八百六十九¶
　火部二¶
　　　　　火下¶
西京雜記曰惠帝七年夏震南山火木林數千株皆火燃¶
至末其下數十𠭇地草皆燋黄其後百許日家人就其間¶
得龍骨一具鮫骨二具¶
又曰樊將軍噲問陸賈曰自古人君皆云受命於天云有¶
瑞應豈有是乎賈曰有之夫目(而辰/切)則得酒食火華則¶
得錢財故目　則祝之火華則拜之况天下大寳人君重¶
位非天命何以得之哉¶
王子年拾遺記曰岱山東有貟淵千里孟夏之月水騰沸¶
以金石投之則爛如圡矣孟冬之月稍燋涸中有黄色烟¶
從地中出起數文烟色萬变山人掘之入地數尺得燋石¶
<pb:KR3k0012_SBCK_869-1b>¶
如炭或有碎火如俗聞之火有草名莽煌葉圎如荷去之¶
十歩炙人衣服則燋鳥獸不敢近也刈以爲席冬弥温以¶
枝相歴磨則火出¶
又曰昔伯禹隨山濬川起自積石鑿龍門至窒穴&KR0004;入窒¶
穴之時孔八尺稍入幽闇丕可復行禹乃圎火而入有黒¶
虵長十丈頭有角衘夜明之珠以遵於禹¶
又曰貟嶠之山名環丘有雲石廣五百里或四五十里扣¶
之片片則蓊然雲出俄而徧潤天下有木名曰𠋣桑亦有¶
冰蚕長七寸黒色角有鱗以霜雪覆之然後作&KR1472;長一尺¶
其色五綵織爲文錦入水而不濡其質輕軟柔滑以之投¶
火則經𪧐不燎唐堯之世海人獻之¶
又曰始皇好神仙之事求天下異術有宛渠之民乗蠡舟¶
泛黒水而至於雍部始皇與之語及天&KR0004;開之時子如親¶
<pb:KR3k0012_SBCK_869-2a>¶
見始見問曰聞子明於見逺願聞其術對曰臣之國去咸¶
池日没之所九萬里焉日月之所不照以萬歳爲夜其晝¶
則天豁然中開闊數百丈萬歳還合則爲一日也及其爲¶
夜&KR0355;燃石以代日光此石出於然山其土石皆自光明鑚¶
斬皆火岀大如栗則輝曜一室昔炎帝時火食國人獻此¶
石也¶
又曰申弥國去都萬里有燧明國不識四時晝夜其人不¶
死厭世則&KR0155;天國有火樹名燧木屈盤萬識雲霧出於中¶
間折枝相鑚則火出矣後世聖人变腥臊之味遊日月之¶
外以食救萬物乃至南垂目此樹表有鳥&KR0002;鴞以口啄樹¶
粲然火出聖人成焉因取小枝以鑚火號燧人氏在庖羲¶
之前則火食起乎兹矣¶
又曰郅&KR0009;字君珎䘮親盡禮去墓一百里每夜行常有鳥¶
<pb:KR3k0012_SBCK_869-2b>¶
<pb:KR3k0012_SBCK_869-2b>¶
又曰堯讓天下於許由曰日月出矣而爝火不息其於光¶
也不亦難乎¶
列子曰趙襄子率徒十萬狩於中山籍芿(音/仍)燔林扇赫百¶
里有一人從石壁中從燼上下衆謂&KR0017;物火過徐行而出若¶
無所經渉襄子怪而留之徐而察之形色七竅人也氣息¶
音聲人也問奚道而入火其人曰奚物而謂石奚物而謂¶
火襄子曰嚮之來所出者石也而嚮之所渉者火也其人¶
曰不知也¶
管子曰黄帝作鑚燧出火以熟葷臊¶
韓子曰魯燒積澤天北風火南𠋣恐燒國哀公懼自將衆¶
趣而救火左右無人盡逐獸而不救火乃召問仲尼仲尼¶
曰夫逐獸者樂而無罰救火者苦而無賞此火所以不救¶
也事急不及以罰救火者盡賞之則舉國不足以賞於民¶
<pb:KR3k0012_SBCK_869-3a>¶
請徒行罰乃下令曰不救火者比降北之罪令下未遍火¶
己滅矣¶
淮南子曰火上尋水下流¶
又曰南方火也其帝祝融其佐朱明執衡而治夏(衡/平)其神¶
爲熒惑其獸爲朱鳥其音徴其日丙丁¶
又曰十一月水正而隂勝陽陽氣爲火隂氣爲水水勝¶
故夏至濕(通合/反)火勝故冬至燥燥故𢡖炭輕濕故炭重¶
又曰練土生木(練治/也)練木生火練火生雲(雲金/氣也)練雲生水¶
練水生土¶
又曰　火熯則水滅之金堅則火消之¶
又曰失火而遇雨失火則不幸遇雨則幸也故禍中有福¶
也¶
又曰槁竹有火弗鑚不㸐土中有水弗掘無泉(掘猶窮也/㸐音然)¶
<pb:KR3k0012_SBCK_869-3b>¶
又曰&KR0013;蓑而救火毀瀆而止水乃愈益多¶
又曰畜火井中操鈎上山掲斧入淵欲得所求難也¶
又曰甑得火而液水中有火火中有水疾雷破石隂陽相¶
薄自然之勢¶
又曰夫救火者汲水而趍之或以甕瓴或以盆盂其方圎¶
鋭撱(勑果/反)不同盛水各異其於滅火均也¶
又曰順風從火紫芝與蕭艾俱死蕭蒿也¶
又曰今人放燒或操火徃益之或雨者皆未有功而相去¶
亦逺矣¶
又曰聖王之養民非求用之也性不能己&KR0002;火之自熱水¶
之自寒夫有何脩焉及恃其九頼其功者&KR0002;失火舟中(言/舟)¶
(中之人同心救/火其用為易)¶
又曰夫狂者之不能避水火之難而越溝瀆之嶮者豈無¶
<pb:KR3k0012_SBCK_869-4a>¶
形神氣志哉然而用之異也(與人/異也)¶
又曰夫寒之與煖相反大寒地坼水凝火弗爲衰其暑大¶
熱礫石流金火弗爲益其烈寒暑之變無損益於己質有¶
之也¶
又曰木甞灼也而不敢握火者見其有所燒也木甞傷而不¶
敢擢刃者見其有所害也¶
又曰老槐生火乆血爲燐人弗怪也(血精在地暴露百日/則爲燐遥望&KR0002;野火)¶
(也)¶
又曰炎帝於火死而爲竈(炎帝神農以火帝王/天下死託祀於竈神)¶
抱朴子曰案河洛之文皆云水火者隂陽之餘氣也夫言¶
氣則其不能生日月可知也&KR0002;水火是日月所生亦何必¶
盡如日月之方圎乎今火出於陽燧而火不圎也水出於¶
方諸而水不方也又陽燧可以取火於日而無取日於火¶
<pb:KR3k0012_SBCK_869-4b>¶
之理則日精之生火明矣方諸可以取水於月而無取月¶
於水之道則月精之生水可知矣¶
又曰南海之中蕭丘之上有自生之火火常以春起而秋¶
滅丘方千里當火起之時滿此丘上純生一種木火起正¶
著此木木离爲火所著但小燋黒人或得以爲薪者火著¶
如常薪但不成炭炊熟則灌滅之後復更用如此無窮又¶
夷人取木華績以爲火浣布木皮亦剥以&KR0069;煑爲布但不¶
及華細好耳白䑕大者重數斤毛長三寸居空木中其毛¶
亦可績爲布故火浣布有三種焉¶
又曰暗非火積水非魚屬然暗竭則火滅水涸則魚死伐¶
木而&KR0009;生蔓草莵絲萎¶
又曰立夏日服六壬六癸之符或服飛霜之散則不熱㓜¶
伯子王仲都此二人衣之以重裘&KR1827;之於夏日之中周以¶
<pb:KR3k0012_SBCK_869-5a>¶
十爐之火口不稱熱身不流汗盖用此方也¶
傅子曰管寕之遼東而歸海中遇暴風餘舡皆波唯寕舡¶
自&KR0002;夜晦舡人盡惑莫知泊所忽望見火光趣之得島一¶
無居人又無火爐行人感異焉以爲神光之祐皇甫曰積¶
善之應也¶
尸子曰燧人上觀辰星下察五木以爲火也¶
隂符經曰火生於木禍發必尅¶
孫子兵法曰凢火攻有五一曰火人二曰火積三曰火輜¶
四曰火庫五曰火燧¶
吕氏春秋曰齊桓公使人告魯曰管夷吾寡人之讎也願¶
生得之魯君許諾乃使轉其拳滕其耳置之匣中至齊境¶
桓公使以朝車迎之㧞以爟火(爟火所以祓除不/祥也爟讀自&KR0517;)¶
又曰鷰雀處一屋之下自以爲安竈突决火棟將焚鷰雀¶
<pb:KR3k0012_SBCK_869-5b>¶
不知禍將至也¶
又曰伊尹&KR0003;湯五味九沸九變火爲之紀¶
博物志曰燧人鑚木而造火¶
又曰臨卭有火井一所縱廣五尺深二三丈在縣南百里¶
昔人以竹木投之以取火諸葛丞相徃觀視後火轉盛以¶
盆著井上煑塩得塩熟後人以家燭火投井中火即滅迄¶
今不復然也¶
又曰臨卭有火井深六十餘丈火光上出人以筒盛火行¶
百餘里猶可燃也(蜀王夲/紀亦同)¶
又曰魏明帝丗河東有焦光者祼而不衣處火不燋處寒¶
不凍¶
又曰積油萬石則自然生火晉㤗始中武庫火積油所致¶
南越志曰廣州有大樹可以禦火山北謂之慎火南無霜¶
<pb:KR3k0012_SBCK_869-6a>¶
雪故成樹也¶
風俗通曰城門失火禍及池魚案百家書宋城門失火汲¶
取池中水以沃之魚悉露見但就取之(&KR0003;云司門尉姓池/名魚城門火救之)¶
(燒死故/云然耳)¶
又曰臧仲英家欲炊而失釡火從篋中起衣服盡燒而篋¶
不損¶
山海經曰符愚之山其鳥名(音/旻)其狀如翠而赤喙(翆以/燕而)¶
(紺/色)可以衛火(畜之/辟災)¶
又曰翠山之上其鳥多鸓(音/壘)其&KR0250;如鵲赤黒而兩首可以¶
衛火¶
又曰&KR1628;嵫之山上多丹木其葉如榖其實如𤓰赤符而黑¶
理食之可以衛火¶
又曰帶山之上有獸焉其狀如馬而一角其名曰曜(音/歡)䟽¶
<pb:KR3k0012_SBCK_869-6b>¶
可以衛火¶
又曰令丘之山無草木其上多火¶
又曰崌(音/居)山之上有鳥焉其&KR0250;如鴞而赤身白首名曰竊¶
脂可以衛火¶
又曰西海之南流沙之濵赤水後黒水前有山名曰崑崙¶
之丘其外有炎火之山投物即然(今扶南東万里有𦒿蒲/國東復五千里有火山)¶
(國其雖霖雨火常撚火有白䑕常岀山邊求/食人捕之以毛作布而今之火浣布此𩔖也)¶
又曰厭火國人獸身黒色火出其口中(言能/吐火)¶
神異經曰南荒外有火山焉長四十里廣四五里其中生¶
木晝夜火燃得暴風雨火不滅火中有䑕重百斤毛長七¶
尺餘細如絲可以作布¶
新論曰漢元帝廣求方術之士漢中道人王仲都云但能¶
忍寒暑耳以隆冬單衣於上林昆明池上無變色至夏大¶
<pb:KR3k0012_SBCK_869-7a>¶
暑使暴坐環以十爐火不汗出¶
三輔黄圖曰𥘿始皇塟驪山六年之間爲項籍所發放羊¶
兒墮羊冢中然火求羊燒其槨藏¶
魏武帝明罰令曰聞太原上黨西河鴈門冬至之後百五¶
日皆火寒食云爲介子推子胥沉江呉人未有絶水之事¶
至於子推獨爲寒食豈不偏乎¶
河圖挺佐輔曰伏羲禪於伯牛錯木作火¶
春秋潜潭巴曰火從井出有賢士從民間起(宋均注曰火/明賢者𧰼賢)¶
(者屈滯/從井出)¶
禮含文嘉曰燧人始鑚木取火炮生爲熟令人無腹疾遂¶
天之意故爲燧人也¶
陸景典語曰衝風之槯枯枝烈火之炎寒草武王伐紂¶
勢然也¶
<pb:KR3k0012_SBCK_869-7b>¶
古今注曰宣帝地節元年上郡沙中夜中有火如粟出不¶
熱¶
又曰陽燧以銅爲之形如鏡向日則火生以艾炷承之得¶
火也¶
璅語曰智伯旣敗將出走夢火見於西方及夫出奔𥘿又¶
夢見於南方遂奔楚也¶
張衡靈憲曰日疋火月疋水火則外光水則含影¶
河圖汴光篇曰陽精散而分布爲火¶
括地圖曰神丘有火穴光照千里¶
𥬇林曰某甲夜暴疾門人鑚火其夜隂暗未得火催之急¶
門人忿然曰君責人亦大無道理今闇如&KR0238;何以不把火¶
照我當得覔鑚火具¶
潘尼箴曰夫水火者所以佐理天地清成大化也在天則¶
<pb:KR3k0012_SBCK_869-8a>¶
日月麗焉在地則水火存焉¶
太平御覽卷第八百六十九¶
