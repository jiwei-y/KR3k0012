# -*- mode: mandoku-view -*-
#+TITLE: 太平御覽
#+DATE: 2015-09-23 10:14:04
#+PROPERTY: LASTPB  <md:KR3k0012_SBCK_867-1a>
#+PROPERTY: JUAN 870

¶
<md:KR3k0012_SBCK_869-1a>¶
<pb:KR3k0012_WYG_869-1a>
欽定四庫全書
　太平御覽卷八百六十九¶
　　　　　　　　　　　　　宋　李昉等　撰
　　火部二¶
　　　火下¶
西京雜記曰惠帝七年夏雷震南山大木數千株皆火
燃¶至末其下數十畝地草皆燋黄其後百許日家人就
其間¶得龍骨一具鮫骨二具
<pb:KR3k0012_WYG_869-1b>
又曰樊将軍噲問陸賈曰自古人君皆云受命於天云
有¶瑞應豈有是乎賈曰有之夫目瞤則得酒食燈火華則¶
得錢財故目瞤則祝之火華則拜之况天下大寳人君
重¶位非天命何以得之哉¶
王子年拾遺記曰岱輿山有員淵千里孟夏之月水騰
沸¶以金石投之則爛如土矣孟冬之月稍燋涸中有黄
色烟¶從地中出起數丈烟色萬變山人掘之入地數尺
得燋石<md:KR3k0012_SBCK_869-1b>¶如炭或有碎火如俗間之火有草名莽煌葉圓
<pb:KR3k0012_WYG_869-2a>
如荷去之¶十歩炙人衣服則燋鳥獸不敢近也刈以為
席冬彌温以¶枝相磨則火出¶
又曰昔伯禹隨山濬川起自積石鑿龍門至窒穴初入
窒¶穴之時孔八尺稍入幽闇不可復行禹乃負大而入
有黑¶蛇長八尺頭有角銜夜明珠以導於禹¶
又曰員嶠之山名環丘有雲石廣五百里駮駱如錦
扣¶之片片則蓊然雲出俄而霑潤天下有木名曰倚桑
亦有¶冰蠶長七寸黑色有角有鱗以霜雪覆之然後作繭
<pb:KR3k0012_WYG_869-2b>
長一尺¶其色五綵織為文錦入水而不濡其質輕軟柔
滑以之投¶火則經宿不燎唐堯之世海人獻之¶
又曰始皇好神仙之事求天下異術有宛渠之民乗蠡
舟¶泛黑水而至於雍部始皇與之語及天初開之時如
親<md:KR3k0012_SBCK_869-2a>¶見始皇問曰聞子明扵見逺願聞其術對曰臣之國
去咸¶池日没之所九萬里焉日月之所不照以萬歲為
夜其晝¶則天豁然中開濶數百丈萬歲還合則為一日
也及其為¶夜琢燃石以代日光此石出於然山其土石
<pb:KR3k0012_WYG_869-3a>
皆自光明鑚¶之有火出大如栗則暉曜一室昔炎帝時
火石國人獻此¶石也¶
又曰申彌國去郡萬里有燧明國不識四時晝夜其人
不¶死厭世則升天國有火樹名燧木屈盤萬丈雲霧出
於中¶間折枝相鑚則火出矣後世聖人變腥臊之味逰
日月之¶外以食救萬物乃至南垂見此樹表有鳥若鶚
以口啄樹¶粲然火出聖人感焉因取小枝以鑚火號燧
人氏在庖犧¶之前則火食起乎兹矣
<pb:KR3k0012_WYG_869-3b>
又曰郅寄字君珍䘮親盡禮去墓一百里每夜行常有
鳥<md:KR3k0012_SBCK_869-2b>¶衘火以夾之
六韜曰軍不舉火将亦不食
荘子曰木與木相摩則燃金與火相守則流隂陽錯行
則天地大絯於是乎有雷有霆水中有火乃焚大槐
又曰利害相摩生火甚多(内熱/故也)衆人焚和(衆人遺利則/和若利害在)
(人則其/和焚矣)
又曰曾子居衛緼袍無表三日不舉火十年不製衣
<pb:KR3k0012_WYG_869-4a>
又曰孔子窮於陳蔡之間七日不火食
又曰指窮於為薪火𫝊也(窮盡也為薪猶前新也前薪/以指指盡前薪之理故火𫝊)
(而不/滅)不知其盡也
又曰以火救火以水救水名之曰益多
又曰山木自冦也膏火自煎也
又曰馬血為燐人血為野火
又曰堯讓天下於許由曰日月出矣而爝火不息其於
光¶也不亦難乎
<pb:KR3k0012_WYG_869-4b>
列子曰趙襄子率徒十萬狩於中山藉芿(音/仍)燔林扇赫百¶
里有一人從石壁中出隨烟燼上下衆謂鬼物火過徐行
而出若¶無所經涉襄子怪而留之徐而察之形色七竅人
也氣息¶聲音人也問奚道而處石奚道而入火其人曰奚
物而謂石奚物而謂¶火襄子曰而嚮之所出者石也而嚮之所
渉者火也其人¶曰不知也¶
管子曰黄帝作鑚燧出火以熟葷臊¶
韓子曰魯燒積澤天北風火南倚恐燒國哀公懼自
<pb:KR3k0012_WYG_869-5a>
将衆¶趣而救火左右無人盡逐獸而不救火乃召問仲
尼仲尼¶曰夫逐獸者樂而無罰救火者苦而無賞此火
所以不救¶也事急不及以罰救火者盡賞之則舉國不
足以賞於民<md:KR3k0012_SBCK_869-3a>¶請從行罰乃下令曰不救火者比降火之
罪令下未遍火¶已滅矣¶
淮南子曰火上尋水下流¶
又曰南方火也其帝祝融其佐朱明執衡而治夏其神¶
為熒惑其獸為朱鳥其音徴其日丙丁
<pb:KR3k0012_WYG_869-5b>
又曰十一月水正而隂勝陽氣為火隂氣為水水勝¶故
夏至濕火勝故冬至燥燥故炭輕濕故炭重¶
又曰練土生木練木生火練火生雲(雲金/雲也)練雲生水¶練
水生土¶
又曰夫火熯則水㓕之金堅則火消之¶
又曰失火而遇雨失火則不幸遇雨則幸也故禍中有
福¶也¶
又曰稿竹有火弗鑚不燋土中有水弗掘無泉
<pb:KR3k0012_WYG_869-6a>
又曰披裘<md:KR3k0012_SBCK_869-3b>¶而救火毁瀆而止水乃愈益多¶
又曰畜火井中操釣上山掲斧入淵欲得所求難也¶
又曰甑得火而液水中有火火中有水疾雷破石隂陽
相¶薄自然之勢¶
又曰夫救火者汲水而趨之或以甕瓴或以盆盂其方
圓¶銳惰不同盛水各異其於㓕火均也¶
又曰順風從火紫芝與蕭艾俱死¶
又曰今人於燒或操火往益之或雨者皆未有功而恩
<pb:KR3k0012_WYG_869-6b>
怨相去¶亦逺矣¶
又曰聖王之養民非求用之也性不能已若火之自熱
水¶之自寒夫何修焉及恃其力賴其功者若救火舟中也
(言舟¶中之人同心/救火其用為易)¶
又曰夫狂者之不能避水火之難而越溝瀆之嶮者豈
無<md:KR3k0012_SBCK_869-4a>¶形神氣志哉然而用之異也¶
又曰夫寒之與暖相反大寒地坼水凝火弗為衰其暑
火¶熱礫石流金火弗為益其厯寒暑之變無損益扵己
<pb:KR3k0012_WYG_869-7a>
質有¶之也¶
又曰未嘗灼也而不敢近火者見其有所燒也未嘗傷
而不¶敢擢刃者有見其有所害也¶
又曰老槐生火久血為燐人弗怪也(血精在地暴露百/日則為燐逺望若)
(野/火)¶¶
又曰炎帝紀火死而為竈(帝以火王天下/死託祀于竈神)¶
抱朴子曰案河洛之文皆云水火者隂陽之餘氣也夫
言¶氣則不能生日月可知也若水火是日月所生亦何
<pb:KR3k0012_WYG_869-7b>
必¶盡如日月之方圓乎今火出於陽燧而火不圓也水
出於¶方諸而水不方也又陽燧可以取火於日而無取
日於火<md:KR3k0012_SBCK_869-4b>¶之理則日精之生火明矣方諸可以取水於月
而無取月¶於水之道此則月精之生水可知矣¶
又曰南海之中蕭丘之上有自生火火常以春起而秋¶
㓕丘方千里當火起之時滿此丘上純生一種木火起
正¶著此木木雖為火所著但小燋黑人或得以為薪者
火著¶如常薪但不成炭炊熟則灌滅之後復更用如此
<pb:KR3k0012_WYG_869-8a>
無窮又¶夷人取木華績以為火浣布木皮亦剥以灰煮
為布但不¶及華細好耳白䑕大者重數斤毛長三寸居空
木中其毛¶亦可績為布故火浣布有三種焉¶
又曰草非火積水非魚屬然生竭則火㓕水涸則魚死
伐¶木而寄生死芟草而菟絲萎¶
又曰立夏日服六壬六癸之符或服飛霜之散則不熱
㓜¶伯子王仲都此二人衣之以重裘曝之於夏日之中
周以<md:KR3k0012_SBCK_869-5a>¶十爐之火口不稱熱身不流汗盖用此方也
<pb:KR3k0012_WYG_869-8b>
傅子曰管寧之遼東而歸海中遇暴雨餘船皆破唯寧
船¶自若夜晦船人盡惑莫知泊所忽望見火光趨之得
一島¶無居人又無火燼行人咸異焉以為神光之祐皇
甫謐曰積¶善之應也¶
潘尼箴曰夫水火者所以佐理天地清成大化也在天
則日月麗焉在地則水火存焉
風俗通曰城門失火禍及池魚案百家書宋城門失火
汲取池中水以沃之魚悉露見但就取之(一說司門尉/姓池名魚城)
<pb:KR3k0012_WYG_869-9a>
(門火救之燒/死故云然耳)
又曰臧仲英家欲炊而失釡火從篋中起衣服盡燒而
篋不損
山海經曰符禺之山其鳥多&KR0008;(音/旻)其状如翠而赤喙(翠/似)
(燕而/紺色)可以禦火(畜之/辟災)
又曰翠山之上其鳥多鸓(音/壘)其状如鵲赤黑而兩首可
以禦火
又曰帯山之上有獸焉其状如馬而一角其名曰䑏䟽
<pb:KR3k0012_WYG_869-9b>
可以禦火
又曰崦嵫之山上多丹木其葉如穀其實如𤓰赤符而
黒理食之可以禦火
又曰令邱之山無草木其上多火
又曰崌山之上有鳥焉其状如鶚而赤身白首名曰竊
脂可以禦火
又曰西海之南流沙之濵赤水後黒水前有山名曰崑
崙之邱其外有炎火之山投物即然(今扶南東萬里/有耆薄國東復)
<pb:KR3k0012_WYG_869-10a>
(五千里有火山國其山雖霖雨火常燃有白䑕常出/山邉求食人捕之以毛作布而今之火浣布此類也)
又曰厭火國人獸身黑色火出其口中(言能/吐火)
神異經曰南荒外有火山焉長四十里廣四五里其中
生木晝夜火燃得暴風雨火不滅火中有䑕重百斤毛
長七尺餘細如絲可以作布
新論曰漢元帝廣求方術之士漢中道人王仲都云但
能忍寒暑耳以隆冬單衣於上林昆明池上無變色至
夏天暑使暴坐環以十爐不出汗
<pb:KR3k0012_WYG_869-10b>
三輔黄圖曰秦始皇𦵏驪山六年之間為項籍所發牧
羊兒墮羊冡中然火求羊燒其槨藏
魏武帝明罰令曰聞太原上黨西河雁門冬至之後百
五日禁火寒食云為介子推子胥沉江吴人未有絶水
之事至於推獨為寒食豈不悖乎
河圖挺佐輔曰伏羲禪於伯牛錯木作火
春秋潜潭巴曰火從井出有賢士從民間起(火明象賢/者屈滯從)
(井/出)
<pb:KR3k0012_WYG_869-11a>
禮含文嘉曰燧人始鑚木取火炮生為熟令人無腹疾
遂天之意故為燧人也
陸景典語曰衝風之摧枯枝烈火之炎寒草武王伐紂
勢然也
古今注曰宣帝地節元年上郡沙中夜有火如粟出
不熱
又曰陽燧以銅為之形如鏡向日則火生以艾炷承之
得火也
<pb:KR3k0012_WYG_869-11b>
家語曰智伯既敗将出走夢火見於西方及夫出奔秦
又夢火見於南方遂奔楚
張衡靈憲曰日疋火月疋水火則外光水則含影
括地圖曰神邱有火穴光照千里
笑林曰某甲夜暴疾門人鑚火其夜隂暗未得火催之
急門人忿然曰君責人亦太無道理今闇如漆何以
不把火照我當得覔鑚火具
尸子曰燧人上觀星辰下察五木以為火也
<pb:KR3k0012_WYG_869-12a>
隂符經曰火生於木禍發必剋¶
孫子兵法曰凡火攻有五一曰火人二曰火積三曰火
輜¶四曰火庫五曰火燧¶
吕氏春秋曰齊桓公使人告魯曰管夷吾寡人之讎也
願¶生得之魯君許諾乃使吏鞹其拳膠其目置之車中
至齊境¶桓公使人以朝車迎之袚以爟火(爟火所以祓/除不祥也)¶
又曰鷰雀䖏一屋之上自以為安竈突决火棟宇将焚
鷰雀<md:KR3k0012_SBCK_869-5b>¶不知禍将至也
<pb:KR3k0012_WYG_869-12b>
又曰伊尹説湯五味九沸九變火為之紀¶
博物志曰燧人鑚木而造火¶
又曰臨卭有火井一所縱廣五尺深二三丈在縣南百
里¶昔人以竹木投之以取火諸葛丞相往觀之後火轉
盛以¶盆著井上煮鹽得鹽後人以家火投井中火
即㓕迄¶今不復然也¶
又曰臨卭有火井深六十餘丈火上出人以筒盛火行¶
百里餘猶可燃也
<pb:KR3k0012_WYG_869-13a>
又曰魏明帝世河東有焦光者祼而不衣䖏火不燋䖏
寒¶不凍¶
又曰積油萬石則自然生火晉㤗始中武庫火積油所
致¶
南越志曰廣州有大樹可以禦火山北謂之慎火人積
屋木廣南無霜<md:KR3k0012_SBCK_869-6a>¶雪故成樹也¶
　
　
<pb:KR3k0012_WYG_869-13b>
　
　
　
　
　
　
　
　<md:KR3k0012_SBCK_869-8a>¶太平御覽卷八百六十九
