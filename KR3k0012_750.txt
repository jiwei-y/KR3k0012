# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:42.990215
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 750
#+PROPERTY: FILE SB11n0727-750太平御覽-卷之七百五十.
<pb:KR3k0012_SBCK_750-1a>¶
太平御覽卷第七百五十¶
　工藝部七¶
　　　數　𦘕上¶
　　　　　數¶
說文曰筭長六寸計曆數者也從弄竹言常弄乃不誤也¶
易曰大衍之數五十(大合天地之數凡五十/有五言五十者舉成數)天數二十有¶
五地數三十凢天地之數五十有五此所以成變化而行¶
&KR0017;神也¶
周禮曰保氏養國子以道乃教之六藝六曰九數(鄭司農/曰九數)¶
(方田粟米差分少廣啇工均輪方呈/羸不足旁要今有重差勺桀句服也)¶
漢書律歷志曰數者一十百千萬也所以筭數事物慎性¶
命之理也¶
又曰武帝時桑𢎞羊以計筭幸以心計年十三爲侍中¶
<pb:KR3k0012_SBCK_750-1b>¶
又曰宣帝時大司農丞耿夀昌以善筭爲筭工得幸於上¶
又曰計啇善爲筭著五行論筭術二十六卷¶
又曰張蒼明習天下圖書計籍又善筭律歷故令蒼以列¶
侯居相府領主郡國上計者¶
吴志曰顧譚每省簿書未甞下筭徒屈指心計盡發疑謬¶
下吏以此服之¶
又曰趙逹河南人也治九宫一筭之術究其微旨是以能¶
應機立成對問&KR0002;神使人取小豆數&KR0155;播(播布/切)之席上立¶
言其數驗覆果信甞過知故知故爲之具食食畢謂曰倉¶
卒乏酒又無嘉肴無以叙意如何逹因取盤中&KR0215;筋再三¶
縱横之乃言卿東壁下有美酒一斛又有鹿&KR0079;三斤何以¶
辭無主人𥬇曰以卿善射欲以相試耳遂岀酒酣飲又有¶
書簡上作千萬數着空倉中封之令逹筭之逹云但有名¶
<pb:KR3k0012_SBCK_750-2a>¶
無實其精微&KR0002;是逹寳惜其術自闞澤殷禮皆名儒善士¶
屈節就學祕而不告也太史丞公孫&KR0364;師事之累年賫酒¶
拜跪而請逹曰吾先人得此欲圖爲帝王師至仕來三丗¶
不過太史郎誠不欲復傳之且此術微妙頭乗尾除一筭¶
之法父子不相語&KR0004;孫權行師征伐毎令逹有所推歩皆¶
如其言問其法終不言由此見非逹常𥬇謂諸星氣風術¶
者曰當廻筭帷幕不岀户牖以知天道而反晝夜暴露以¶
望氛祥不亦難乎無間引筭自投乃歎曰吾筭盡某年月¶
日其終矣逹妻數見逹效聞而&KR0152;泣逹欲弭妻意乃更筭¶
言向者謬誤耳尚未也後如期死權聞逹有書求之不得¶
録問其女乃發逹棺一無所得法遂絶焉¶
王隱晉書曰王戎爲同徒好治生公嫗二人常以象牙籌¶
晝夜筭計家財¶
<pb:KR3k0012_SBCK_750-2b>¶
唐書曰僧一行姓張氏公謹之孫也&KR0004;求訪師資以窮大¶
衍至天台山國清寺見一院古松十數門有流水一行立¶
於門屏間聞院僧於庭布筭聲而謂其徒曰今日當有弟¶
子自逺求吾筭法巳合到門豈無人導逹也即除一筭又¶
謂曰門前水當却西流弟子亦至一行承其言而趨入稽¶
首請法盡授其術焉而門前水果却西流¶
西京&KR0258;記曰安定嵩真明筭術成帝時人也真常以筭自¶
尅其壽七十三真曰綏和元年正月二十五日晡時死矣¶
書壁以誌之至二十四日晡時死妻曰真筭時見長下一¶
筭欲以告之慮脫故不吿之今校一日也¶
又曰曹元理善筭術成帝時人也常從友人陳廣漢廣漢¶
曰吾有二囷米忘其石數子爲吾筭之元理以食筋十餘¶
轉曰東囷七百四十九石六斗七合西囷六百九十七石¶
<pb:KR3k0012_SBCK_750-3a>¶
八&KR0155;遂署囷門後出米西囷六百九十七石九&KR0155;中有一¶
䑕大可一&KR0155;東囷無差元禮後嵗復過廣漢以米數告之¶
元理以手擊牀曰遂不知䑕之殊米不如剥面皮矣廣漢爲¶
之取酒脯數斤元理復筭曰千牛産二百犢萬雞將産五百¶
鶵羊豕鵝鴨皆道其數菓蓏(盧果/切)肴蔌悉知其所乃曰如¶
此貲業之(廣何供/具之薄)廣漢慙曰有倉卒賔無倉卒主人元理¶
曰俎上䒱㹠一頭厨中荔枝一盤皆可以爲設廣漢再拜¶
謝罪入取之盡日爲歡其術後傳南季南季傳項滔滔傳¶
子陸皆得其分數而失其𤣥妙焉¶
老子曰善計者不用籌䇿¶
尹文子曰凡數十百千萬億億萬千百十皆起於一推至¶
億億無差矣¶
山海經曰帝令竪亥歩自東極至於西極五億千選(選萬/也)¶
<pb:KR3k0012_SBCK_750-3b>¶
九千八百八十歩竪亥右手把筭左手指青丘曰五億十¶
萬九千八百(天地東西二億三萬三千里南北二億/一千五百里天地相去一億五萬里也)¶
慱物志曰南郡冝城王子山到㤗山從鮑子真學筭¶
異苑曰晉安有越王餘筭䇿長尺許白者似骨黒者似角¶
云越王行海作筭有餘弃之於水生焉¶
風俗通曰十十謂之百十百謂之千十千謂之萬十萬謂¶
之億十億謂之兆十兆謂之經十經謂之垓十垓謂之&KR0024;¶
十&KR0024;謂之選十選謂之載十載謂之極有物者有事者紀¶
於此矣過此徃者則其數可紀其名未之或聞也夫數一¶
爲特侯竒&KR0215;二爲再兩偶𩀱三爲叅四爲乗¶
賈&KR0105;書曰數度之道以六爲法數度之始始於微細有形¶
之物莫細於毫是故立一毫以爲度十毫爲髮十髮爲𨤲¶
十釐爲分十分爲寸十寸爲尺備於六故先王以爲天下¶
<pb:KR3k0012_SBCK_750-4a>¶
用也¶
周髀曰周公問於殷髙曰寡人聞子大夫善數(數筭/也)¶
語林曰鄭𤣥馬融門下三年不得見令髙足弟子傳授而¶
巳融筭甞渾天合召𤣥令筭一轉便決衆咸駭服¶
謝察微筭經曰易稱太極是生兩儀蓋數之先也自𨽻首¶
作術容成造曆顯筭斯興故也¶
一位筭法曰萬萬穰爲載數之極矣或問之曰何以數之¶
爲載按孫子筭經云古者積錢上至於天天不能容下至¶
於地地不能載天不能蓋地不能載故名曰載¶
又曰按司馬遷史記云自𥘿孝公時啇鞅獻三術内一開¶
道阡陌以五尺爲歩二百四十歩爲𠭇¶
又曰按千乗之圗周之制度司馬法六尺爲歩歩百爲𠭇¶
是古之制也¶
<pb:KR3k0012_SBCK_750-4b>¶
發象筭經曰問云度之起起於何荅曰度之起起於忽忽¶
是神&KR0393;口中吐絲名也十忽爲一絲十絲爲一毫¶
筭經曰量之起起於何荅曰量之起起粟粟是隂陽而生¶
從六甲而出故六粟爲一圭十圭爲一抄¶
筭經曰秤之起起於何荅曰秤之起起於&KR0112;&KR0112;是三稜草¶
子也一&KR0112;爲一絫十絫爲一銖¶
　　　　𦘕¶
釋名曰𦘕挂也以五色挂物上也¶
周禮曰𦘕繢之事&KR0258;五色東方謂之青南方謂之赤西方¶
謂之白北方謂之黒天謂之𤣥地謂之黄青與白相次也¶
赤與黒相次也𤣥與黄相次也(此言𦘕繢六色所/象及布移之彩第)凡𦘕繢¶
之事後素功(素白綵也後布之爲/其功易以潰汚之也)¶
論語曰繪事後素¶
<pb:KR3k0012_SBCK_750-5a>¶
史記曰武帝衛太子廢後上居甘泉宫召𦘕周公&KR0018;成王¶
圗於是左右羣臣知上意欲立少子也(少子即/昭帝也)¶
又曰甘露三年單于始入朝宣帝思服肱之美圗𦘕其人¶
於騏麟閣法其狀貌署官爵姓名¶
又曰李夫人早卒帝圗𦘕其形於甘泉宫¶
又曰金日磾母教誨兩子甚有法度武帝聞而嘉之病死¶
詔圖於甘泉宫曰休屠王閼氏日磾每見𦘕常拜向之涕¶
泣¶
東觀漢記曰馬援還誡兄子曰𦘕虎不成反𩔖狗也¶
又曰宋弘甞讌見御座新施屏風圗𦘕列女丗祖數顧視¶
之𢎞曰未見好德如色者帝撤之¶
范曄後漢書曰光和元年置酒鴻都門𦘕孔子及七十二¶
弟子之像¶
<pb:KR3k0012_SBCK_750-5b>¶
又曰明帝遣使天笁問佛道法遂於中國圗𦘕形像焉¶
又曰顯宗圖𦘕建武中名臣列將於雲䑓以椒房故(謂馬/后)¶
獨不及馬援東平王蒼觀圗言於帝曰何故不𦘕伏波像¶
帝𥬇而不言¶
又曰陳紀字元方父憂殆將滅性豫州刺史嘉其至行上¶
書𦘕像百城以厲俗¶
魏書曰曹休祖父甞爲吴郡太守休見壁上祖父𦘕下榻¶
拜而涕泣¶
魏氏春秋曰徐邈善𦘕作走水&KR0425;摽於水濵羣&KR0425;集焉¶
晉書曰顧愷之尤善丹青謝安深重之爲有蒼生巳來未¶
之有也愷之每𦘕人成數年不㸃目睛人問其故荅曰四¶
禮妍&KR0214;夲無𨵿於妙處傳神冩照正在阿堵物中甞恱一¶
隣女挑之弗從廼圗其形於壁以&KR0068;針釘其心女遂患心¶
<pb:KR3k0012_SBCK_750-6a>¶
痛愷之因致其情女從之遂宻毎重嵇康四言詩因爲之¶
圗常云手揮五&KR0076;易目送歸鴻難毎冩人形妙絶於時甞¶
圗裴楷像頰上加三毛觀者覺神明殊勝又爲謝鯤像在¶
石巖裏云此子宜著丘壑中欲圗殷仲堪堪有目疾固辭¶
愷之曰明府正爲眼耳&KR0002;明㸃瞳子飛白拂上使如輕雲之¶
蔽月豈不美乎顧愷之甞以一厨𦘕糊題其前&KR0009;桓𤣥所¶
皆其深所珎者𤣥乃發其厨後竊取𦘕而緘閉如舊以還¶
之紿云未開愷之見封題如&KR0004;但失其𦘕直云妙𦘕通靈¶
變化而去亦猶人之登仙了無恠色¶
又曰王獻之桓温常使𦘕扇筆悟落因𦘕作爲烏駮特牛¶
甚妙¶
劉毅傳曰毅平桓𤣥入建康&KR0004;桓𤣥於南州起齋悉𦘕盤¶
龍於其上號爲盤龍齋毅小字盤龍至是遂居之¶
<pb:KR3k0012_SBCK_750-6b>¶
晉書曰韓支字景先鄧林婦病積年垂死醫巫皆息意¶
支爲筮之使𦘕作野猪着卧處屏風上一𪧐覺佳於是¶
遂差¶
齊書曰滎陽毛惠逺善𦘕馬彭城劉瑱善𦘕婦人當丗並¶
爲第一¶
又曰齊王秀之字伯奮仕至侍中時宗測優遊秀之弥所¶
欽慕乃令陸探微𦘕其形與巳相對¶
又曰王亮字叔奉臨沂人也齊竟陵王良開西邸延賢俊¶
使工𦘕其像亮亦豫焉¶
梁書曰伏曼容素美風彩帝常以方𥞇叔夜使呉人陸探¶
微𦘕叔夜像以賜之¶
又曰昭明太子好士愛文劉孝綽與陳郡殷芸呉郡陸倕¶
瑯瑘王筠彭城劉治等同見賔禮太子起堂乃使𦘕工先¶
<pb:KR3k0012_SBCK_750-7a>¶
圗孝綽¶
後魏書曰劉子業廟中皆𦘕祖父形入曽祖&KR0073;廟指像曰¶
此渠大英雄生禽數天子次入祖義隆廟指像曰此渠不¶
惡次入駿廟曰此渠大好色顧謂左右曰此渠大齇鼻即¶
令𦘕工齇駿像鼻也¶
北齊書曰唐陵王孝珩於㕔上𦘕蒼膺見者以爲眞焉¶
又曰魏收字伯起鉅鹿曲陽人也兼尚書僕射帝於華林¶
園別起𤣥洲苑備極山林樓觀之麗詔於閣上𦘕収容像¶
其見重如此¶
陳書曰顧野王傳曰宣城王爲楊州刺史野王及瑯瑘王¶
襃並爲賔客王甚愛其才野王又好丹青善圗冩王於東¶
府起齋乃令野王𦘕古賢命王襃賛之時人稱爲二絶¶
唐書曰張昌宗甞命𦘕工圗冩武三思及納言李嶠鳯閣¶
<pb:KR3k0012_SBCK_750-7b>¶
侍郎蘇味道夏官侍郎李逈秀麟臺少&KR0101;王紹宗等十八¶
人形像號爲髙士圗¶
又曰薛稷善𦘕愽採古跡睿宗在藩留意於小學稷於是¶
特見招引¶
又曰韓滉尢工書兼善丹青以繪事非急務自晦其能未¶
甞傳之¶
又曰王維書𦘕特臻其妙筆蹤措思叅於造化而創意經¶
圗即有所缺如山水平逺雲峯石色絶跡天機非繪者之¶
所及也人有得奏樂圗者不知其名維視之曰霓裳第三¶
疊第一拍也好事者進樂工按之一無差誤咸服其精思也¶
又曰閻立夲雖有應務之才而尤善圗𦘕於冩真𥘿府十¶
八學士圗及貞觀中凌煙閣功臣圗並立夲之跡也時人¶
咸稱其妙太宗甞與侍臣學士泛舟於春苑池中有異鳥¶
<pb:KR3k0012_SBCK_750-8a>¶
隨波容與太宗擊賞數賜詔座者爲詠召立本令冩之時¶
閤外傳呼云𦘕師閻立夲時已爲主爵郎中奔走流汗俛¶
伏池側手揮丹粉瞻望座賔不勝媿&KR0956;退誡其子曰吾少¶
好讀書幸免墻面縁情染翰頗及儕流唯以丹青見知躬¶
厮役之務辱莫大焉汝其深戒勿習此末𠆸¶
又曰裴延齡恃恩惟顧少連不避延齡及𦘕一鵰令羣鳥¶
噪之遂獻焉¶
唐李寳臣爲成德軍節度使寳臣爲朱滔使曰吾聞朱公¶
貌如神得而識之願因繪事而觀可乎滔乃圖其形以示¶
之寳臣懸於射堂命諸將熟視之曰朱公信神人也¶
鍾岏良吏傳曰鄭純字長伯廣漢人也爲永昌太守清廉¶
獨絶及卒列𦘕東觀¶
三齊記略曰𥘿始皇求與海神相見神云我形醜約莫圗¶
<pb:KR3k0012_SBCK_750-8b>¶
我形當與帝㑹始皇入海三十里與神相見左右有巧者¶
潛以脚𦘕神形神怒帝負約乃令帝速去始皇即馬前脚¶
猶立後脚隨䧟歩僅得登岸𦘕者溺死¶
續齊諧記曰魏明帝遊洛水水中有白獺靡淨可憐見之¶
輙去帝顧玩之終不可得侍中徐景山曰臣聞&KR0425;𥊏鯔魚¶
乃不避死可以此候之乃自𦘕板作兩生鯔(音/淄)魚懸岸於¶
是羣&KR0425;競赴遂一時執得帝嘉之謂曰不聞卿知𦘕何其¶
妙也荅曰臣亦未甞執筆人之所作者自可庶幾耳帝曰¶
是善用所長者也¶
西京&KR0258;記曰元帝後宫旣多不得常見乃使𦘕工圗其形¶
按狀幸之諸宫人皆賂𦘕工多者十萬王嬙不肯遂不得¶
見後匈奴求美女帝按圖以昭君行及召見貌爲第一帝¶
悔之而名籍巳去乃按其事𦘕工弃市籍貲𦘕工有桂陵¶
<pb:KR3k0012_SBCK_750-9a>¶
毛延夀冩人好醜老少必得其真安陵陳敝新豐劉白襲¶
寛並工牛馬人形杜楊望亦善𦘕尤善布色樊育亦善布¶
色同日弃市京師𦘕工於是差稀¶
拾遺記曰周靈王時有韓房者自渠胥國來獻王駞房長¶
一文垂髮至膝周人見之如神明矣以丹砂𦘕左右手爲¶
日月盈缺之勢不異眞焉可照百餘歩又噴水爲雲蔽𧇊¶
其側靈王視之忽不知所在或云昇天¶
又曰秦始皇二年謇㳙國獻善𦘕之者名烈啇口含丹黒¶
噴壁即成龍雲之像以指歷地&KR0002;繩分矣轉手&KR0002;䂓方寸¶
之内四瀆五岳列國莫不悉備𦘕爲鳯鸞皆軒軒&KR0002;行也¶
韓子曰客有爲齊王𦘕者王問曰𦘕孰最難對曰狗馬最¶
難孰曰最易對曰&KR0017;魅最易夫狗馬人之所知也旦暮覩¶
於前不可𩔖之故難也&KR0294;魅無形無形者不可覩故易也¶
<pb:KR3k0012_SBCK_750-9b>¶
淮南子曰𦘕西施之面者美而可恱規孟賁之目者大而¶
可畏¶
又曰宋𦘕呉冶(宋人工𦘕/呉人工冶)其爲微妙堯舜之聖不能及也¶
抱朴子曰衛恊張黒有𦘕聖之名¶
華陽國志曰漢嘉郡以禦&KR0258;夷冝[炫-ㄙ+ㄥ]曜之廼雕飾城墻華¶
𦘕府寺及諸門作山神海靈窮竒鑿齒夷人&KR0004;出入恐騾¶
馬或憚之趑趄¶
&KR0003;苑曰齊起九重之臺國中有能𦘕者則賜之錢狂卒敬¶
君居常飢寒其妻端正敬君工𦘕貪賜𦘕臺去家日乆思¶
念其婦遂𦘕其像向之喜𥬇旁人見以白王王以錢百萬¶
請妻敬君惶怖許聽¶
丗說曰戴安道爲范宣𦘕南都賦圖范宣看而咨嗟焉¶
俗說曰顧虎頭爲人𦘕扇作阮籍嵇康都不㸃眼精送還扇¶
<pb:KR3k0012_SBCK_750-10a>¶
主曰㸃眼精便欲能語¶
論衡曰人好觀圗𦘕上所𦘕古之死人也見死人之面孰¶
與視其言行古賢之遺文竹帛之所載粲然豈徒墻壁之¶
𦘕哉¶
丗夲曰史皇作圗(史皇黄帝臣也/謂𦘕物像也)¶
新序曰葉公子髙好龍門亭軒牖皆畫龍形一旦眞龍垂¶
頭於䆫棹尾於户葉公驚走失措焉¶
風俗通曰按百家書云公輸般之水上見蠡謂蠡曰開汝¶
匣見汝形蠡&KR0244;岀頭般以足𦘕圗之缺¶
古今名𦘕録曰晉有史道碩𦘕田家十月圗爲丗所珎¶
孫暢之述𦘕曰漢靈帝詔蔡邕圗赤泉侯楊喜五丗將相¶
形像於省中又詔邕爲讃仍令自書之邕文𦘕書于時獨¶
擅可謂備三美矣¶
<pb:KR3k0012_SBCK_750-10b>¶
又曰劉裒漢靈帝時作雲漢圖人見之自然覺熱更𦘕北¶
風圗熱者還覺凉¶
魏陳思王𦘕讃序曰蓋𦘕者鳥書之流也昔明德馬后美¶
於色厚於德帝用喜之甞從觀𦘕過虞舜之像見俄皇女¶
英帝指之戯后曰恨不得如此人爲妃又前見陶唐之像¶
后指堯曰嗟乎羣臣百僚恨不戴君如是帝顧而咨嗟焉¶
晉傳咸𦘕像賦序曰先有𦘕卞和之像者以爲臧文仲知¶
栁下惠之賢而不與立卞子自刖以有證相去逺矣戲𦘕¶
其像於卞子之旁特赤其面以示猶有慙色¶
宋炳山𦘕叙曰竪𦘕三寸寔當千仞之髙横墨數尺實體¶
百里之逈¶
晉王彪之詩序曰余自求致仕詔累不聽因扇上有二踈¶
𦘕作詩一首以述其美　︻太平御覽卷第七百五十¶
