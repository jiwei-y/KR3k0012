# -*- mode: mandoku-view -*-
#+TITLE: 太平御覽
#+DATE: 2015-09-23 10:14:02
#+PROPERTY: LASTPB  <md:KR3k0012_SBCK_481-1a>
#+PROPERTY: JUAN 484

<md:KR3k0012_SBCK_482-8b>¶
<md:KR3k0012_SBCK_483-1a>¶
<pb:KR3k0012_WYG_483-1a>
欽定四庫全書
　太平御覽卷四百八十三¶
　　　　　　　　　　　　宋　李昉等　撰
　　人事部一百二十四¶
　　　怒　　　　　　　　怨¶
　　　　怒
說¶¶文曰怒恚也¶
易曰君子懲忿窒慾
<pb:KR3k0012_WYG_483-1b>
尚書曰今商王受弗敬上天降災下民皇天震怒命我
文¶考肅將天威¶
毛詩曰君子如怒亂庶遄沮¶
又曰王赫斯怒爰整其旅¶
又曰薄言往愬逢彼之怒¶
又曰如震如怒闞如虓虎¶
禮記曰父母怒不恱而撻之流血不敢疾怨起敬起孝<md:KR3k0012_SBCK_483-1b>¶左傳曰公孫閼與頴考叔争車頴考叔挾輈以走(輈車/轅也)
<pb:KR3k0012_WYG_483-2a>
子¶都抜棘以逐之(子都公/孫閼也)及大逵弗及子都怒¶
又曰齊侯遊于姑棼遂田于貝丘(姑棼貝丘/皆齊地也)見大豕從
者¶曰公子彭生也怒曰彭生敢見射之豕人立而啼公
懼墜¶于車傷足喪屨¶
又曰齊侯與蔡姬乗舟于囿蕩公公懼變色禁之不可
公怒¶歸之未絶之也蔡人嫁之齊侯以諸侯之師侵蔡
蔡潰¶
又曰先軫朝問秦囚公曰夫人請之吾舎之矣先軫怒
<pb:KR3k0012_WYG_483-2b>
曰¶武夫力而拘諸原婦人暫而免諸國墮軍實而長冦
讎亡¶無日矣不顧而唾公使陽處父追之及諸河則在
舟中矣¶
又曰楚子使申舟聘于齊曰無假道于宋及宋華元曰
過我¶而不假道鄙我也鄙我亡也殺其使者必伐我伐
我亦亡¶也亡一也乃殺之楚子聞之投袂而起屨及於
窒皇劒及於<md:KR3k0012_SBCK_483-2a>¶寢門之外車及於蒲胥之市秋九月楚子
圍宋
<pb:KR3k0012_WYG_483-3a>
又曰衆怒不可犯¶
又曰衛獻公戒孫文子甯惠子食皆服而朝日旰不召
而¶射鴻於囿二子從之不釋皮冠而與之言二子怒而
逐獻¶公¶
又曰邾莊公與夷射姑飲酒私出閽乞肉焉奪之杖以
敲¶之公在門臺臨廷閽以缾水沃廷邾子望見之怒閽
曰夷¶射姑旋焉(旋小/便也)命執之弗得滋怒自投於牀¶
論語曰哀公問弟子孰為好學孔子對曰有顔回者好
<pb:KR3k0012_WYG_483-3b>
學¶不遷怒不貳過不幸短命死矣今也則亡¶
國語曰晉郤獻子如齊聘齊頃公使婦人觀而笑之獻
子¶怒歸請伐齊范武子退自朝曰郤子之怒甚矣不逞
於齊¶必發諸晉國(逞/觧)不得政何以逞怒余將致政焉以
成其怒<md:KR3k0012_SBCK_483-2b>¶也¶
史記曰孟嘗君客於趙平原君趙人聞孟嘗賢出觀皆
笑¶曰始以薛公為魁梧也今視之乃𦕈小丈夫耳孟嘗
聞之¶怒客與俱者下斫擊數百人遂㓕一縣以去
<pb:KR3k0012_WYG_483-4a>
又曰韓信使人言漢王曰齊反覆之國南邊呉楚請為
假¶王以鎮之其勢可定漢王大怒罵曰吾困於此旦暮
望若來¶¶張良陳平躡漢王足因附耳曰漢方不利寧能
禁信乎¶不如因而立之漢王復罵曰大丈夫定諸侯即
為真王何¶以假為¶
又曰趙使藺相如賫璧西入秦秦王坐章臺見相如相
如¶奉璧秦王大喜傳璧以示美人及左右左右皆呼萬
歲相¶如視秦王無意償趙城乃前曰璧有瑕請指示王
<pb:KR3k0012_WYG_483-4b>
王授璧¶相如因持璧却立倚柱怒髪衝冠謂秦王曰趙
王齋戒五<md:KR3k0012_SBCK_483-3a>¶日使臣奉璧拜送於庭何者嚴大王之威以
修好也今臣¶至大王見臣列觀禮節甚倨得璧傳之美
人以戱弄¶臣臣觀大王無意償城故臣復取璧大王必
欲急臣臣頭今¶與璧俱碎於柱矣持璧睨柱秦王恐其
破乃辭謝固請¶
又曰鄒陽上書於梁王曰蘇秦相燕燕人惡之於王王
按¶劒而怒食以駃騠(漢書音義曰駃騠駿/馬生七日而超其母)
<pb:KR3k0012_WYG_483-5a>
漢書曰項羽令壯士出挑戰漢有善騎射曰樓煩(應劭/曰樓)
(煩人¶名今/有樓煩縣)楚戰三合樓煩輒射殺之羽大怒自被甲執
㦸挑¶戰樓煩欲射羽羽瞋目叱之樓煩目不能視手不
能發走¶還壁中不敢復出¶
又曰沛公從百餘騎見項羽於鴻門沛公起如厠招樊
噲¶出獨騎噲與靳疆滕公紀成(晉灼曰/紀通父)歩從間道赴軍
使良¶留謝羽羽問沛公安在良曰聞將軍有意督過之
脫身去<md:KR3k0012_SBCK_483-3b>¶至軍矣故使臣獻壁羽受又獻玉斗於范増范
<pb:KR3k0012_WYG_483-5b>
増怒撞破¶斗起曰吾屬今為沛公虜矣¶
又曰黥布反上自征望布軍置陣如項籍軍上惡之與
布¶相見謂布何苦而反曰欲為帝且怒罵之遂戰破布
軍¶
又曰文帝曰吾獨不得㢘頗李牧為將豈憂匈奴哉馮
唐¶曰陛下雖得亷頗李牧不能用也上怒起入禁中¶
又曰上獵上林中車駕未行先使韓嫣乘副車從數百
騎¶馳視獸江都王望見以為天子辟從者伏謁道旁嫣
<pb:KR3k0012_WYG_483-6a>
驅而¶不見既過江都王怒為皇太后泣請得歸國入宿
衛比韓¶嫣太后比銜嫣嫣時出入永巷不禁以奸聞皇
太后怒使¶使賜嫣死上為謝終不得嫣遂死¶
東觀漢記曰更始韓夫人尤嗜酒每侍飲見常侍奏事
輙¶怒曰帝方對我飲正用此時持事來乎起抵破書案<md:KR3k0012_SBCK_483-4a>¶又曰龎萌為平狄將軍與盖延共擊董憲詔書獨下延¶
而不及萌萌以為延譖已自疑遂反上聞之大怒乃自
將¶兵討萌與諸將書曰吾常以龎萌為社稷臣將軍得
<pb:KR3k0012_WYG_483-6b>
無笑¶其言乎¶
又曰鄧晨南陽人與上起兵新野吏乃燒晨先祖祠堂
汚¶池室宅焚其冢墓宗族皆怒曰家自富足何故隨婦
家入¶湯鑊中晨終無恨色¶
又曰有詔㑹議靈臺所上謂桓譚曰天下事吾欲䜟決
之¶何如譚黙然良久曰臣不讀䜟上問其故譚復極言
䜟之¶非經上大怒曰桓譚非聖無法將下斬之譚叩頭
流血良¶久得觧出為六安郡丞
<pb:KR3k0012_WYG_483-7a>
又曰戴憑為侍中數進見問得失上謂憑曰侍中當輔
國¶政勿有𨼆情憑曰太尉西曹掾蔣遵清亮忠孝學通
古今<md:KR3k0012_SBCK_483-4b>¶陛下納膚受之譖遂致禁錮世以是為嚴上怒曰汝南子
復欲黨¶乎憑出自繫廷尉詔引見憑謝曰臣無謇諤之
節而有¶狂瞽之言上即勑尚書觧遵禁錮¶
又曰韓歆字翁君南陽人以從征伐有功封扶陽侯好
直¶言為司徒嘗因朝㑹帝讀隗囂公孫述相與書歆曰
亡國¶之君皆有才桀紂亦有才上大怒以為激發免歸
<pb:KR3k0012_WYG_483-7b>
田里上¶猶不釋復詔就責歆及子嬰皆自殺¶
又曰竇憲恃宫掖聲勢遂以賤直奪沁水公主園公主不敢計
後¶肅宗駕出過園指以問憲憲隂喝不得對後發覺帝大
怒召¶憲切責曰今貴主尚見枉奪何况小人乎¶
又曰杜根和熹鄧后臨朝根以安帝年長宜親政事乃
上¶書直諌太后大怒収根囊盛撲殺之執法者私語行
事人¶使不加力既而載出城外詐死三日目中生蛆因
迯竄<md:KR3k0012_SBCK_483-5a>¶及鄧氏誅根方歸徴拜侍御史
<pb:KR3k0012_WYG_483-8a>
魏志曰太祖討張魯東還時有將軍許遊擁部曲不附
太¶祖大怒先欲討之羣臣多諌可招懐遊共討強敵太
祖横¶刀於&KR0176;作色不聴繆襲欲諌太祖逆謂之曰吾計
已定卿¶勿復言襲曰若殿下計是耶臣方助殿下成之
若殿下計¶非耶雖成宜改殿下逆令臣勿言何待下之
不闡閎乎方¶今豺狼當路而狐狸是先人將謂殿下避
強攻弱進不為¶勇退不為仁臣聞千石之弩不為鼷䑕
發機萬鈞之鐘不¶以莛撞起音今區區之遊何足以勞
<pb:KR3k0012_WYG_483-8b>
神哉太祖曰善遂厚¶撫遊遊即歸附¶
又曰夏侯惇從征吕布為流矢所中傷左目時夏侯淵
與¶惇共為將軍軍中號惇為盲夏惇每覽照恚怒
輒¶撲照著地<md:KR3k0012_SBCK_483-5b>¶又曰諸葛亮既屢遣使交書於司馬宣王又致巾幗婦
人¶之飾以怒宣王將出戰辛毗伏節勒軍吏以下乃止¶
吳志曰吕蒙字子明少依姊夫鄧當當為孫䇿將數討
山¶越䝉年十五六隨當擊賊顧見呵不能禁歸告其母
<pb:KR3k0012_WYG_483-9a>
恚怒¶欲罰之䝉曰貧賤難居設有功富貴可致但不探
虎穴安¶得虎子母哀而舎之¶
又曰孫權為吳王忻宴之末自起行酒虞翻伏地佯醉不
持¶權去翻起坐權大怒手劒欲擊之侍坐者莫不惶&KR0205;
惟大¶農劉基起抱權諌曰大王以三爵後殺善士翻雖
有罪天¶下孰知之權曰曹孟徳殺孔文舉孤於虞翻何
有哉¶
蜀志曰姜維為鄧艾所摧還隂平尋被後主勅命乃投
<pb:KR3k0012_WYG_483-9b>
甲¶詣㑹於涪軍將士咸怒抜刀斫石¶
晉書曰王導妻曹氏妬導憚之乃密營别館以處衆妾
曹<md:KR3k0012_SBCK_483-6a>¶氏知而將往焉導恐遲之以所執麈尾柄驅牛而進
司徒¶蔡謨聞之戯導曰朝廷欲加公九錫導弗之覺但
謙退而¶已謨曰不聞餘物惟有短轅犢車長柄麈尾導
大怒謂人¶曰吾往與羣賢共游洛邑日何曾聞有蔡充
兒¶
又曰郗超實黨桓氏以父愔忠於王室不令知之將亡
<pb:KR3k0012_WYG_483-10a>
出¶一箱書付門生曰本欲焚之恐公年尊必以傷愍為
病我¶亡後可呈此箱不爾便燒之愔後果哀悼成疾門
生依言¶呈之則悉與温往反密計愔於是大怒曰小子
死恨晚矣¶
又曰周訪為荆州王敦以訪名將勲業隆重有疑色其
從¶事中郎郭舒說敦曰荆州雖冦難荒弊實為用武之
國¶若以假大將有尾大之患公宜自領以為梁州足矣
敦從¶之訪大怒敦手書譬釋并遺玉環玉椀以申厚意
<pb:KR3k0012_WYG_483-10b>
訪投椀¶於地曰吾豈賈豎可以寳恱乎<md:KR3k0012_SBCK_483-6b>¶又曰陶侃嘗出遊見人持一把未熟稻問用此何為人
云¶行道所見聊取之耳侃大怒曰汝既不佃而戯賊人
稻執¶而鞭之¶
齊書曰袁彖性剛嘗以㣲言忤世祖又與王晏不恊世
祖¶在便殿用金柄刀子治𤓰晏在側曰外間有金刀之
言恐¶不宜用此物世祖愕然窮問所以晏曰袁彖為臣
說之上¶銜怒良久彖到郡坐匿用禄錢免官
<pb:KR3k0012_WYG_483-11a>
崔鴻後趙録曰冉閔為慕容恪所擒慕容儁立問閔曰
汝¶奴僕下才何自妄稱天子閔曰爾曹人面獸心欲簒
逆我¶一時英雄何為不作帝王耶儁怒鞭之三百¶
後魏書曰李彪之入京也孤微寡援而自立不羣以李
冲¶好士傾心宗附冲亦重其器學禮而納焉每言之髙
祖公¶私共相援益及彪為中尉兼尚書為髙祖知待便
謂非復<md:KR3k0012_SBCK_483-7a>¶籍冲而更相輕背惟公坐斂袵而已冲時震怒數
責彪愆背¶瞋目大呼投斫几案詈辱肆口冲素温柔而
<pb:KR3k0012_WYG_483-11b>
一旦暴急遂¶發病荒悸言語亂錯猶扼腕呌詈稱李彪
小人為醫藥所¶不能療或謂肝臟傷裂旬有餘日而卒¶
列子曰宋有蘭子能以伎干宋元君雙杖屬其腦弄七
劒¶而躡之元君立賜金帛又有蘭子能鷰戯聞之復以
干元¶君元君大怒曰昔有異伎適值寡人有忻心故賜
金帛彼¶必聞此復望吾賜拘而戮之¶
莊子曰孔子往見盜跖下車而前謁者通之盜跖聞之
忿¶怒目如明星髪上指冠孔子趨而進避席反走再拜
<pb:KR3k0012_WYG_483-12a>
盜跖¶大怒而展其足按劒瞋目其聲如豺虎¶
韓子曰孟孫獵得麑使秦巴持之其母隨而呼秦巴不
忍¶而與其母孟孫適至求麑不得大怒逐之居三月復
召使<md:KR3k0012_SBCK_483-7b>¶為子傅¶
燕丹子曰田光答太子曰竊觀太子客皆無可用者夏
扶¶血勇之人怒而靣赤宋意脉勇之人怒而色青武陽
骨勇¶之人怒而色白荆軻神勇之人怒而色不變¶
呉越春秋曰呉王伐齊請公孫聖告之聖諌願大王勿
<pb:KR3k0012_WYG_483-12b>
伐¶齊王大怒曰吾天之所生神之所助使力士石畨擊
以鐵¶槌身絶為五¶
呉越春秋曰子胥諌吳王王怒賜以屬鏤之劒盛以鴟
夷¶之器投之于江¶
說苑曰秦王以五十里封鄢陵君鄢陵君辭不受使唐
且¶謝秦王秦王怒曰嘗見天子之怒乎一怒伏尸百萬
流血¶千里唐且曰大王嘗聞布衣韋帶之士怒乎伏尸
二人流¶血五歩即按其匕首視秦王曰今將是矣王變
<pb:KR3k0012_WYG_483-13a>
色長跪<md:KR3k0012_SBCK_483-8a>¶曰先生就坐寡人諭矣¶
列士傳曰秦召魏公子無忌無忌不行使朱亥奉璧一
雙¶秦王大怒將朱亥著虎圈中亥瞋目視虎皆裂血出
濺虎¶虎不敢動¶
　　　　怨¶
尚書曰商王受自絶于天結怨于民崇信奸回放黜師
保¶
又曰怨豈在明不見是圗
<pb:KR3k0012_WYG_483-13b>
毛詩曰亂世之音怨而怒其政乖¶
又曰角弓父兄刺幽王也不親九族而好讒佞骨肉相
怨¶故作是詩¶
又曰民之無良相怨一方¶
左傳曰宋華元將與楚戰殺羊食士其御羊斟不與及
戰¶曰疇昔之羊子為政今日之事我為政輿入鄭師故
敗君<md:KR3k0012_SBCK_483-8b>¶子謂羊斟非人也以其私怨敗國殄民¶
又曰晉侯賞從亡者介之推不言禄禄亦弗及其母曰
<pb:KR3k0012_WYG_483-14a>
盍¶亦求之以死誰懟對曰尤而効之罪又甚焉且出怨
言不¶食其食¶
又曰季郈之鷄鬭(季平子/郈昭伯)季氏介其鷄郈氏為之金距
平¶子怒益室於郈且讓之故郈昭伯怨平子¶
又曰晉郤至獻楚捷于周與單襄公語驟稱其伐單子
語¶諸大夫曰温季其亡乎位於七人之下而求掩其上
怨之¶所聚亂之本也多怨而階亂何以在位¶
又曰吳公子札來聘請觀於周樂為歌周南召南曰美
<pb:KR3k0012_WYG_483-14b>
哉¶始基之矣猶未也然勤而不怨矣為之歌小雅曰美
哉思¶而不貳怨而不害其周徳之衰乎¶
又曰子産曰我聞忠恕以損怨不聞作威以防怨<md:KR3k0012_SBCK_483-9a>¶又曰君子之言信而有徴故怨逺於其身小人之言僭
而¶無徴故怨咎及之¶
論語曰放於利而行多怨¶
又曰貧而無怨難富而無驕易¶
國語曰夫事君者犯而不懟怨而不怒
<pb:KR3k0012_WYG_483-15a>
戰國䇿曰趙襄子怨智伯漆其頭為飲器¶
漢書曰汲黯列九卿而公孫𢎞張湯為小吏及𢎞湯稍
與¶黯同位而尊用過之黯心&KR0310;不能無怨望見上言曰
陛下¶用羣臣如積薪耳後來者居上¶
東觀漢記曰長水校尉耿恭坐將兵不憂軍事肆心縱
欲¶飛鷹走狗遊戱道上虜至不敢出得詔書怨懟徴下
獄¶
續漢祭祀志曰建武二十年二月羣臣上言即位三十
<pb:KR3k0012_WYG_483-15b>
年¶宜封禪泰山詔書曰即位三十年百姓怨氣滿腹吾
誰<md:KR3k0012_SBCK_483-9b>¶欺欺天乎¶
晉書曰趙王倫謟事賈后裴頠甚惡之倫數求官頠與
張¶華復固執不許由是深為所怨¶
王韶之晉記曰桓𤣥問衆曰朕其敗乎曹靖之對曰神
怒¶民怨臣實憂懼𤣥曰民怨有之神何為怒對曰移晉
宗廟¶所以怒也¶
管子曰凡禍亂之所生各在非理故曰閑禍在除怨
<pb:KR3k0012_WYG_483-16a>
晏子春秋曰景公籍重而獄多拘者滿圄怨者滿朝¶
文子曰人有三怨爵髙者人妬之官大者王惡之禄厚
者¶怨處之夫爵益髙者意益下官益大者心益小禄益
厚者¶意益薄¶
淮南子曰和氏之璧夏氏之璜揖讓而進之則忻合夜
以¶投人則為怨時與不時也<md:KR3k0012_SBCK_483-10a>¶楚辭曰怨靈脩之浩蕩兮終不察夫人心衆女嫉余之
娥眉兮¶謡諑謂余以善淫
<pb:KR3k0012_WYG_483-16b>
琴操曰王昭君者齊國襄王之女也昭君年十七時顔
色¶皎潔聞於國中襄王見昭君端正閑麗進於孝元帝
既不幸¶納備後宫積五六年王昭君心有怨曠不飾其
形容元帝¶每歴後宫踈畧不過其處後單于遣使者朝
賀元帝陳設¶倡樂仍令後宫糚出昭君怨恚久不得侍
列乃更脩飾盛¶服形容光輝帝令後宫欲至單于者起
於是昭君喟然越¶席而前曰妾幸得備在後宫麄醜卑
陋不合陛下之心誠¶願往元帝見昭君便驚悔不得復
<pb:KR3k0012_WYG_483-17a>
止遂以與之王昭君雖¶去漢至單于心思不樂乃作怨
曠思惟歌曰秋木萋萋其¶葉萎黄我獨伊何改變厥常
翩翩之燕遠集西羌髙山峨¶峨河水泱泱父兮母兮道
里悠長嗚呼哀哉憂心惻傷<md:KR3k0012_SBCK_483-10b>¶　
　
　
　
<pb:KR3k0012_WYG_483-17b>
　
　
　
　
　
　
　
　太平御覽卷四百八十三
