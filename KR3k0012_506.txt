# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:26.418449
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 506
#+PROPERTY: FILE SB11n0727-506太平御覽-卷之五百六.
<pb:KR3k0012_SBCK_506-1a>¶
太平御覽卷第五百六¶
　　逸民部六¶
　　　　逸民六¶
隋書隱逸傳曰李士謙字子約趙郡平&KR0068;人也髫齓喪父¶
事母以孝聞母曽嘔吐疑爲中毒因跪而嘗之伯父瑒深¶
所嗟尚每稱曰此兒吾家之顔子也後丁母憂居䘮骨立¶
服闋舎宅爲伽藍脫身而出詣學請業研精不倦遂愽覧¶
群籍兼善天文術數隋有天下畢志不仕自以少孤未嘗¶
飲酒食肉口無殺害之言至於親賔來萃輒陳樽俎對之¶
危坐終日不倦李氏宗黨豪盛毎至春秋二社必髙㑹極¶
歡無不沉醉諠亂嘗集士謙所盛饌&KR0313;前而先爲設&KR0112;謂¶
群從曰孔子稱&KR0112;爲五榖之長荀卿亦云食先&KR0112;稷古人¶
所尚容可違乎少長肅然不敢㢮惰退而相謂曰旣見君¶
<pb:KR3k0012_SBCK_506-1b>¶
子方&KR0116;吾徒之不德也士謙聞而自責曰何乃爲人所踈¶
頓至於此家冨於財躬處節儉毎以賑施爲務開皇八年¶
終於家¶
又曰崔廓字士𤣥愽陵安平人也少孤貧而母賤由是不¶
爲&KR0022;族所齒&KR0004;爲里佐屢逢屈辱於是感激逃入山中遂¶
愽覽書籍多所通渉山東學者皆宗之旣還郷里不應辟¶
命與趙郡李士謙爲忘言之友毎相徃來時稱李崔及士¶
謙死廓哭之慟爲之作傳輸之祕書府士謙妻廬氏寡居¶
毎有家事輒令人諮廓取定廓嘗著論言刑名之理其義¶
甚精大業中終于家時年八十¶
又曰徐則東海郯人也㓜沉静寡𥊏欲受業於周弘正善三¶
玄精論議懷栖隱之操杖䇿入縉雲山後學數百人苦請¶
教授則謝而遣之不娶妻常服巾&KR0260;陳太建時應召來憇¶
<pb:KR3k0012_SBCK_506-2a>¶
於至真觀朞月父辤入天台山因絶粒養性所資唯松水¶
而巳雖隆冬沍寒不服綿絮&KR0004;入縉雲山太極真人除君¶
降之曰汝年出十八當爲王者師然後得道也晉王諱鎭¶
知其名手書詔之遂詣楊州其後夕中命侍者取香火如¶
平常朝禮之儀至五更而卒支體柔弱如生¶
又曰張文詡河東人也父琚開皇中爲洹水令以清正聞¶
有書千卷教訓子姪皆以明經自逹文詡愽覽文史特精¶
三禮髙祖引致天下名儒碩學之士文詡時逰於太學學¶
内翕然咸共宗仰其門生多詣文詡請質疑滯文詡輒愽¶
引證據辨&KR0003;無窮唯其所擇右僕射蘇威聞其名而召之¶
與語大恱勸令從官文詡意不在仕固辤仁壽末學廢文¶
詡䇿杖而歸灌園爲州郡頻舉皆不應命事母以孝聞毎¶
以德化郷黨頗移風俗嘗有人夜中竊刈其麥者見而避¶
<pb:KR3k0012_SBCK_506-2b>¶
之盗因感悟棄麥而謝文詡慰論之自誓不言固令持去¶
經數年盗者向郷人論之始爲逺近所悉州縣以其貧素¶
將加賑恤輒辤不受每閑居之際從容長歎曰老冉冉而¶
將至恐修名之事不立以如意擊几皆有處所時人方之¶
閔子騫原憲終於家時年四十郷人爲立碑頌號曰張先¶
生¶
唐書隱逸傳曰王績字無功絳州龍門人也少學李播吕¶
才爲莫逆之交隋大業中應孝悌廉㓗舉楊州六合縣丞¶
非其所好弃官還郷里績河渚中先有田十數頃隣渚有¶
隱士仲長子先服食飬性績重其真素願與相近乃結廬¶
河渚以琴酒自樂嘗逰北山因爲北山賦以見志績又嘗¶
躬耕於東皐故時人號東皐子或經過酒肆動經數日徃¶
徃題壁作詩多爲好事者詠諷貞觀十八年卒臨終自剋¶
<pb:KR3k0012_SBCK_506-3a>¶
死曰遺命薄葬兼預自爲墓誌¶
又曰田逰岩京兆三原人也&KR0004;&KR0024;太學生後罷歸逰於太¶
白山毎遇林泉㑹意輙留連不能去其母及妻子並有方¶
外之志與逰岩同逰山水二十餘年後入箕山就許由廟¶
東築室而居自稱許由東隣調露中髙宗幸嵩山遣中書¶
侍郎薛元超就問其母遊岩山衣田冠出拜帝令左右扶¶
止之謂曰先生養道山中比得佳否遊岩曰臣泉石膏肓¶
煙霞痼疾旣逢聖代幸得逍遥帝曰朕今得卿何異漢獲¶
四浩乎因將遊岩就行宫授崇文學士令與太子少傅劉¶
仁䡄談論帝後將營奉夫宫于嵩山遊岩舊宅先在宫側¶
特令不毁仍親書題額懸其門曰隱士田遊岩宅¶
又曰史德義&KR0171;州崑山人也咸亨&KR0004;隱居武丘山以琴書¶
自適或&KR0016;牛帶瓢出入郊郭東市號爲逸人髙宗聞其名¶
<pb:KR3k0012_SBCK_506-3b>¶
徴赴洛陽尋稱疾東歸公卿巳下皆赴詩餞别德義亦以¶
詩留贈其文甚羙天授&KR0004;江南道宣勞使周興表薦則天¶
徴赴都詔曰&KR0171;州隱士史德義志尚虚玄素履貞確謙冲¶
彰於里閈孝友表於閨庭固辤徴辟長徃嚴陵之瀨多謝¶
簮&KR0322;髙蹈愚公之谷朕承天革命建極開階寤寐星雲物¶
色林壑順禎期而&KR0162;薜帶應休運以解荷裳粤自海隅來¶
遊魏闕行藏之理所得去就之節無違風操可知啓沃攸¶
佇特冝優奬委以諌曹授諌議大夫後放歸丘壑¶
又曰王友貞懷州河内人也弱冠時母疾篤醫言唯啖人¶
肉乃差友貞獨念無可求理乃割股肉以飴親母疾尋差¶
則天聞之令就其家驗問持加旌表友貞素好學讀九經¶
皆百遍訓誨子弟如嚴君焉口不言人過尤好釋典屏絶¶
羶味出言未曽&KR0018;諾時論以爲眞君子中宗在春宫召爲¶
<pb:KR3k0012_SBCK_506-4a>¶
司議郎不就神龍&KR0004;又拜太子中舎人仍令所司以禮徴¶
赴及至固以疾辤𤣥宗在東宫又表請禮徴之以年老竟¶
辤疾不赴年九十餘開元四年卒特下制贈銀青光禄大¶
夫¶
又曰盧鴻一字浩然夲范陽人也徙家洛陽少有學業頗¶
善籕篆楷𨽻隱於山開元&KR0004;遣備禮再徴不至五年下詔¶
徴之至東都謁見不拜宰相問其故奏言臣聞老君言禮¶
者忠信之薄不足可依山臣鴻一敢以忠信奉見上别召¶
昇内殿賜之酒食詔曰盧鴻一應辟而至訪之政道有㑹¶
淳風爰舉逸人用勸天下特冝授諌議大夫放之還山¶
又曰王希夷徐州&KR0364;人也孤貧好道父母終爲人牧羊取¶
傭以供葬葬畢隱於嵩山師道士黄&KR1982;向四十年盡能傳¶
其閉氣道飬之術頥卒更居兖州徂徠山中與道士劉玄¶
<pb:KR3k0012_SBCK_506-4b>¶
愽爲棲遁之友好易及老子嘗餌松栢葉及雜花散景龍¶
中年七十餘氣益壯刺史盧齊卿就謁致禮因訪以字人¶
之術希夷曰孔子稱巳所不欲勿施於人可以終身行之¶
矣及𤣥宗東廵勑州縣以禮徴召至駕前年巳九十六上¶
令中書令說訪以道義宦官扶入宫中與&KR0003;甚恱詔授朝¶
散大夫守國子愽士聽致仕還山¶
又曰衛大經者篤學善易口無二言則天降詔徴之辤疾¶
不起與魏州人夏侯乹童有舊聞乹童母卒徒歩往弔之¶
郷人止之曰當夏溽暑豈可涉千里致書可也大經曰尺¶
書安能盡意遂行至魏州㑹乹童出行大經造門設席行¶
吊禮不訊其家人而還開元&KR0004;畢勾爲刺史謂解令孔愼¶
言曰衛生德厚冝有旌異古人式千木之閭禮賢故也愼¶
言造門就謁時大經巳年老辤疾不見嘗預筮死日先鑿¶
<pb:KR3k0012_SBCK_506-5a>¶
墓自爲誌文如筮而終¶
又曰李元凱者愽學善天文律暦然性恭愼口未嘗言之¶
郷人宋璟年少時師事之及作相使人遺元凱束帛將薦¶
舉之皆拒而不荅景龍中元行冲爲洺州刺史邀元凱至¶
州問以經義因遺之衣服元凱辭曰微軀不冝服新麗但¶
恐不能勝其義以速咎也行冲乃以&KR0378;塗汚而與之不獲¶
巳而受乃還乃以巳之所蚕素&KR0093;五兩以酬行冲曰義不¶
受無妄之財年八十餘終¶
又曰徐仁紀者聖曆中徴拜左拾遺三上書論得失不納¶
謂人曰三諌不聽可去矣遂移病歸郷里神龍&KR0004;宣慰使¶
舉仁紀之行可以激俗又徴拜左&KR0024;闕三上書又不省乃¶
詣執政求出授靈昌令妻子不之官廨舎唯衣履及書䟽¶
而巳餘無所蓄¶
<pb:KR3k0012_SBCK_506-5b>¶
又曰孫處𤣥者長安中徴爲左拾遺頗善屬文常恨天下¶
無書以廣所聞神龍&KR0004;桓彦範等用事處玄遺彦範書論¶
時事得失彦範竟不用其言乃去官還郷里以病卒¶
又曰白履忠陳留凌儀人也愽渉文史嘗隱居于古大梁¶
城時號爲梁丘子景雲中徴拜校書郎尋棄官而歸開元¶
十年刑部尚書王志愔表薦履忠隱居讀書貞苦守操有¶
古人之風堪代禇無量馬懷素入閤侍讀乃徴赴京師及¶
至辭以老病不任職事詔授朝散大夫停留數月而歸履¶
忠郷人左庶子呉兢謂履忠曰吾子家室屢空竟不霑斗¶
米疋帛雖得五品何益於實也履忠欣然尋以壽終¶
又曰崔覲梁州城固人也爲儒不樂仕進以耕稼爲業老¶
而無子乃以田宅家財分給奴婢令各爲主業覲夫妻遂¶
隱於城固南山家事一不問約奴婢遞過其舎至則供給¶
<pb:KR3k0012_SBCK_506-6a>¶
酒食而己夫婦林泉相對以嘯詠自娱山南節度使鄭餘¶
慶髙其行辟爲節度叅謀累邀方至府第爲吏無方略苦¶
不逹人事餘慶以長者優容之太和八年左&KR0024;闕王直方¶
薦覲有髙行詔以起居郎徴之覲辝疾不起卒於山¶
皇甫士安髙士傳曰王倪者堯時賢人也師&KR0013;衣齧缺又¶
學於王倪問道焉齧缺曰子不知利害則至人固不知利¶
乎王倪曰至人神矣大澤焚而不能熱河漢&KR3359;而不能寒¶
疾雷破山暴風振海而不能驚&KR0002;然者乗雲雨&KR0016;日月而¶
遊天地之外死生無變於巳而况利害之間乎¶
又曰善卷者古之賢人也堯聞其得道之士乃北面師之¶
而問道焉及舜受終之後又以天下讓卷卷曰昔唐氏之¶
有天下不教而民從之不賞而民勸之天下均平百姓安¶
静民不知怒不知喜今子盛爲衣裳之服以觀民目調五¶
<pb:KR3k0012_SBCK_506-6b>¶
音之聲以亂民耳作皇韶之樂以愚民心耳目益榮天下¶
之亂從此始矣吾雖爲之其何益乎予立宇宙之中冬衣¶
皮毛夏衣絺葛春耕種形足以勞秋収歛身足以休日出¶
而作日入而息逍遥於天地之間而心意自得何以天下¶
爲哉遂不受去入深山莫知所終矣¶
又曰齧缺尭時人許由師事齧缺堯又師由問曰齧缺可¶
以配天乎旣而齧缺遇由由曰子將何之曰將逃堯曰何¶
謂也曰夫堯知賢人之利天下而不知其賊天下遂逃不¶
見¶
又曰巢父堯時隱人年老以樹爲巢而寢其上故時人號¶
曰巢父堯之讓許由也由以告巢父巢父曰汝何不隱汝¶
形藏汝光&KR0002;非吾友也擊其膺而下之由悵然不自得乃¶
過清泠之水洗其耳拭其目曰向者聞言負吾矣遂去終¶
<pb:KR3k0012_SBCK_506-7a>¶
身不相見¶
又曰許由字武仲隱乎沛澤之中堯聞乃致天下而讓焉¶
由乃退而耕於中嶽頴水之陽箕山之下(史記/又載)¶
又曰壤父者堯時人年五十而擊壤於道中觀者曰大哉¶
帝之德也壤父曰吾日出而作日入而息鑿井而飲耕田¶
而食帝何德於我哉¶
又曰蒲衣者舜時賢人也年八&KR0010;而舜師之遂讓以天下¶
蒲衣不受而去莫知所終¶
又曰老萊子者楚公室亂逃丗耕於蒙山之陽蓬蒿爲室¶
技杖於牀飲水食菽墾山播種人或言於楚王王於是駕¶
至萊子之門萊子方織畚王曰守國之政孤願煩先生老¶
萊子曰諾王去其妻樵還曰子許之乎老萊子曰然妻曰¶
妾聞之可食以酒肉者可隨而鞭棰夫可擬以官禄者可¶
<pb:KR3k0012_SBCK_506-7b>¶
隨而鈇龯妾不能爲人所制者妻&KR0300;其畚而去老萊子亦¶
隨其妻至於河南以萊子爲老子人莫知其所終也¶
又曰顔回字子淵貧而樂道退居陋巷曲肱而&KR0230;孔子曰¶
尓家貧居卑何不仕回曰回有郭外田六十畒足以供饘¶
粥有郭内圃六十畒足以供絲麻鼓宫啇之音足以自樂¶
習所聞於夫子足以自娯回何仕焉¶
又曰&KR0076;髙者鄭人也鄭穆公時髙見鄭爲秦晉所逼乃隠¶
不仕爲啇人及晉文公之返國也與𥘿穆公伐鄭圍其都¶
鄭人私與𥘿盟而晉師退秦又使大夫祀子等三人戍鄭¶
居三年晉文公卒襄公&KR0004;立𥘿穆公方強使百里西乞白¶
乙率師襲鄭過周及滑鄭人不知時髙將市於周遇之謂¶
其友蹇他曰師行數千里又數經諸侯之地其勢必襲鄭¶
凡襲國者以無備也示以知其情必不敢進矣於是乃矯鄭¶
<pb:KR3k0012_SBCK_506-8a>¶
伯之命以十二牛犒𥘿師且使人告鄭爲備祀子亡奔齊¶
孟明等返至殽晉人要擊大破𥘿師鄭於是賴髙而在鄭¶
穆公以存國之賞賞髙而髙辝曰詐而得賞則鄭國之信¶
廢矣爲國而無信是敗俗也賞一人而敗國俗智者不爲¶
也遂以其屬徙東夷終身不返¶
太平御覽卷第五百六¶
<pb:KR3k0012_SBCK_506-8b>¶
