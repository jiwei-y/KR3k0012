# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:17.531705
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 358
#+PROPERTY: FILE SB11n0727-358太平御覽-卷之三百五十八.
<pb:KR3k0012_SBCK_358-1a>¶
太平御覽卷第三百五十八¶
　兵部八十九¶
　　鞍　轡¶
　　鞚¶
　　勒¶
　　鏕¶
　　　　　鞍¶
說文曰鞍馬鞁具也(鞁皮/彼切)¶
漢書曰孝宣許皇后元帝母也父廣漢昌邑王侍郎從武¶
帝上甘泉誤取他郎鞍以𬒳其馬發覺吏劾從行而盗當¶
死者詔下蠶室後爲官者丞¶
司馬彪漢書曰光武徴趙喜引見賜鞍馬待詔公車¶
東觀漢記曰景丹將兵詣上上勞勉丹出至城外兵所下¶
<pb:KR3k0012_SBCK_358-1b>¶
馬坐鞍旃毾㲪上(毾音塔/㲪音登)¶
又曰王莽誅諸謀者季次元聞事發覺𬒳馬欲亡馬駕在¶
轅中惶遽着鞍上馬出門顧車乃自覺止¶
又曰章帝曰明德后時廣平鉅鹿樂成王在邸入問起居¶
朕從上望見車騎鞍勒皆純黒無金銀采飾馬不踰六尺¶
於是以白太后即賜錢各五百萬¶
英雄記曰吕布刺殺董卓與李&KR1336;戰敗乃將數百騎以卓¶
頭繫馬鞍走出武關¶
魏志曰許禇從討韓遂馬超於潼關太祖將北度臨濟河¶
先度兵獨與禇及虎士百餘人留南岸斷後超將歩騎萬¶
餘人來奔太祖軍矢下如雨禇乃扶太祖上舡賊戰急軍¶
争濟舡重欲沒禇斬攀舡者左手舉馬鞍蔽太祖舡工爲¶
流矢所中死禇右手並棹舡僅乃得度是曰微禇幾危¶
<pb:KR3k0012_SBCK_358-2a>¶
又曰太祖馬鞍在庫爲䑕所齧庫吏懼死鄧哀王冲以刀¶
穿單衣如䑕齧者&KR0861;有愁色太祖問之冲曰俗以䑕齧衣¶
者其主不吉太祖曰此妄言耳俄而庫吏以齧鞍聞太祖¶
笑曰兒衣在側而齧况鞍懸柱乎¶
魏略曰五官將知王忠昔甞噉人時因從駕出行令取家¶
間髑髏著忠繫馬鞍以爲嬉笑¶
吴志曰曹公破走魯肅先還權大請諸將肅將入閤拜權¶
起禮之謂曰子敬孤持鞍下馬相迎足以顯卿未肅趨進¶
曰未也衆人聞之無不愕然就坐徐舉鞭曰願至尊威加¶
乎四海揔括九州克成帝業更以安車蒲輪徴肅始當顯¶
耳權拊掌欣笑¶
又曰孫權每田獵乗馬射虎甞突前攀持馬鞍張昭變色¶
而前曰將軍何有當尔夫爲人君者謂能駕禦英雄驅¶
<pb:KR3k0012_SBCK_358-2b>¶
使群臣豈謂馳逐於原野挍勇於猛獸者乎如有一旦之患¶
奈天下笑何¶
後魏書曰傳永有氣幹拳勇過人能手執鞍橋倒立馳騁¶
江表傳曰孫䇿討祖郎生獲之䇿謂郎曰尔昔斫孤馬鞍¶
今創軍立事除棄宿恨汝莫怨怖郎叩頭謝罪即破械賜¶
衣署門下賊曹¶
魏百官名曰紫茸題頭髙橋鞍一具¶
三輔决録曰平陵士孫奮冨聞京師梁兾知奮儉恡以鏤¶
衢鞍遺奮從貸五十萬¶
西京雜記曰武帝時身毒國獻白光琉璃鞍在暗室光照¶
十丈¶
又曰武帝得貳師天馬造玟㻁石爲鞍¶
異苑曰昔有人乗馬山行遥望岫裏有二老公相對樗蒲¶
<pb:KR3k0012_SBCK_358-3a>¶
遂下騎造焉以䇿柱地而觀之自謂俄頃視其馬鞭漼然¶
巳爛頋瞻其馬鞍體骸枯朽旣還至家無復親属一慟而¶
絶〇六韜曰車騎之將軍馬不具鞍勒不備者誅¶
陸景典語曰周丗以膏腴之沃壤豐鎬之寳地大啓封境¶
以封秦釋鞍授鞚假驥他人欲無陵巳其可得乎¶
傳玄馬射賦曰百馬齊興六驥孔閑金銜玉羈文防鏤鞍¶
明珂景服華　采鮮〇古樂府左延年從軍詩曰從軍何¶
等樂一驅乗雙駮鞍馬照人目龍驤自動作¶
謝惠連詩曰挂鞍長林側飲馬脩川湄¶
劉琨扶風歌曰繫馬長松下發鞍髙岳頭¶
魏曹植上銀鞍表曰於光武皇帝代効此銀鞍一具𥘉不¶
敢乗謹奉上¶
宋劉義恭謝金梁鞍啓曰賜臣供御金梁橋鞍制作精巧¶
<pb:KR3k0012_SBCK_358-3b>¶
冝副龍駟聖慈下逮猥垂光賜¶
後漢李尤鞍銘曰驅騖馳逐騰躍覆跩雖其捷習亦有顛¶
沛井羸其瓶罔不斯敗(跩丑/丗切)¶
　　　　　轡¶
釋名曰轡佛也言牽引佛戾以制馬也¶
詩曰我馬維駒六轡如濡¶
又曰我馬維駱六轡沃若¶
又曰駟鐵孔阜六轡在手¶
周禮曰挈壷氏挈轡以令舎(懸轡於當所/舎止之處)¶
又曰大馭掌馭玉路以祀及犯軷王自左馭馭下祝登受¶
轡犯軷遂驅之¶
家語曰古者天子以内史爲左右手以德法爲銜勒以百¶
官爲轡善御馬者正銜勒齊轡䇿均馬力和馬心故口無¶
<pb:KR3k0012_SBCK_358-4a>¶
聲而馬應轡䇿不舉而極千里善御人者一其徳法正其¶
百官均齊人力和安人心故令不再而人順從刑不用而¶
天下理矣¶
又曰善御馬者正身以緫轡¶
又曰閔子騫爲費宰問政於孔子孔子曰君者人也吏者¶
轡也刑者䇿也人君之政執其轡䇿而巳矣¶
又曰孔子適衛衛將軍文子問曰今齊之以刑而猶弗勝¶
何禮之齊也孔子云禮譬之於御則轡也¶
漢春秋曰大僕公卿奉引大㒒執轡大將軍陪乗光武東¶
京郊祀法駕則河南尹奉引奉車都尉執轡侍中叅乗¶
孔叢子曰夫子云夫政令者人君之銜轡所以制下也¶
管子曰凡赦者小利而大害也故乆而不勝其禍故赦者¶
馬之委轡也無赦者痤疽之礦石也(痤作和切/疽七余切)¶
<pb:KR3k0012_SBCK_358-4b>¶
列子曰凡御者得之於銜應之於轡得之手應於心¶
淮南子曰權衡者人主之車輿爵禄者人臣之銜轡矣¶
又曰王良造父御也上車攝轡馬爲齊整¶
班固東廵頌曰乗輿動色群后屏氣萬騎齊鏕千乗弭轡¶
魏明帝善哉行曰百馬齊轡御由造父¶
後漢李尤轡銘曰轡銜在手急緩必時賞罰在心中和是¶
思馬知良御進取道里人知善政令行禁止¶
　　　　　鞚¶
張揖埤蒼曰靮(音/的)馬韁也鞚馬勒也(音/緬)䩭(音/羈)勒靻也(靻/音)¶
(浙柔/皮也)¶
服䖍通俗文曰所以制馬口曰鞚¶
環濟呉紀曰大皇帝征合肥未下因撤軍還兵吕蒙等共¶
留津北魏將張遼奄至圍數重蒙等死戰旣破圍上馬出¶
<pb:KR3k0012_SBCK_358-5a>¶
升浮橋南巳絶丈餘無板谷利時爲親近監白曰至尊牢¶
攝鞍緩鞚利當着鞭以増馬勢於是得渡¶
晉書曰温嶠字太眞王敦舉兵内向六軍敗績太子將自¶
出戰嶠執鞚諌太子乃止¶
晉起居注曰冠軍將軍王浹表臣以發許昌城内北人諸¶
將孫凱等謀欲逼臣留身驅遣南人臣𥘉出城門乃相纒¶
繞牽臣馬鞚臣手刄斬截僅乃得出¶
應瑒馳射賦曰放鞚長騁神足奔越終節三驅每不虚發¶
陳林武庫賦曰馬則飛雲絶景直鬐騧駠走駿驚飈歩象¶
雲浮受銜斯遊歛鞚則止¶
傳玄良馬賦曰奮舋沛艾虎據麟跱望雲睇景乗虚四起¶
縱銜則徃攬鞚則止¶
成公綏射兎賦曰収輔車之雙轡舎良馬之長鞚禽迅羽¶
<pb:KR3k0012_SBCK_358-5b>¶
之輕焱截逸足之狡弄盈得獲於後乗充庖厨之所貢¶
夏侯湛征邁辭曰上伊闕兮臨川柎駿馬兮授鞍中衢兮¶
載歎歛鞚兮盤桓¶
閔鴻與劉子雅書曰若能控奔驥以接駑乗則力追者萬¶
群傾脩翅以頋短翮則歸飛者如雲¶
　　　　　勒¶
劉芳毛詩箋音義證曰轡是御者所執者也不得以轡(爲/勒)¶
且舊語云馬勒不云轡以勒爲轡者蓋是北人避石勒名¶
也今南人皆云馬勒而以鞚爲轡反覆推之此爲明證又¶
詩稱執轡如組¶
又曰六轡在手以所執爲轡審矣今俗儒咸以轡爲勒而¶
曽無寤者¶
家語曰閔子問政於孔子孔子曰不能御民者弃其德法¶
<pb:KR3k0012_SBCK_358-6a>¶
專用刑辟譬猶御馬弃其銜勒而專用箠䇿馬必傷車必¶
敗無德法而用刑民必流國必亡¶
漢書曰呼韓耶單于甘露三年正月朝天子于甘泉宫賜¶
以冠帶衣裳玉具劒鞍勒一具馬十五疋¶
王隱晉書曰愍懷太子好卑雞小馬小牛令左右騎斷羈¶
勒使墮地¶
蕭方等三十國春秋曰凉州胡安據盗發張駿墓得珊瑚¶
馬鞭馬瑙鍾黄金勒¶
鄴中記曰虎諱勒呼馬勒曰轡羅勒曰香菜¶
永昌記曰哀牢王出入射獵騎馬金銀鞍勒加翠毛之飾¶
淮南子曰鴈門之北狄不榖食賤長貴壯各上氣力人不¶
㢮弓馬不解勒便之也(髙誘曰不榖曰不榖食<折 t="33"/>酪而/巳北狄鮮卑也㢮舎也便習也)¶
說苑曰田子方度西河造翟黄翟黄乗軒車載華蓋黄金¶
<pb:KR3k0012_SBCK_358-6b>¶
之勒約鎭簟席如此者具駟八十乗子方望以爲人君翟¶
黄至而子方曰子人臣也將何以至此對曰此皆君之賜¶
也臣進五大夫禄爵倍以故至於此¶
韓陽天文要集曰造父五星在傳舎南造父洗馬轡勒銜¶
鑣¶
棗據詩曰騏驥伏呉坂不與伯樂俱駑馬同銜勒豈得獨¶
卓殊¶
魏文帝馬腦勒賦曰馬腦玉属也出自西域文理交錯有¶
似馬腦故其方人因以名之或以繫頸或以飾勒余有斯¶
勒美而賦之命陳琳王粲並作詞曰天珎物寄鍾山之崇¶
崗禀金德之靈施含白虎之華章扇朔方之玄氣喜南離¶
之焱陽翕中區之黄采曜東夏之純蒼苞五色之明麗配¶
皎日之流光内炤(音/照)浮景外鮮文繁竒章異采的皪其間¶
<pb:KR3k0012_SBCK_358-7a>¶
尔乃藉彼朱罽華勒用成駢居列跱煥若羅星¶
應瑒馳射賦曰群駿籠茸於衡首咸皆腰褭與飛免攏脩¶
勒而容與並軒翥而厲怒¶
陳琳馬腦勒賦曰五官將得馬腦以爲寳勒美其英綵之¶
光艶也使琳賦之爾乃他山爲錯荆和爲理制爲寳勒以¶
御君子¶
王粲馬腦勒賦曰因姿象形匪彫匪刻厥容應規厥性順¶
徳御丗嗣之駿服兮表騄驥之儀式¶
王沉馬腦勒賦曰厥象伊何如規之盈鮫鱗紆鬰白黒殊¶
形如水之㓗如玉之貞固乾坤之所育兮匪彫鏤而自成¶
尔乃施飾龍首加服鸞鑣和鈴鏘鏘囬景逍遥¶
　　　　　鑣¶
釋名曰鑣包也所以在傍苞歛其口也¶
<pb:KR3k0012_SBCK_358-7b>¶
說文曰鑣馬銜也銜馬勒口中也¶
爾雅曰鑣謂之钀(郭璞曰勒也許/掲切又魚列切)¶
詩曰游于北園四馬旣閑輶車鸞鑣載險歇驕(毛萇曰輴/軒也歛歇)¶
(驕田犬也鄭玄曰軒卑駈逆之/車也置鵉於/者異於乗車也)¶
釋智匠古今樂録曰明帝休成之樂歌曰玉鑣息節金輅¶
懷音¶
文士傳曰山巨源爲吏部郎欲舉嵇康自代康聞與之書¶
曰譬猶禽鹿少見馴育則服教從制長而見羈雖飾以金¶
鑣饗以嘉肴愈思長林而志在豐草¶
魯國先賢志曰黄伯仁龍馬頌曰楊鸞鑣兮揮紅沬之幡¶
飄¶
&KR1069;鐵論曰古者庶人賤騎繩控草鞮(音/低)皮薦而巳及其後¶
革鞍攻成鐵鑣不飾¶
<pb:KR3k0012_SBCK_358-8a>¶
又曰古者樵車無輪棧車無軛其後木軨不衣長轂數輻¶
今冨者銀黄華左搔以結緌錯鑣塗朱珥勒飛軨¶
楚辭曰絶鑣銜以馳騖兮暮着次而敢止路蕩蕩其無人¶
兮逺不御兮千里¶
棗據詩曰真僞各有分駑驥不齊鑣¶
陶琬之詩曰我服旣暉我駟旣閑楊鑣警路哀籥清綿(桓/玄)¶
(集載琬之爲/江州主簿)¶
宋文帝登景陽樓詩曰士女炫街里軒冕曜都城萬&KR0942;楊¶
金鑣千舳樹蘭旌¶
袁淑逰新亭曲水詩序曰離榭修幕陵𡑞弥阜鑣容斾綵¶
裛野麗雲¶
鮑昭詩曰飛鑣出荆路騖服入秦川¶
王沉踐行賦曰六龍齊鑣鸞聲振振景動波廽天行星陳¶
<pb:KR3k0012_SBCK_358-8b>¶
張恊玄武館賦曰天子翺翔郊甸順時廵省龍駟騰鑣羽¶
騎遊騁頋流光以桉轡廽鸞旗而時幸¶
李充穆天子賦曰其馬則赤驥盗驪驊騮緑耳楊和齊鑣¶
一瞬千里¶
董子曉乗輿駮馬賦曰軀觀若斯氣勢雲披銜金鑣着玉¶
羈¶
顔延之七繹曰梓工飾雕簟之輿㳙人進龍圖之馬轙駕¶
則眩奪鳯蓋振鑣則圈促凾夏故動軔馳光舉䇿流赭¶
張委九慜曰映金箱之羽蓋鳴玉衡之鸞鑣望天路以振¶
䇿指萬里於崇朝¶
殷淡宣貴妃誅曰嚴位服於旗容尚徽謚於銘䇿節哀路¶
於蕭鍾齊行鑣於輬翟¶
應璩與劉文逹書出㒒頃倦逰談之事欲脩無爲之術不¶
<pb:KR3k0012_SBCK_358-9a>¶
<pb:KR3k0012_SBCK_358-10a>¶
