# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:33.120948
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 607
#+PROPERTY: FILE SB11n0727-607太平御覽-卷之六百七.
<pb:KR3k0012_SBCK_607-1a>¶
太平御覽卷第六百七¶
學部一¶
　　　　叙學¶
易文言曰學以聚之問以辯之¶
白虎通曰學之言&KR0116;也覺悟所不知也¶
論語爲政云子曰學而不思則罔思而不學則殆¶
又曰衛靈公曰君子謀道不謀食耕也餒在其中學也禄¶
在其中¶
又曰生而知之者上也學而知之者次也困而學之又其¶
次也困而不學民斯爲下矣¶
禮記學記曰君子之於學也藏焉脩焉息焉遊焉¶
又曰善問者如攻堅木先其易者後其節目¶
又曰學不學操縵不能安&KR0076;(操縵/雜弄)不學&KR0054;依不能安詩(&KR0054;/依)¶
<pb:KR3k0012_SBCK_607-1b>¶
(廣譬/喻也)¶
又曰善學者師逸而功倍又從而庸之不善學者師勤而¶
功半又從而怨之¶
又曰凢學之道嚴師爲難師嚴然後道尊道尊然後民知¶
敬學¶
又曰善待問者如撞鍾叩之以小者則小鳴叩之以大者¶
則大鳴¶
又曰玉不&KR0355;不成器人不學不知道是故古之王者教學¶
爲先也¶
國語曰文公問元帥於趙襄曰郄縠可行年五十矣守學¶
弥惇夫學先王之法義之府也¶
又曰范獻子聘於魯問具敖山魯人以郷對獻子曰不爲¶
具敖乎對曰先君獻武之諱也獻子歸徧戒其所知曰人¶
<pb:KR3k0012_SBCK_607-2a>¶
不可以不學吾適魯而名其二諱爲&KR0015;焉唯不學也人之¶
有學猶木之有枝葉猶庇䕃人而况君子乎¶
家語曰子路見孔子孔子問曰何好曰好長劒子曰以子¶
之能加之以學豈可及乎子路曰學豈有益哉子曰狂馬¶
不釋䇿(御狂馬者不/得釋箠䇿也)操弓不反檠(弓不反檠/然後可持)木受繩則正¶
人受諌則聖受學重問孰不順成子路曰南山有竹不揉¶
自直斬而用之逹於犀革何學之爲孔子曰括而羽之鏃¶
而厲之其入不益深乎子路拜曰敬受命¶
又曰孔子謂伯魚曰吾聞可以與人而不倦者其唯學焉¶
其容體不足觀也其勇力不足憚也其先祖不足稱也其¶
族姓不足道也然而以顯聞四方流聲後丗者非學之効¶
夫逺而有光者飾也近而愈明者學也譬之池也水潦注¶
焉雚葦生焉雖觀之孰知其不源乎(源衆流也言益者雖/從外入及其用之誰)¶
<pb:KR3k0012_SBCK_607-2b>¶
(知其非從/巳出也)¶
又曰孔子兄子孔蔑者與宓子賤皆仕孔子問孔蔑曰女¶
之仕何得何亡對曰所亡者三王事&KR0002;聾(&KR0002;聾冝爲聾/相因聾之也)學¶
焉得習是學不得明也奉禄少饘粥不及親戚是骨肉益¶
䟽也公事多急不得弔死問疾是朋友道闕也孔子不恱¶
往過子賤而問之對曰自來仕所得者三始誦之今得行¶
之是學益明也奉禄&KR0013;親戚是骨肉益親也雖有公事兼¶
之以弔死問疾是朋友信篤也孔子曰君子哉&KR0002;人魯無¶
君子斯焉取斯¶
大戴禮曰學不可以巳矣青取之於藍而青於藍氷水爲¶
之而寒於水木直中繩　其曲中規揉使之然也是¶
故不登髙山不知天之髙不臨深淵不知地之厚不聞先¶
王之道不知學問之大也孔子曰吾終日思之不如須&KR0119;¶
<pb:KR3k0012_SBCK_607-3a>¶
之學吾甞&KR0613;而望矣不如升髙之&KR0054;見也升髙而招臂非¶
加長而見者逺順風而呼聲非加疾而聞者速蓬生麻中¶
不扶自直積土成山風雨興焉積水成川蛟龍生焉是故¶
不積跬歩無以致千里不積小流無以成江海¶
莊子曰人而不學謂之視&KR0079;學而不行命之撮囊(撮繫/者也)¶
又曰叔文相莒三年歸其母自績謂母曰文相莒三年有¶
馬千駟今母猶績文之所得事皆將弃之已母曰吾聞君¶
子不學詩書射御必有&KR0054;塞之心小人不好田作必有竊¶
盗之心婦人不好紡績織絍必有&KR0075;泆之行好學爲福也¶
猶飛鳥之有羽翼也¶
又曰魯有兀者叔山無趾踵見仲尼仲尼曰子不謹前旣¶
犯&KR0002;是矣雖今來何及矣無趾曰吾唯不知務而輕用吾¶
生是以亡足今吾來也猶有尊足者存焉吾是以務全之¶
<pb:KR3k0012_SBCK_607-3b>¶
也無趾出孔子曰弟子勉之無趾兀者也猶務學以復&KR0024;¶
其前行之惡况全德之人乎¶
韓子曰如脂粉則嫫母進御家不潔則西施弃野學之爲¶
脂粉亦厚矣又桓範丗要云學者人之脂粉也¶
又曰夫耕之用力也勞而民爲之者可得而冨之也戰之¶
爲事也危而民爲之者可得以貴也今脩文學習談論則¶
無耕之勞而有冨之實無戰之危而有貴之尊則人孰不¶
爲也¶
管子曰明主不厭人故能成其衆士不厭其學故能成其¶
身也¶
曽子曰君子愛人以學及時而行難者弗避易者弗從年¶
四十無藝則無藝矣五十不以善聞則無聞矣¶
墨子曰墨子謂門人曰汝何不學對曰吾族無學者墨子¶
<pb:KR3k0012_SBCK_607-4a>¶
曰不然豈有好美者而曰吾族無此不欲耶冨貴者而曰¶
吾族無此不用也¶
新序曰齊王問墨子曰古之學者何如對曰古之學得一¶
善言以附其身今之學得一善言務以&KR0003;人也¶
尸子曰未有不因學而鑒道不假學而光身者也¶
又曰今人皆知砥礪其劒而弗知砥礪其身夫學身之砥¶
礪也¶
又曰水積則生呑舟之魚土積則生楩楠豫樟學積亦有¶
生焉¶
愼子曰孔子曰丘少而好學晚而聞道此以&KR0054;矣¶
孫卿子曰不登髙山不知天之髙不聞先王之遺言不知¶
學問之大也¶
又曰君子之學入乎耳著乎心布乎四支形乎動静小人¶
<pb:KR3k0012_SBCK_607-4b>¶
之學出乎口入乎耳口耳之間四寸耳&KR0154;足以美七尺之¶
軀¶
又曰不學不成堯學於君疇舜學於務成昭禹學於西王¶
國¶
文子曰上學以神聽中學以心聽下學以耳聽耳聽者學¶
在皮膚心聽者學在肌肉神聽者學在骨髓¶
吕氏春秋曰善學者&KR0002;齊王善雞必食其跖數千而後足¶
(跖雞踵也喻舉者如/食多而後方足也)學不辯義如&KR0013;&KR0260;而出錦衣而入(&KR0013;/&KR0260;)¶
(在外衣錦在/内故不可也)戎人生乎戎而戎言楚人生乎楚而楚言不¶
知其所受也今使戎人長呼楚楚人長呼戎則楚人戎言¶
戎人楚言也¶
又曰聖人生於疾學而能爲魁士名人者未之聞也¶
又曰善學者假人道之長以&KR0024;其短故假而又假遂有天¶
<pb:KR3k0012_SBCK_607-5a>¶
下¶
&KR0171;子曰不食八珎何以知味之竒不爲文學何以知丗之¶
資¶
孔叢子曰人之進退唯問其志取必以漸勤則得多山溜¶
至軟石爲之穿蝎蟲至弱木爲之弊夫溜非石之鑿蝎非¶
木之鑿然而能以微脆之形䧟堅剛之體非積漸之致乎¶
故學者所以飾百行也¶
&KR0003;苑曰晉平公問師曠曰吾年七十欲學恐巳暮矣對曰¶
暮何不炳燭乎臣聞少而學者如日出之陽壯而學者如¶
日中之光老而學者如炳燭之明炳燈之明孰與夜行公¶
曰善哉¶
又曰子貢謂子石曰汝不學詩子石曰父母求吾孝兄弟¶
求吾悌朋友求吾信吾暇乎哉子貢曰請&KR0162;吾詩以學詩¶
<pb:KR3k0012_SBCK_607-5b>¶
於子¶
又曰公明宣學於曽子三年不學書曽子曰汝居參門三¶
年不學何也對曰安敢不學乎見夫子居家庭親在叱吒¶
之聲未至於犬馬宣&KR0003;之見夫子應賔客恭儉而不懈¶
宣&KR0003;之見夫子居朝廷嚴臨下而不毀傷宣&KR0003;之此三者¶
學之而未能安敢不學乎曽子避席謝之曰參不及宣其¶
學也¶
賈&KR0105;書曰湯曰學聖王之道譬其如日静居而獨思譬其¶
&KR0002;火夫舎聖王之道而静居而獨思譬其去日之明於庭¶
而就火之光於室也¶
淮南子曰夫明鏡之始不形也曚然未見形容也及其杚¶
以&KR0007;錫摩以砥旃&KR0066;眉微毛可得而察也夫學亦人之砥¶
礪也¶
<pb:KR3k0012_SBCK_607-6a>¶
又曰夫心闇於道而強學不巳者譬聾者之歌無以自樂¶
又曰人莫不知學之有益於巳也然而不能者嬉戲害之¶
也人皆多以無用害有用以弋獵&KR0054;弈之日誦詩讀書則¶
識必&KR0054;矣故不學之與學猶瘖聾之比於人也¶
法言曰學者所以脩性也視聽言貌思性所有也學則正¶
否則邪¶
又曰學者所以求爲君子也求而不得者有矣夫未有不¶
求而得之者也¶
又曰大人之學爲道小人之學爲利子爲道乎爲利乎或¶
曰耕不穫獵不饗耕獵乎耕道而得道獵德而得德是穫¶
饗也¶
又曰百川學海而歸于海丘陵學山而不至乎山是故惡¶
夫畫者也¶
<pb:KR3k0012_SBCK_607-6b>¶
抱朴子曰人知藥理病不知學理身¶
又曰夫學者所以清澄性理簸&KR0045;埃穢啓導聦明&KR0346;染質¶
素察往知來&KR0054;渉勸戒仰觀俯察於是乎在雖云色白匪¶
染不麗雖云味甘匪和弗美故瑶華不&KR0355;則耀夜之景不¶
發青萍不治則純鈞之勁不就故質雖在我而成之由彼¶
登閬風捫辰極然後知井谷之閉隘披七經玩百氏然後¶
覺面墻之至困粉黛至則西施以加麗而&KR0043;瘤以&KR0346;醜經¶
術深則髙才者洞逸而魯鈍者醒悟文梓干雲而不可名¶
之爲臺樹者未知班輸之結搆也天倫爽朗而不可謂之¶
爲君子者未識人倫之臧否也¶
塩鐵論曰内無其質而外學其文雖有賢師良友&KR0002;&KR0030;脂¶
鏤冰費日損功¶
論衡曰人生懷五常之性好道樂學故别於物今飽食快¶
<pb:KR3k0012_SBCK_607-7a>¶
飲腹爲飯坑膓爲酒囊是則物也與三百倮蟲何以異乎¶
又曰手無錢而之市决貨貨主必不與也夫胷中無學亦¶
猶手中無錢¶
潜夫論曰天地之所貴者人也聖人之所尚者義也德義¶
之所成者智也明智之所求者學問也雖有至聖不生而¶
智雖有至材不生而能由待學問其智乃&KR0054;其德乃碩而¶
况於凢人乎是以人之學也猶物之有治也夫瑚簋之器¶
朝&KR0021;之服其始也乃山野之木蠶蠒之&KR0093;耳及正之以繩¶
墨制之以機杼則皆成宗廟之器黼黻之章可羞於&KR0017;神¶
可御於王公而君子以敦貞之質察敏之才攝之以良朋¶
教之以明師文之以禮樂導之以詩書幽讃之以春秋其¶
有不濟乎¶
又曰人之情性未能相百其明智有相萬也此非其真性¶
<pb:KR3k0012_SBCK_607-7b>¶
之材也必有假以致之夫道之於心猶火之於人目也深¶
室幽黒無見乃設燎盛燭則百物彰矣此則火之耀也非¶
目之光也而目假之則爲明矣天地之道神明之爲不可¶
見也學問聖典心思道術則皆覩矣此則非心之明而人¶
假之則爲已知¶
風俗通曰武帝廣開獻書之路立五經&KR0054;士開弟子貟設¶
科射䇿勸以官禄訖於元始百有餘年書積如丘山傳業¶
浸衆枝葉䌓滋經&KR0003;百萬言盖禄利之路然也¶
徐偉長中論曰學者踈神逹思治情理性也&KR0004;學則如夜¶
在&KR0007;室所求不得白日照焉則群物斯辯矯首而徇飛不¶
如脩翼之必獲&KR0012;居而願知不如務學之必逹¶
蔣子萬機論曰諺曰學如牛毛成如麟角言其少也¶
譙周法訓曰爲國者不患學之害農患治民者之不學¶
<pb:KR3k0012_SBCK_607-8a>¶
&KR0007;晏春秋曰十七年予長七尺四寸未通史書與從姑子¶
梁栁等或編荆爲楯執杖爲戈分陳相刺有&KR0002;習兵母數¶
譴予予出得&KR0050;果歸以進母母投諸地曰孝經稱日用三¶
牲之養猶爲不孝何孝者莫大於欣親今尓年近乎二十¶
志不存教心不入道曽無&KR0502;惕小慰我心脩身篤學尓自¶
得之於我何有因對予流涕子心少感遂伏書史¶
王粲荆州文學官志曰有漢荆州牧劉君稽古若時將紹¶
厥績乃曰先王之爲丗也則象天地䡄儀憲極設教導化¶
叙經志業明逹雍冸作爲禮樂表陳載籍以持其德上知¶
所以臨下下知所以事上官不失守民聽無悖然後太階¶
平焉故曰物生而蒙事屯而養造昧利有攸適猶金之消¶
鑪水之從器也是以聖人實之於文鑄之於學夫文學也¶
者人倫之首大教之本也¶
<pb:KR3k0012_SBCK_607-8b>¶
趙子聲書詣鄭康成學曰夫學之於人猶土地之有山川¶
也珎寳於是乎出猶樹木之有枝葉也本根於是乎庇也¶
虞&KR0019;厲學篇曰學之染人甚於丹青丹青吾見其乆而渝¶
也不見乆而渝於學也¶
&KR0019;子曰人之學者猶渇而飲河海也大飲則大盈小飲則¶
小盈¶
江表傳曰孫權謂吕蒙及蔣欽曰卿今並當途掌事冝學¶
問以自開益蒙曰軍中常苦多務權曰&KR0012;豈欲卿治經爲¶
&KR0054;士耶但令渉獵見往事耳如卿二人意性朗悟學必得¶
之冝急讀孫子兵法六韜左傳國語及史孔子曰吾甞終¶
日不食終夜不寢以思無益不如學也䝉等感悟遂學所¶
&KR0054;覽儒者不勝魯肅見吕蒙謂曰今者見卿學識英&KR0054;¶
非復(吴下/阿&KR0170;)權常歎曰人長而進益如吕蒙蔣欽蓋不可及¶
<pb:KR3k0012_SBCK_607-9a>¶
丗&KR0003;曰禇褒字季野語孫盛曰北人學問淵揔博瞻孫荅¶
曰南人學問清通簡要支道林聞之曰余謂北人看書如¶
顯處見月南人學聞如牖中窺日¶
太平御覽卷第六百七¶
<pb:KR3k0012_SBCK_607-9b>¶
