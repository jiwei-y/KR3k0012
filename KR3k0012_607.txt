# -*- mode: mandoku-view -*-
#+TITLE: 太平御覽
#+DATE: 2015-09-23 10:14:03
#+PROPERTY: LASTPB  <md:KR3k0012_SBCK_606-1a>
#+PROPERTY: JUAN 608

<md:KR3k0012_SBCK_606-11a>¶
<md:KR3k0012_SBCK_607-1a>¶
<pb:KR3k0012_WYG_607-1a>
欽定四庫全書
　太平御覽卷六百七¶
　　　　　　　　　　　宋　李昉等　撰
　　學部一¶
　　　叙學¶
易文言曰學以聚之問以辯之¶
白虎通曰學以覺也覺悟所不知也¶
論語為政云子曰學而不思則罔思而不學則殆
<pb:KR3k0012_WYG_607-1b>
又曰君子謀道不謀食耕也餒在其中學也禄¶在其中¶
又曰生而知之者上也學而知之者次也困而學之又其¶
次也困而不學民斯為下矣¶
禮記學記曰君子之于學也藏焉脩焉息焉遊焉¶
又曰善問者如攻堅木先其易者後其節目¶
又曰不學操縵不能安弦(操縵/雜弄)不學博依不能安詩(博依<md:KR3k0012_SBCK_607-1b>¶廣/譬喻也)¶
又曰善學者師逸而功倍又從而庸之不善學者師勤而¶
功半又從而怨之
<pb:KR3k0012_WYG_607-2a>
又曰凡學之道嚴師為難師嚴然後道尊道尊然後民
知¶敬學¶
又曰善待問者如撞鐘叩之以小者則小鳴叩之以大
者¶則大鳴¶
又曰玉不琢不成器人不學不知道是故古之王者教
學¶為先也¶
國語曰文公問元帥於趙衰曰郄縠可行年五十矣守
學¶彌惇夫學先王之法義之府也
<pb:KR3k0012_WYG_607-2b>
又曰范獻子聘於魯問具敖山魯人以鄉對獻子曰不
為¶具敖乎對曰先君獻武之諱也獻子歸徧戒其所知
曰人<md:KR3k0012_SBCK_607-2a>¶不可以不學吾適魯而名其二諱為笑焉唯不學也人
之¶有學猶木之有枝葉木有枝葉猶庇廕人而況君子乎¶
家語曰子路見孔子孔子問曰何好曰好長劒子曰以
子¶之能加之以學豈可及乎子路曰學豈有益哉子曰
狂馬¶不釋䇿(御名馬者不/得釋箽䇿也)操弓不反檠(弓不反檠/然後可持)木受
繩則正¶人受諫則聖受學重問孰不順成子路曰南山
<pb:KR3k0012_WYG_607-3a>
有竹不揉¶自直斬而用之逹於犀革何學之為孔子曰
括而羽之鏃¶而礪之其入不益深乎子路曰敬受命¶
又曰孔子謂伯魚曰吾聞可以與人而不倦者其為學
焉¶其容體不足觀也其勇力不足憚也其先祖不足稱
也其¶族姓不足道也然而顯聞四方流聲後世者非學
之効¶夫遠而有光者飾也近而愈明者學也譬之地也
水潦注¶焉雚葦生焉雖觀之孰知其不源乎(源衆流也/言益者雖)
(從外入及其用之誰/<md:KR3k0012_SBCK_607-2b>¶知其非從己出也)
<pb:KR3k0012_WYG_607-3b>
又曰孔子兄子孔蔑者與宓子賤皆仕孔子問孔蔑曰
女¶之仕何得何亡對曰所亡者三王事若聾(若聾宜為/襲相因襲)
(之/也)學¶焉得習是學不得明也奉禄少饘粥不及親戚是
骨肉益¶疏也公事多急不得弔死問疾是朋友道闕也
孔子不悦¶往過子賤而問之對曰自來仕所得者三始
誦之今得行¶之是學益明也奉禄被親戚是骨肉益親
也雖有公事兼¶之以弔死問疾是朋友信篤也孔子曰
君子哉若人魯無¶君子者斯焉取斯
<pb:KR3k0012_WYG_607-4a>
大戴禮曰學不可以已矣青取之於藍而青於藍冰生
於水¶而寒於水木直中繩揉而為輪其曲中規使之然
也是¶故不登髙山不知天之髙也不臨深淵不知地之
厚也不聞先¶王之道不知學問之大也孔子曰吾終日思
之不如須臾<md:KR3k0012_SBCK_607-3a>¶之所學吾嘗跂而望之不如升高之博見也
升髙而招臂非¶加長而見者逺順風而呼聲非加疾而
聞者速蓬生麻中¶不扶自直積土成山風雨興焉積水
成川蛟龍生焉是故¶不積跬步無以致千里不積小流
<pb:KR3k0012_WYG_607-4b>
無以成江海¶
莊子曰人而不學謂之視肉學而不行命之撮囊(撮擊/者也)¶
又曰叔文相莒三年歸其母自績謂母曰文相莒三年
有¶馬千駟今母猶績文之所得事皆將棄之已母曰吾
聞君¶子不學詩書射御必有博塞之心小人不好田作
必有竊¶盜之心婦人不好紡績織絍必有淫泆之行好
學為福也¶猶飛鳥之有羽翼也¶
又曰魯有兀者叔山無趾踵見仲尼仲尼曰子不謹前
<pb:KR3k0012_WYG_607-5a>
既¶犯若是矣雖今來何及矣無趾曰吾唯不知務而輕
用吾¶生是以亡足今吾來也猶有足尊者存焉吾是以
務全之<md:KR3k0012_SBCK_607-3b>¶也無趾出孔子曰弟子免之無趾兀者也猶務
學以復補¶其前行之惡况令徳之人乎¶
韓子曰加脂粉則嫫母進御䝉不潔則西施棄野學之
為¶脂粉亦厚矣又桓範世要云學者人之脂粉也¶
又曰夫耕之用力也勞而民為之者可得而富之也戰
之¶為事也危而民為之者可得而貴也今脩學文習談
<pb:KR3k0012_WYG_607-5b>
論則¶無耕之勞而有富之實無戰之危而有貴之尊則
人孰不¶為也¶
管子曰明主不厭人故能成其衆士不厭其學故能成
其¶身也¶
曽子曰君子愛人以學及時而行難者弗避易者弗從
年¶四十無藝則無藝矣五十無聞則無聞矣¶
墨子曰墨子謂門人曰汝何不學對曰吾族無學者墨
子<md:KR3k0012_SBCK_607-4a>¶曰不然豈有好美者而曰吾族無此不欲耶富貴者
<pb:KR3k0012_WYG_607-6a>
而曰¶吾族無此不用也¶
新序曰齊王問墨子曰古之學者何如對曰古之學得
一¶善言以附其身今之學得一善言務以説人也¶
尸子曰未有不因學而見道不假學而光身者也¶
又曰今人皆知砥礪其劒而弗知砥礪其身夫學身之
砥¶礪也¶
又曰水積則生吞舟之魚土積則生楩楠豫章學積亦
有¶生焉
<pb:KR3k0012_WYG_607-6b>
愼子曰孔子曰丘少而好學晚而聞道此以博矣¶
孫卿子曰不登髙山不知天之髙不聞先王之遺言不
知¶學問之大也¶
又曰君子之學入乎耳著乎心布乎四肢形乎動静小
人<md:KR3k0012_SBCK_607-4b>¶之學出乎口入乎耳口耳之間四寸耳曷足以美七
尺之¶軀¶
又曰不學不成堯學於君疇舜學於務成昭禹學於西
王¶國
<pb:KR3k0012_WYG_607-7a>
文子曰上學以神聴中學以心聴下學以耳聴耳聴者
學¶在皮膚心聴者學在肌肉神聴者學在骨髓¶
吕氏春秋曰善學者若齊王善雞必食其跖數千而後
足¶(跖雞腫也喻學者如/食多而後方足也)學不辨義如被褐而出錦衣而
入(被褐¶在外錦衣/在内故不可也)戎人生乎戎而戎言楚人生乎楚而
楚言不¶知其所受也今使戎人長乎楚楚人長乎戎則
楚人戎言¶戎人楚言也¶
又曰聖人生於疾學不疾學而能為魁士名人者未之聞也
<pb:KR3k0012_WYG_607-7b>
又曰善學者假人道之長以補其短故假而又假遂有
天<md:KR3k0012_SBCK_607-5a>¶下¶
蘇子曰不食八珍何以知味之竒不為文學何以知世
之¶資¶
孔叢子曰人之進退唯問其志取必以漸勤則得多山
溜¶至軟石為之穿蝎蟲至弱木為之弊夫溜非石之鑿
蝎非¶木之鑿然而能以微脆之形陷堅剛之體非積漸
之致乎¶故學者所以飾百行也
<pb:KR3k0012_WYG_607-8a>
說苑曰晉平公問師曠曰吾年七十欲學恐已暮已對
曰¶暮何不炳燭乎臣聞少而學者如日出之陽壯而學
者如¶日中之陽老而學者如炳燭之明炳燭之明孰與
夜行公¶曰善哉¶
又曰子貢謂子石曰汝不學詩子石曰父母求吾孝兄
弟¶求吾悌朋友求吾信吾暇乎哉子貢曰請投吾詩以
學詩<md:KR3k0012_SBCK_607-5b>¶於子¶
又曰公明宣學於曽子三年不讀書曽子曰汝居參門
<pb:KR3k0012_WYG_607-8b>
三¶年不學何也對曰安敢不學宣見夫子居家庭親在
叱咤¶之聲未至於犬馬宣説之見夫子應賔客恭儉而
不懈¶惰宣說之見夫子居朝庭嚴臨下而不毁傷宣說
之此三者¶學之而未能安敢不學乎曽子避席謝之曰
參不及宣其¶學也¶
賈誼書曰湯曰學聖王之道譬其如日静居而獨思譬
其¶若火夫舍聖王之道而静居而獨思譬其去日之明
於廷¶而就火之光於室也
<pb:KR3k0012_WYG_607-9a>
淮南子曰夫明鏡之始不形也矇然未見形容也及其
杚¶以𤣥錫摩以砥旃鬚眉微毛可得而察也夫學亦人
之砥¶錫也<md:KR3k0012_SBCK_607-6a>¶又曰夫心闇於道而强學不已者譬聾者之歌無以自
樂¶
又曰人莫不知學之有益於己也然而不能者嬉戯害
之¶也人皆多以無用害有用以弋獵博奕之日誦詩讀
書則¶識必博矣故不學之與學猶瘖聾之比於人也
<pb:KR3k0012_WYG_607-9b>
法言曰學者所以脩性也視聴言貌思性所有也學則
正¶否則邪¶
又曰學者所以求為君子也求而不得者有矣未有不¶
求而得之者也¶
又曰大人之學為道小人之學為利子為道乎為利乎
或¶曰耕不穫獵不饗耕獵乎耕道而得道獵徳而得徳
是穫¶饗也¶
又曰百川學海而歸於壑丘陵學山而不至乎山是故
<pb:KR3k0012_WYG_607-10a>
惡¶夫畫者也<md:KR3k0012_SBCK_607-6b>¶抱朴子曰人知藥理病不知學理身¶
又曰夫學者所以清澄性理簸揚埃穢啓道聰明&KR0346;染
質¶素察往知來博涉勸戒仰觀俯察於是乎在雖云色白
匪¶染不麗雖云味甘匪和弗美故瑶華不琢則耀夜之
景不¶發青萍不治則鈍鈎之勁不就故質雖在我而成
之在後¶發閬風捫辰極然後知井谷之閇隘披七經玩
百氏然後¶覺面牆之至困粉黛至則西施以加麗而宿
<pb:KR3k0012_WYG_607-10b>
瘤以飾醜經¶術深則髙才者洞逸而魯鈍者醒悟文梓
干雲而不可名¶之為臺榭者未知班輸之結構也天倫
朗爽而不可謂之¶為君子者未知人倫之臧否也¶
鹽鐵論曰内無其質而外學其文雖有賢師良友若畫
脂¶鏤氷費日損功¶
論衡曰人生懷五常之性好道樂學故别於物飽食快<md:KR3k0012_SBCK_607-7a>¶飲腹為飯坑腸為酒囊是則物也與三百倮蟲何以異
乎
<pb:KR3k0012_WYG_607-11a>
又曰手無錢而之市决貨貨主必不與也夫胷中無學
亦¶猶手中無錢¶
潛夫論曰天地之所貴者人也聖人之所尚者義也德
義¶之所成者智也明知之所求者學問也雖有至聖不
生而¶智雖有至材不生而能由待學問其智乃博其德
乃碩而¶况於凡人乎是以人之學也猶物之有治也夫
瑚簋之器¶朝祭之服其始也乃山野之木蠶繭之絲耳
及正之以繩¶墨制之以機杼則皆成宗廟之器黼黻之
<pb:KR3k0012_WYG_607-11b>
章可羞於鬼神¶可御於王公而君子以敦貞之質察敏
之才攝之以良朋¶教之以明師文之以禮樂導之以詩
書讃之以周易明之以春秋其¶有不濟乎¶
又曰人之情性未能相百其明智有相萬也此非其真
性<md:KR3k0012_SBCK_607-7b>¶必有假以致之夫道之於心猶火之於目也深¶室幽
黑無見乃設燎盛燭則百物彰矣此則火之耀也非¶目
之光也而目假之則為明矣天地之道神明之為不可¶
見也學問聖典心思道術則皆覩矣此則非心之明而
<pb:KR3k0012_WYG_607-12a>
人¶假之則為己知¶矣
風俗通曰武帝廣開獻書之路立五經博士開弟子員
設¶科射䇿勸以官禄訖於元始百有餘年書積如丘山
傳業¶浸衆枝葉繁滋經說百萬言葢禄利之路然也¶
徐偉長中論曰學者所以疏神逹思怡情理性也如寳¶在
於𤣥室所求不得白日照焉則羣物斯辨矣矯首而狥
飛不¶如循雌之必獲孤居而願知不如務學之必逹¶也
蔣子萬機論曰諺曰學如牛毛成如麟角言其少也
<pb:KR3k0012_WYG_607-12b>
譙周法訓曰為國者不患學之病農患治民者之不學<md:KR3k0012_SBCK_607-8a>¶𤣥晏春秋曰予年十七長七尺四寸未通史書與從姑
子¶梁柳等或編荆為楯執杖為戈分陳相刺有若習兵
母數¶譴予予出得𤓰果歸以進母母投諸地曰孝經稱
日用三¶牲之養猶為不孝何何者莫大於欣親今爾年
近乎二十¶志不存教心不入道曽無&KR0502;惕少慰我心修
身篤學爾自¶得之於我何有因對予流涕予心少感遂
伏誦史書
<pb:KR3k0012_WYG_607-13a>
王粲荆州文學官志曰有漢荆州牧劉君稽古若時將
紹¶厥績乃曰先王之為世也則象天地軌儀憲極設教
道化¶叙經志業明道雍泮作為禮樂表陳載籍以持其
德上知¶所以臨下下知所以事上官不失守民聴無悖
然後太階¶平焉故曰物生而屯蒙將養正造昧利有攸
適猶金之銷¶鑪水之從器也是以聖人實之於文鑄之
於學夫文學也¶者人倫之首大教之本也<md:KR3k0012_SBCK_607-8b>¶趙子負書詣鄭康成學曰夫學之於人猶土地之有山
<pb:KR3k0012_WYG_607-13b>
川¶也珍寶於是乎出猶樹木之有枝葉本根於是乎庇
也¶
盧傳厲學篇曰學之染人甚於丹青丹青吾見其乆而
渝¶也不見乆而渝於學也¶
傅子曰人之學者猶渴而飲河海也大飲則大盈小飲
則¶小盈¶
江表傳曰孫權謂吕蒙及蔣欽曰卿今並當途掌事宜
學¶問以自開益蒙曰軍中常苦多務權曰孤豈欲卿治
<pb:KR3k0012_WYG_607-14a>
經為¶博士耶但令涉獵見往事耳如卿二人意性朗悟
學必得¶之宜急讀孫子兵法六韜左傳國語及史孔子
曰吾嘗終¶日不食終夜不寢以思無益不如學也蒙等
感悟遂學所¶博覽儒者不勝魯肅見吕蒙謂曰今者見
卿學識英博¶非復吾下權常嘆曰人長而進益如吕蒙
蔣欽葢不可及<md:KR3k0012_SBCK_607-9a>¶世說曰褚褒字季野語孫盛曰北人學問淵揔博贍孫
答¶曰南人學問清通簡要支道林聞之曰余謂北人㸔
<pb:KR3k0012_WYG_607-14b>
書如¶顯處見月南人學問如牖中窺日¶
　
　
　
　
　
　
　太平御覽卷六百七
