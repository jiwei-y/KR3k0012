# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:29.398921
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 549
#+PROPERTY: FILE SB11n0727-549太平御覽-卷之五百四十九.
<pb:KR3k0012_SBCK_549-1a>¶
太平御覽卷第五百四十九¶
禮儀部二十八¶
　屍　復魂　唅¶
　絞紟衾冒¶
　　　　　屍¶
禮記曲禮下曰在牀曰屍¶
左傳哀下曰陳侯使公孫貞子聘呉未至而卒將以屍入¶
呉人使太宰嚭營勞且辭上介芉尹盖對曰寡君聞楚爲¶
不道荐伐呉國滅厥民人寡君使盖備使弔君之下吏無¶
禄使人逢天之慼大命殞墜今君命逆使人曰無以屍造¶
千門是我寡君之命委于草莽也且臣聞之事死如生禮¶
也於是乎有朝聘而終以屍將事之禮又有朝聘而遭䘮¶
之禮若不以屍將命是遭䘮而還也無乃不可乎以禮防¶
<pb:KR3k0012_SBCK_549-1b>¶
民猶或踰之今大夫曰死而棄之是棄禮也苟我寡君之¶
命逹于君所雖殞于深淵則天命也吴人內之¶
禮統曰屍之言矢也陳也¶
家語曰史魚將卒命其子曰吾在朝不能進蘧伯玉退彌¶
子瑕是吾爲臣不能正君生而不能正君死不可以成禮¶
我死汝其陳屍牖下靈公弔焉怪而問之其子以父言告¶
公公曰寡人過也命殯於客位進蘧伯玉退彌子瑕孔子¶
曰史魚死而屍諌可謂直乎¶
史記曰崔杼殺莊公晏嬰立崔杼門外曰君爲社稷死死¶
之爲社稷亡亡若爲巳死非其私暱誰敢任之門開而入¶
枕公屍而哭三踴而出人謂崔杼殺之杼曰民之望也舎¶
之得民¶
又曰吳兵入郢伍子胥求昭王旣不得乃掘楚平王墓出¶
<pb:KR3k0012_SBCK_549-2a>¶
屍鞭之三百¶
又曰呉王取子胥屍盛以䲻夷(應劭曰取馬皮以/爲䲻夷/形也)浮之江¶
呉人憐之爲立祠於江上因命曰胥山¶
魏志曰宣王討王陵乃窮治其事發陵及令狐思冡剖棺¶
暴屍於所近市三日¶
王隱晉書曰王浚在幽州謡曰幽州城門似藏户中有伏¶
屍王彭祖¶
又曰趙王倫害張華之時洛中震悚唯閻纉敢獨詣東市¶
號哭弔屍而撫之曰早語君遜位而不肯去今果不免禍¶
車頻奏書曰𥘉慕容暐在鄴居石虎宫夢虎齧其臂募人求¶
虎殯所在女子李葂告暐在東明觀下掘得之屍僵不毀¶
暐祼而罵之曰死胡敢夢生天子鞭撻毀辱投之漳河河¶
流迅疾終不移轉暐後爲臣虎所執乃悟而悔焉符堅以¶
<pb:KR3k0012_SBCK_549-2b>¶
李葂無狀無少長悉坑之¶
李固別傳梁冀誅固而露屍於四衢命有敢臨者加其罪¶
固弟子汝南郭況年始成童遊學洛陽乃左提章鉞右秉¶
鈇鑕詣闕上書乞収固屍不許往臨哭陳辭於前遂守䘮¶
不去¶
白虎通曰屍者何謂也屍之爲言陳也失氣亡神形體獨¶
陳¶
釋名曰死曰屍屍舒也骨節解舒不能復自勝歛¶
捜神記曰𥘉鈎弋夫人有罪以譴死殯屍不臰而香及昭¶
帝即位改葬之棺空無屍獨絲履存焉¶
異苑曰河內荀儒字君林乗冰省舅氏䧟河死兄倫求屍¶
積日不得設祭水側又箋與河伯投箋一宿岸側冰開屍¶
手執箋浮出倫又箋謝¶
<pb:KR3k0012_SBCK_549-3a>¶
又曰㝷陽周處字孟威寧康中鎮于巳西爲符堅所摧守¶
節不屈堅使使者請通虓躬治逵陌謂使者云煩君語賊符¶
堅何至耳煩國士如此又潜　圖襲堅聞之曰小人正欲¶
覔死殺之適足成名耳乃若考楚不食而卒歛巳經旬堅¶
怒猶未歇剖棺臨視虓屍欻廻眸鬢髭張烈精瞳明亮廻¶
盻矚堅覩而嘉稱乃厚加贈&KR0608;¶
又曰元嘉中豫章胡家奴開昌邑王冡青州人開齊衰公¶
冡並得金鈎而屍骸露在巖中儼然兹亦未必有慿而然¶
也京房屍至義熈中猶完具僵屍人肉堪爲藥軍士分割¶
之¶
列女傳曰齊人𣏌梁襲莒戰而死其妻無所歸乃就夫屍¶
於城下而哭之七日而城崩妻遂投於淄水而死¶
博物志曰靈帝光和元年元遼西太守黄翻言海邊有流¶
<pb:KR3k0012_SBCK_549-3b>¶
靈冠絳衣屍體完令感夢曰我伯夷弟孤竹君也海水壞¶
吾棺求見掩藏¶
呉㑹稽分地曰重山者大夫種所葬也在西郷郭外後潮¶
水穴山漂去其屍俗云伍子胥乗漸水取以去今山脇有¶
缺處¶
臨邑國記曰有靈鷲能知人吉凶覘人將死食屍肉盡乃¶
去¶
晏子春秋曰景公操玉加於晏子屍上涕下沾衿盡哀而¶
去¶
又曰景公伏晏子屍而號曰今天降禍不加寡人而加夫¶
子社稷危矣¶
論衡曰孟賁之屍人不刃者氣絶也死炭百斛人不沃者¶
光㓕也¶
<pb:KR3k0012_SBCK_549-4a>¶
又曰淮陽都尉尹齊爲吏酷虐及死怨家欲取其屍屍亡¶
歸¶
　　　　　復魂¶
周禮天官夏采曰掌大喪以冕服復于太祖以乗車建綏¶
復于四郊(復招魂也建/綏者去其旒)¶
又春官司服曰大䘮共復衣服(衣服今座/上魂衣也)¶
禮記檀弓曰復盡愛之道也有禱祠之心焉(復謂招魂且/分禱五祀庶)¶
(幾其精/氣之反)望反諸幽求諸鬼神之道也(鬼神處幽闇望/其從鬼神所來)北靣¶
求諸幽之義也(郷其所從來也禮/復者升屋北靣)¶
又檀弓曰邾婁復之以矢也盖自戰於升陘始也(時師雖/勝死傷)¶
(亦甚無衣/可以招魂)¶
又曰曽子問曰爲君使而卒於舎禮曰公館復私館不復¶
凡所使之國有司所授舎則公館巳何謂私館子曰善乎問¶
<pb:KR3k0012_SBCK_549-4b>¶
也自卿大夫家曰私館公與公所爲曰公館公館復此之¶
謂也¶
又禮運曰及其死也升屋而號告曰臯某復(招之/於天)¶
又禮運曰復諸侯以褒衣冕服爵弁服(復招魂復魄也冕/服者上公五侯伯)¶
(四子男三褒衣亦始命爲諸侯及/朝覲見加賜之衣也褒猶進也)夫人稅衣榆狄狄稅素¶
沙(言其招魂用稅衣上至䄖狄也/狄稅素伙言皆以白紗縠爲褒)復西上(北面而西上賜/長左也復者多)¶
(少各如其/命之數)¶
又雜記上曰大夫士死於道則升其乗車之左轂以其綏¶
復如於館死則其復如於其家¶
又喪大記曰復有林麓則虞人設階無林麓則狄人設階¶
(復招魂復魄也階所乘以升屋者虞人主林麓/之官也狄人樂吏之賤者階弟也簨虞之類)小臣復復¶
者朝服君以卷夫人以屈狄大夫以玄頳世婦以䄠衣士¶
以爵弁士妻以稅衣皆升自東榮中屋履危北靣三號捲¶
<pb:KR3k0012_SBCK_549-5a>¶
衣投于前司服受之降自西北榮其爲賔則公館復私館¶
不復其在野則升其乗車之左轂而復(私館卿大夫之家/也不於之復爲主)¶
(人之/惡也)復衣不以衣尸不以斂(不以衣尸謂不襲也復者庶/其生也若以其衣襲歛是用)¶
(生施死於義相友䘮禮/云以衣衣尸俗而去之)婦人復不以袡(袡嫁時上服而/非事鬼神之衣)凡¶
復男子稱名婦人稱字(婦人不/以名行)唯哭先復復而後行死事¶
(氣絶則哭哭而復復/而不蘇可以爲死事)諸侯行而死於館則其復如於其國¶
如於道則升其乗車之左轂以其綏復(館主所致/舎綏旌旗)¶
又䘮服小記曰復與書銘自天子逹於士其辭一也男子¶
稱名婦人書姓與伯仲如不知姓則書氏(此謂殷禮也殷/質不重名復則)¶
(臣得名君周之禮天子崩則同復曰臯夭/子復諸侯薨復曰臯某甫復其餘及書銘)¶
禮記外傳曰人之精氣曰魂(魂陽也云/云而動)形體謂之魄(魄隂/也漠)¶
(然不/動)合隂陽二氣而生也(精氣聚而/爲一物)形勞則神逝(謂正而/魂遊散)¶
死則難復生也孝子之心不能忍也故升屋而招其魂神¶
<pb:KR3k0012_SBCK_549-5b>¶
也神智無涯也鬼者復於土也(人皆食土之物/養成形體也)氣絶而収¶
其魂使反復於體也¶
齊書曰張融建武四年病卒遺令白旐無旒不設祭令人¶
捉塵尾登屋復魂曰吾生平所善自當陵雲一笑三千買¶
棺無製新衾左手執孝經老子右手執小品法華經妾二¶
人事哀畢各遣還家¶
　　　　　含¶
周禮天官冡宰曰太宰之職大䘮賛贈玊含玉(助王爲之/也贈玉旣)¶
(窆所以送先王含玉死者實也天子以玉雜記曰/唅者執璧將命曰寡君使某唅則諸侯唅以璧)小宰䘮¶
荒受其唅禭幣玉之事(春秋傳曰口實曰唅衣服曰禭凶/荒有幣玊者賔客所賙委之禮)¶
又天官玉　府曰大喪共含玉¶
又春官典瑞曰大䘮共飯玉含玉贈玉(飯玉砕玉/以雜米也)¶
禮記檀弓下曰邾婁考公之䘮(考公益之曽孫也/考公或爲定公也)徐君使¶
<pb:KR3k0012_SBCK_549-6a>¶
容居來弔含(弔且唅/非之也)曰寡君使容居坐含進侯玉其使容¶
居以唅(欲親唅非禮也唅不使賤者君行則親/唅耳言侯玉者徐僣稱王自比天子)有司曰諸¶
侯之來辱弊邑者易則易于則于易于雜者未之有也(易/謂)¶
(臣禮于謂君禮也容居以臣欲行君禮于徐/自比天子使大夫敵諸侯有司固拒之是也)容居對曰容¶
居聞之事君不敢志其君亦不敢遺其祖昔我先君駒王¶
西討濟於河無所不用斯言也容居魯人也不敢忘其祖¶
(言我祖與今君於諸侯𥘉如是不聞義則服也駒王徐先/君謂僣號者容居其孫也濟渡也言西討渡於河廣大其)¶
(國也魯魯鈍也言魯/鈍者欲自明不妄)○又檀弓下曰飯用米貝弗忍虚也¶
不以食道用羙焉爾(尊之也食道/米見美也)¶
又雜記上曰唅者執璧將命曰寡君使某唅相者入告出¶
曰孤某須矣(唅玉爲璧制其分/寸之大小未聞)唅者入升堂致命于拜稽¶
顙含者委于殯東南¶
又曰天子飯九具諸侯七大夫五士三(此盖夏時也周禮/天子飯唅用玉)¶
<pb:KR3k0012_SBCK_549-6b>¶
左傳　曰叔孫豹㑹晉士丐于柯盟于督陽荀偃癉¶
疽生瘍於頭(癉疽/堊瘡)二月卒而視不可唅(目開/口噤)宣子與撫之¶
曰事呉敢不如事主猶視欒懷子曰其爲未卒事於齊故¶
也(懷子/欒盈)乃復撫之曰主茍終所不嗣事于齊有如河乃暝¶
受唅也¶
又　曰公㑹呉子伐齊將戰公孫夏命其徒歌虞殯(虞/殯)¶
(送終歌典/示必死也)陳子行命其徒且唅玉(亦示/必死)¶
春秋說題辭曰口實曰唅縁生象食孝子不忍虚其欲(不/忍)¶
(虚故欲/實其口)天子以珠諸侯以玉大夫以璧士以貝唅之爲言¶
含也(生常食故死/亦有所含)¶
說文曰含送終口中玉也¶
釋名曰唅以米貝含其口中也¶
莊子曰青青之麥生於陵阪生不布施死何唅珠爲¶
<pb:KR3k0012_SBCK_549-7a>¶
吕氏春秋曰含珠鱗施今葬皆用之注云含珠口實鱗施¶
施玉匣於死者之體如魚鱗¶
　　　　　絞紟衾冒¶
儀禮士䘮禮曰死於適室撫用歛衾(撫覆也歛衾大歛所/用之衾也衾𬒳也)¶
奉屍于室撫用夷衾(夷衾覆屍/柩之衾也)¶
又曰冒緇質長與手齊頳殺掩足(冒韜尸者也制如直囊/上曰質下曰殺殺韜足)¶
(而上質韜首而下齊手/上衣尢下赤象地也)¶
又曰厥明陳衣于房南頭西上綪紟撗三縮一廣終幅拆¶
其末(綪屈也紟所以束衣服爲堅急也以布爲之縮/從撗者三幅從者一幅折其未令可結之也)¶
禮記雜記曰唯絞紟衾冒死而後製¶
又䘮大記曰君錦冒黼殺綴旁七大夫玄冒黼殺綴旁五¶
士緇冒頳殺綴房三¶
又䘮大記曰小歛布絞縮者一撗者三大歛布絞縮者三¶
<pb:KR3k0012_SBCK_549-7b>¶
撗者五布紟二衾君大夫士一也¶
禮記外傳曰絞紟衾帽死而後製絞者交束之名也紟者¶
堅急之稱也衾者單𬒳也帽者小歛衣故設帽以揜形也¶
小歛用一衾大用二衾一以覆之一者將歛之時先鋪衾¶
於紟之下用以舉尸入棺者也¶
釋名曰絞交也交結之也紟禁也禁繫之也¶
太平御覽卷第五百四十九¶
