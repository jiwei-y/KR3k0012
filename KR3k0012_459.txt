# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:23.562209
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 459
#+PROPERTY: FILE SB11n0727-459太平御覽-卷之四百五十九.
<pb:KR3k0012_SBCK_459-1a>¶
太平御覧卷第四百五十九¶
　人事部一百¶
　　　　　鑒戒下¶
鬻子曰昔周公使康叔守啇戒之曰無殺不&KR0499;寜失有罪¶
亦有無罪而見誅亦有有功而不賞愼之¶
管子曰齊桓公管仲鮑叔牙寗戚飲公曰何不爲寡人夀¶
鮑叔牙奉杯而起曰使公無忘在莒管仲無忘束&KR0350;於魯¶
寗戚無忘飲牛車下公避席再拜¶
晏子曰夫爵益髙者意益下官益大者心益小禄益厚者¶
施益愽也¶
又曰君子居必擇隣遊必就士可以避患也¶
又曰人之將疾必先不甘梁肉之味國之將亡必先思忠¶
臣之語¶
<pb:KR3k0012_SBCK_459-1b>¶
列子曰狐丘文人謂孫叔敖曰人(有三/怨子)知之乎孫叔敖曰¶
何謂也對曰爵髙者人妬之官大者主惡之禄厚者患處¶
之孫叔敖曰吾爵益髙志益下吾官益大吾心益小吾禄¶
益厚吾施益愽以是免三怨可乎¶
莊子曰夫畏途十殺一人則父子兄弟相戒必盛從卒而¶
後敢出祍席之上飲食之間而不知爲之戒過也¶
文子曰其文好者身必剥其角羙者身見殺甘泉先竭直¶
木必伐¶
荀子曰魯哀公問政於孔子曰寡人生於深宫之中長於¶
婦人之手未甞知哀未嘗知憂未甞知勞未嘗知懼未嘗¶
知危孔子曰君之問也丘小人也何以知之曰無吾子無所¶
聞之孔子曰君入廟門而右登自胙階仰見榱棟俯察机筵¶
其器存其人亡君以此思則哀至焉昧爽而櫛冠未明而¶
<pb:KR3k0012_SBCK_459-2a>¶
聽朝一物失所亂之端也君以此思則憂至焉君平明而¶
聽朝日昗而退諸侯之子孫必有在君之庭者君以此思¶
則勞至焉君岀魯之四門以望四郊亡國之墟則必有𩔖¶
焉君以此思則懼至焉且丘聞之君者舟也民者水也水¶
能載舟亦能覆舟君以此思則危至焉¶
又曰慶封爲亂於齊而將之越其族人曰晉近奚不之慶¶
封曰越逺利以避難族人曰變是心也居晉而安不變是¶
心雖越其可以安乎¶
又曰桓公徃問管仲曰仲父有病即有不幸政將遷誰竪¶
刁何如曰不可人情莫不愛其身竪刁自宫而爲君治内¶
身之不愛何能愛君公曰衛公子開封何如管仲曰齊衛¶
之間不過十日之行開封事君十年不歸不見父母非人¶
心也父母之不親安能親君公曰易牙何如曰夫易牙爲¶
<pb:KR3k0012_SBCK_459-2b>¶
君主味君之所未嘗食唯人肉而易牙蒸首子而進之其¶
子不愛焉能愛君公曰孰可管仲曰隰朋可其爲人堅中¶
而廉外少欲而多信堅中足以爲表廉外可與大任少欲¶
則能臨其衆多信則能親隣國此霸王之佐也君其用之¶
管仲死桓公不用隰朋而用豎刁三年桓公南遊堂邑竪¶
刁易牙衛公子開封及大臣爲亂桓公餒而死¶
荀子曰伯禽將歸於魯周公謂伯禽曰君子力如牛不與¶
牛爭力走如馬不與馬爭走智如士不與士爭智¶
韓子曰西門豹性急佩韋以自緩董安于心緩佩弦以自¶
急故能以有餘&KR0024;不足以長續短之謂明至¶
淮南子曰奔車之上無仲尼覆舟之下無伯夷¶
韓子曰天下有至貴而非勢位也有至冨而非金玉也有¶
至壽而非千歳也愿恕反性則貴矣適情知足則冨矣明¶
<pb:KR3k0012_SBCK_459-3a>¶
生死之分則壽矣¶
韓子曰𥘿昭王謂左右曰今時韓與魏孰強對曰魏強𥘿¶
昭王曰其無奈寡人何左右皆然中旗伏瑟而對曰王之¶
料天下過矣當六晉之時智氏最強滅范中行氏又率韓¶
魏之兵以圍趙襄子於晉陽决晉水以灌晉陽之城城不¶
没者三板智伯行水魏宣子御韓康子驂乗智伯曰吾始¶
不知水可以亡國也乃今知之汾水可以灌安邑絳水可¶
以灌平陽魏宣子肘韓康子韓康子履魏宣子之足接於¶
車上而智氏身死國亡爲天下𥬇今𥘿雖不過智氏韓魏¶
弱尚賢其在晉陽之下也此方其用肘足之時願王勿易¶
也於是𥘿王恐¶
又曰呉鐸以聲自毀膏燭以明自鑠¶
又曰魏武侯浮西河而下中流謂呉起曰羙哉山河之固¶
<pb:KR3k0012_SBCK_459-3b>¶
魏國之寳也對曰在德不在險昔三苗氏左洞庭而右彭¶
蠡德義不修而禹滅之夏桀之居左河濟而右太華伊闕¶
在其南羊膓在其北修政不仁湯放之啇紂之國左孟門¶
右太行常山在其北大河經其南修行不德而武王滅之¶
王恃儉而不修德舟中之人盡敵國也武侯曰善¶
&KR0003;苑曰昔成王封周公周公辭不受乃封周公子伯禽於¶
魯將辭去周公戒之曰去矣子其無以魯國驕士矣我文¶
王之子也武王之弟也今王之叔父也又相天子吾於天¶
下亦不輕矣嘗一沐而三握髮一食而三吐哺猶恐失天¶
下之士吾聞之曰德行廣大而守以恭者榮土地愽&KR0073;而¶
守以儉者安禄位尊盛而守以卑者貴人衆兵彊而守以¶
畏者勝聦明睿智而守以愚者益愽聞多記而守以淺者¶
廣此六守者謙徳也夫貴爲天子冨有四海不謙者先天¶
<pb:KR3k0012_SBCK_459-4a>¶
下亡其身桀紂是也可不愼乎故易曰天道虧盈而益謙¶
地道變盈而流謙&KR0017;神害&KR0313;而福謙人道惡盈而好謙誡¶
之哉子其無以魯國驕士矣¶
又曰春秋有忽然而足以亡者國君不可以不愼也妬妾¶
不一足以亡公族不親足以亡大臣不任足以亡國爵不¶
用足以亡親佞近讒足以亡舉百事不時足以亡使民不¶
節足以亡刑罰不中足以亡内失衆心足以亡外嫚大國¶
足以亡¶
&KR0003;苑曰田子方侍魏文侯坐太子擊趨而入見賔客羣臣¶
皆趨田子獨不起文侯有不&KR0003;之色太子亦然田子方稱¶
曰爲子起與無如禮何不爲子起與無如罪何請爲子誦¶
楚恭王之爲太子也將出之雲夢遇大夫工尹工尹遂趨¶
避家人之門中太子下車從之家人之門中曰子大夫何¶
<pb:KR3k0012_SBCK_459-4b>¶
爲其&KR0002;是吾聞之尊其父者不兼其子兼其子者不祥莫¶
大焉子大夫何爲其&KR0002;是工尹曰向吾望見子之面今而¶
後記子之心文侯曰善太子擊前誦㳟王之言而習之¶
又曰孫叔敖爲楚令尹一國吏民皆來賀有一父衣鹿衣¶
冠白冠後來弔孫叔敖正衣冠而出見之謂老父曰楚王¶
不知臣不肖使臣受吏民之垢人盡來賀子獨來弔豈有¶
說乎父曰有&KR0003;身已貴而驕人者民去之位巳髙而檀權¶
者君惡之禄巳厚而不足者患處之孫叔敖再拜曰謹受¶
命願聞餘教父曰位巳髙而意益下官益大而心益小禄¶
巳厚而愼不取君守此三者足以治楚矣¶
說苑曰魏公子牟東行穰侯送之曰先生將去　之山東¶
矣獨無一言以教冉乎魏公子曰微君言之牟幾忘語君¶
君知夫官不與勢期而勢自至乎勢不與冨期而冨自至¶
<pb:KR3k0012_SBCK_459-5a>¶
乎冨不與貴期而貴自至乎貴不與驕期而驕自至乎驕¶
不與罪期而罪自至乎罪不與死期而死自至乎穰侯曰¶
善謹受明教¶
&KR0003;苑曰髙上尊貴無以驕人聦明聖智無以窮人資給疾¶
速無以先人剛毅勇猛無以勝人不知則問不能則學雖¶
知必質然後辯之雖能必讓然後爲之故士雖聦明聖智¶
自守以愚功&KR0013;天下自守以讓勇力距丗自守以怯冨有¶
四海自守以廉此謂髙而不危滿而不溢者也¶
&KR0003;苑曰齊桓公爲大臣具酒期以日中管仲後至桓公舉¶
觴以飲之管仲半弃酒桓公曰期而後至飲而弃酒於禮¶
可乎管仲對曰臣聞酒入舌出舌出者言失言失者身弃¶
臣計弃身不如弃酒桓公𥬇曰仲父起就坐¶
&KR0003;𫟍曰常樅有疾者老子徃問焉曰先生疾甚矣無遺教¶
<pb:KR3k0012_SBCK_459-5b>¶
可以語諸弟子者乎常樅曰子雖不問吾將語子曰過故¶
郷而下車子知之乎老子曰過故郷而下車非謂其不忘故¶
郷耶常樅曰嘻是巳常樅曰過喬木而趨子知之乎老子曰¶
過喬木而趨非謂其敬老耶常樅曰嘻是以張其口而示老¶
子曰吾舌存乎老子曰然吾齒存乎老子曰亡常樅曰子知¶
之乎老子曰夫舌之存也豈非以其柔耶齒之亡也豈非以¶
其剛耶常樅曰嘻是以天下之事巳盡矣無以復語子哉¶
&KR0003;𫟍曰桓公曰金剛則折革剛則裂人君剛則國家滅人¶
臣剛則交友絶夫剛不和不和則不可用是故四馬不和¶
取道不長父子不和其丗破亡兄弟不和不能乆同夫妻¶
不和家室大凶易曰二人同心其利斷金因不剛也¶
又曰老子曰得其所利必慮其害樂其所樂必頋其敗人¶
爲善者天報以福人爲不善者天報以禍也故曰禍兮福¶
<pb:KR3k0012_SBCK_459-6a>¶
所𠋣福兮禍所伏戒之愼之君子不務何以備之夫上知¶
天則不失時下知地則不失財日夜愼之則無害矣¶
太公金匱曰武王問師尚父曰五帝之戒可復得聞乎師¶
尚父曰舜之居民上兢兢如履薄冰禹之居民上慄慄如¶
恐不滿湯之居民上翼翼乎懼不敢息¶
吕氏春秋曰出則以車入則以輦務以自逸命之曰招蹷¶
之機肥肉厚酒務以自強命之曰爛膓之食靡曼皓齒鄭¶
衛之音務以自樂命之曰伐性之斧三者冨貴之所致者¶
也¶
新序曰楚恭王有疾召令尹曰常侍𫟍蘇與我處忠我以¶
義吾與其處不見不思也雖然吾有以得也其功不細必¶
爵之申侯伯與我處吾所樂者勸吾爲之吾所好者勸吾¶
服之吾與處不見思之雖然吾終無得也其過也不細必¶
<pb:KR3k0012_SBCK_459-6b>¶
亟遣之令尹曰諾明日王薨令尹即拜苑&KR0171;爲上卿而逐¶
申伯出於國¶
諸葛亮集先主遺詔勑後主曰勿以惡小而爲之勿以善¶
小而不爲唯賢唯德能服於人汝父德薄勿效之讀傳必¶
可讀漢書禮記閑暇歷視諸子及六韜啇君書益人意知¶
吾終之後汝兄弟父事丞相¶
鄭玄別傳曰玄病困戒子益恩曰吾家舊貧爲父母羣弟所¶
容去厮役之吏遊周𥘿之都徃來幽并兖豫之役&KR0049;覲通¶
人大儒得意者咸從捧手有所受焉遂愽稽六藝究覽傳¶
記今我告尔以事將閑居以安性覃思以終業自非國君¶
之命問親族之憂展孝墳墓觀省野物曷常扶杖出門乎¶
家事大小汝一承之吾焭焭一夫曾無同生相依其朂求¶
君子之道研鑚勿替㳟愼威儀以近有德顯譽成於僚友¶
<pb:KR3k0012_SBCK_459-7a>¶
德行立於已志&KR0002;致聲稱亦有榮於所生耳¶
曹植別傳曰植愽學有髙才年十餘歳誦詩論及賦十萬¶
言性簡易不事華麗太祖征孫權使植留守鄴戒之曰吾¶
昔爲潁令年二十三思此時所行無悔於今今汝年二十¶
三矣可不勉與¶
文士傳曰陸景誡盈曰重臣貴戚隆盛三族莫不罹患搆¶
禍鮮以善終大者破家小者㓕身唯金張子弟丗履忠篤¶
故能保貴持寵祚鍾昆季其餘禍敗可爲痛心¶
東方朔集曰朔將仙戒其子曰明者處丗莫尙於中庸優¶
哉游哉與道相從首陽爲拙柱下爲工飽食安歩以仕代¶
農依隠玩丗詭時不逢¶
劉向集誡子書曰告歆謙之無忽&KR0002;未有異德蒙恩甚厚¶
將何以報董生有云弔者在門賀者在閭有憂則恐懼愼¶
<pb:KR3k0012_SBCK_459-7b>¶
事愼事則必有善功而遺福也¶
蔡邕女誡曰心猶首面也是以甚致飾焉面一旦不脩則¶
塵垢穢之心一朝不思善則邪惡入之咸知飾其面不脩¶
其心夫面之不飾愚者謂之醜心之不脩賢者謂之惡愚¶
者謂之醜猶可賢者謂之惡將何容焉故覽照拭面則思¶
其心之㓗也傳脂則思其心之軟也加粉則思其心之鮮¶
也澤髪則思其心之順也用櫛則思其心之理也立髻則¶
思其心之正也攝𩯭則思其心之整也¶
蔡邕廣連珠曰臣聞目瞤耳鳴近夫小戒也狐鳴犬嘷家¶
人小祅也猶忌愼動作封鎮書符以防其禍是故天地示¶
異灾變横起則人主&KR0106;恐懼而脩政¶
魏文帝誡子曰父母於子日雖肝傷腐爛爲其掩蔽不欲¶
使郷黨士友聞其罪過然行之不改乆乆人自知之用此¶
<pb:KR3k0012_SBCK_459-8a>¶
仕官不亦難乎¶
王脩誡子書曰我實老矣所恃汝等也汝今踰郡縣越山¶
河離兄弟去目下者欲令見舉動之冝以觀髙人逺節聞一¶
得三父欲令子善唯不能殺身其餘無惜也¶
諸葛亮誡外生曰夫志當存髙逺慕先賢絶情欲棄凝滯¶
使庶幾之志揭然有所存惻然有所感忍屈伸去細碎廣¶
咨問除嫌吝雖有淹留何損於羙趣何患於不濟&KR0002;志不¶
強毅意不慷&KR0099;徒碌碌滯於俗黙黙束於情永竄伏於凢¶
庸不免於下流矣¶
又曰夫君子之行静以脩身儉以養德非澹薄無以明志¶
非寧静無以致逺夫學欲静也才湏學也非學無以廣才¶
非志無以成學滔慢則不能勵精險躁則不能治性年與¶
時馳意與日去遂成枯落多不接丗悲守窮廬將復何及¶
<pb:KR3k0012_SBCK_459-8b>¶
崔瑗坐右銘曰無道人之短無&KR0003;已之長施人愼勿念受¶
施愼勿忘丗譽不足慕唯仁爲紀綱隱心而後動謗議庸¶
何傷¶
太平御覽卷第四百五十九¶
