# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:43.791894
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 761
#+PROPERTY: FILE SB11n0727-761太平御覽-卷之七百六十一.
<pb:KR3k0012_SBCK_761-1a>¶
太平御覽卷第七百六十一¶
　　器物部六¶
　　　觥　觚　巵¶
　　　&KR1250;　&KR0678;斝　鍾¶
　　　瓉　鐏彛　滑稽¶
　　　榼　壷　洗¶
　　　　觥¶
三禮圗曰觥受七升以兕角爲之¶
詩曰我姑酌彼兕觥維以不永傷(兕觥角/爵也)¶
又曰躋彼公堂稱彼兕觥萬壽無疆(公堂學校也觥/所以誓衆也)¶
又曰兕觥其觩(音/虬)旨酒思柔彼交匪敖萬福來求(兕觥罰/爵也言)¶
(上丁無失禮者其罰/爵徒觩然陳設而巳)¶
左傳曰晉趙孟叔孫豹曹大夫入于鄭鄭伯兼享之趙孟¶
<pb:KR3k0012_SBCK_761-1b>¶
賦棠棣穆叔子皮及曹大夫興拜舉兕爵曰小國頼子知¶
免於戾矣(兕爵所以罰不敬言小國/&KR0041;趙孟德自知此罰戮)¶
　　　　觚¶
三禮圖曰觚受三升兊(音/銳)下方足&KR0238;赤中青雲飾小其尾¶
周禮曰梓人爲飲酒噐觚三升獻以爵而酬以觚¶
語曰子曰觚不觚觚哉觚哉(孔子曰削觚而志有所念觥/不時成或曰觚哉觚哉觚小)¶
(器耳心不專一尚不/時成况於大事也)¶
周地圖記曰秦使蒙恬北築長城又於原上築城以觚尊¶
酒而&KR0021;有鶉飛止觚上因名鶉觚縣¶
劉伶酒德頌曰止則操巵執觚¶
　　　　巵¶
&KR0003;文曰巵圜器也　小巵也(圜音圎/音伹)¶
禮曰父母舅姑之敦(音/推)牟巵&KR1250;非餕莫敢用¶
<pb:KR3k0012_SBCK_761-2a>¶
史記曰髙祖奉玉巵起爲太上皇壽也¶
漢書曰沛公與項羽㑹鴻門樊噲居營外聞事急乃持楯¶
直入帳下羽問爲誰張良曰沛公&KR0406;乗羽曰壯士哉賜巵¶
酒彘肩噲飲酒拔劒切&KR0079;食之羽曰復能飲乎曰死且不¶
辭豈憚巵酒¶
韓子曰棠谿空見韓昭侯曰今有白玉巵而無當有瓦巵¶
而有當君渇將何以飲君曰以瓦巵棠谿空曰白玉巵至¶
貴君不以飲者以其無當耶君曰然空曰爲人君漏泄群¶
臣之語猶玉巵無當也空毎見而出昭侯必獨卧惟恐夢¶
言泄於妻妾¶
戰國䇿曰昭陽爲楚伐魏覆軍殺將得八城移師而攻齊¶
陳軫爲齊王使見昭陽再拜謝賀戰勝起而曰臣竊譬楚¶
有詞者賜其舎人酒一巵舎人相謂曰數人飲不足一人¶
<pb:KR3k0012_SBCK_761-2b>¶
飲有餘請&KR0030;地爲虵虵先成者飲酒一人虵先成引酒且¶
飲之乃左手持巵右手&KR0030;虵曰吾能爲之足足未成一人¶
虵成奪其巵曰虵固無足子安得爲之足遂飲酒今子伐¶
齊爲虵&KR0030;足也¶
淮南子曰霤水足以溢壷榼而江河不能實漏巵¶
塩鐵論曰川源不能實漏巵¶
魏文帝荅楊脩書曰重惠流離巵昭厚意¶
晉&KR0019;咸汙巵賦曰人有遺余琉璃巵者小兒竊弄墮之不¶
㓗意旣惜之又感寳物之汙辱乃喪其所以爲寳况君子¶
行身而可以有玷乎¶
　　　　&KR1250;(音移)¶
&KR0003;文曰&KR1250;似羹魁柄中有道可以注水¶
纂文曰&KR1250;水器也¶
<pb:KR3k0012_SBCK_761-3a>¶
儀禮曰嫡入室媵御奉&KR1250;沃盥¶
左傳曰晉公子過秦秦伯納女五人懷羸與焉奉&KR1250;沃盥¶
旣而揮之(&KR1250;沷盥噐/揮湔也)怒曰秦晉匹也何以卑我¶
國語曰勾踐命諸稽郢行成於呉曰勾踐願請盟一介適¶
女執箕帚以胲姓於王宫一介適男奉&KR1250;盤以隨諸御(胲/備)¶
(也音/該)¶
　　　　醆斚(醆與/盞同)¶
&KR0003;文曰斚玉爵也或&KR0003;斚受十六升詩曰或獻或酢洗爵¶
奠斚禮曰醆斚及尸君非禮也是謂僣君(醆斚先王/之爵也)¶
又曰季夏六月魯以禘禮祀周公爵用玉琖仍雕¶
左傳曰齊侯伐燕燕人賂以瑶甕玉櫝斚耳(斚耳玉/爵也)不克¶
而還¶
又曰鄭火禆竈言於子産曰&KR0002;我用瓘斝玉瓉鄭必不火¶
<pb:KR3k0012_SBCK_761-3b>¶
子産不許曰天道逺人道邇非所及也竈焉知天道¶
　　　　鍾¶
孔叢子曰平原君强子髙酒曰昔有遺諺堯舜千鍾孔子¶
百觚子路嗑嗑(音)日飲百榼吾子何辤焉子髙曰以予所¶
聞賢聖以道德兼人未聞以飲食也¶
沈約宋書曰蕭思話常從太祖登鍾山中道有盤石清泉¶
上使於石上彈琴因賜以銀鍾酒曰相賞有松石間意¶
凉州記曰胡安據等發張駿&KR0193;得馬瑙鍾¶
論衡曰文王飲千鍾孔子百觚&KR0002;酒用千鍾則&KR0079;宜百牛¶
酒用百觚則肴冝用千羊則文王身如防風孔子躰如長¶
狄乃能堪之¶
　　　　瓉(慈但/切)¶
三禮圖曰主瓉受四升徑八寸形如盤其柄以圭有流前¶
<pb:KR3k0012_SBCK_761-4a>¶
注〇書曰平王錫晉文侯秬鬯圭瓉(孔安國日以圭爲/枘柄謂之圭瓉也)¶
詩曰　&KR0539;珪瓉秬鬯一卣(音/酉)¶
又曰瑟彼玉瓉黄流在中(玉瓉圭瓉也圭瓉文狀以圭爲/柄黄金爲勺青金爲外朱中央)¶
周禮曰裸(音/貫)圭有瓉(鄭司農云於圭頭爲器可以<折 t="33"/>鬯祼/之&KR0021;謂之瓉也漢禮瓉盤大在三升)¶
(口徑八寸下有/盤口經一尺也)¶
又曰祼圭尺有二寸有珪以祀宗廟也¶
禮曰賜珪瓉然後&KR0021;¶
又曰祀周公於太廟灌用玉瓉大圭(瓉形如盤容五升以/大圭爲柄是謂圭瓉)¶
白虎通曰圭瓉者噐之名所以受灌之噐以圭瓉飭其柄¶
　　　　樽彛¶
&KR0003;文曰樽酒器也罍&KR0027;目酒尊也木刻爲雲象其施不窮¶
爾雅曰彞卣罍器也(皆酒尊彛/其名也)卣中尊也¶
易曰樽酒簋二用&KR0498;納約自牖終无咎¶
<pb:KR3k0012_SBCK_761-4b>¶
書曰用賚尓秬鬯一卣(卣中/尊也)¶
詩曰我姑酌彼金罍惟以不永懷¶
周禮曰司尊彛掌六尊六彛之位春祠夏禴祼用雞彛鳥¶
彛皆有舟其朝獻用兩獻(音/娑)尊其再獻用兩象尊皆有罍¶
秋甞冬蒸祼用斝彛黄彛皆有舟其朝獻用兩箸(直略/切)尊¶
其饋獻用兩壷尊皆有罍(彛亦尊也彞法也言爲法之正/也雞彛鳥彛謂刻而&KR0030;之爲雞)¶
(鳳之形也皆有舟鄭司農云舟遵下䑓也&KR0002;今時氶盤也/獻讀曰犧犧遵飾以翡翠象遵以象鳯皇或曰以象骨飾)¶
(尊也斝讀爲嫁彛&KR0030;禾稼也黄彞黄目尊/也著尊者著地無足壷尊者以壷爲尊)¶
禮曰五獻之尊門外&KR0498;門内壷君樽瓦甒(音/武)此以小爲貴¶
也(壷大一石瓦甒&KR0498;大小未/聞也易日樽酒貳用&KR0498;也)犧樽䟽布&KR0456;(音/覔)樿(之善/切)勺此¶
以素爲貴也¶
又曰夫禮之&KR0004;始諸飲食其燔黍椑(音/伯)豚汙(音&KR0050;/切)尊而抔¶
(薄侯/切)飲(鄭&KR0007;云汙樽鑿地爲撙/也抔飲以手掬之也)¶
<pb:KR3k0012_SBCK_761-5a>¶
又曰黄目&KR0650;氣之上尊也黄者中目者氣之清明者也言¶
酌於中而清明於外也(黄目黄/彛也)¶
又曰魯季夏六月以禘禮祀周公於太廟尊用犧象山罍¶
&KR0650;尊用黄目(犧尊以沙明爲&KR0030;象骨飾/之&KR0650;&KR0650;鬯之噐黄目黄彛)¶
又曰泰有虞氏之尊也山罍夏后氏之尊也著殷之尊也¶
犧象周之尊也(㤗用瓦着/地無足)¶
傳曰犧象不出門喜樂不野合¶
漢書曰梁孝王有罍尊(上刻雲/雷象也)直千金戒後代善寳之王¶
任后聞而欲得之王讓大母李太后曰先王有命無得以¶
樽予(音/與)人他物雖百鉅萬猶自恣任后絶欲得之王讓直¶
使人開府取樽賜任后天子下吏驗問公卿治奏以爲不¶
孝讓誅也¶
東觀漢記曰王覇擊賊作倡樂賊射營中覇前酒樽覇坐¶
<pb:KR3k0012_SBCK_761-5b>¶
不動¶
又曰章帝時美陽得銅酒樽采色青黄有古文後漢書曰¶
章帝&KR0004;元七年槐里歧山得銅樽一枚¶
晉起居注曰穆帝升平二年尚書左丞劉兖元㑹曰彭城¶
計佐虞興發白虎樽而羣觀輻湊中蘭臺令史張&KR0007;不禁¶
免&KR0007;令史¶
沈約宋書曰正旦元㑹設白虎樽於殿庭樽盖上施白虎¶
有能獻直言者則發此樽飲酒蓋杜舉之遺式也蓋爲白¶
虎疑是後人所加欲令猛如虎無所忌憚也¶
晏子春秋曰晉欲攻齊使范昭觀焉景公觴之范昭曰請¶
君幸樽酌晏子命撤樽革具范昭歸曰齊不可伐也吾欲¶
慙其君晏子知之孔子聞之曰不越於樽爼之間折衝千¶
里也¶
<pb:KR3k0012_SBCK_761-6a>¶
莊子曰市上之人有善戴尊者(酒尊/也)累十尊而行人有與¶
之更者行道未半而以其尊顛¶
又曰百年之木破爲犧樽青黄而文之其一斷在溝中比¶
犧樽於溝之斷則美惡有間矣其於失徃一也桀跖與魯¶
史行義有間矣然其失性均也¶
又曰純朴不殘孰爲犧樽白王不毀孰爲珪璋道徳不廢¶
安取仁義¶
淮南子曰百圍之木斬而爲犧樽龍虵虎豹曲成文章(髙/誘)¶
(曰<折 t="33"/>爲蟠龍/伏虎之狀也)¶
又曰夫聖人之道猶中衢而設樽&KR0088;過者斟酌多少不同¶
各得其所冝¶
又曰夫奉一爵酒不知於邑(言其/輕也)挈石之樽則白汗交流(言/其)¶
(重/也)又况羸天下之憂而任海内之事者乎重於樽亦逺矣¶
<pb:KR3k0012_SBCK_761-6b>¶
風俗通曰坐不移樽俗&KR0003;几宴飲者移轉樽酒令人訟諍¶
志林曰先代不識犧樽但云沙&KR0030;之飾以翠羽至魏明帝¶
時魯郡於地中得齊大夫子尾送女噐有犧樽作犧牛形¶
自尓乃知其定形¶
呉越春秋曰闔閭女自殺以銀樽送之¶
鄴中記曰石虎正㑹殿前有白龍樽作金龍於東箱西向¶
龍口金樽受五十斛¶
涼州記曰胡安據等發張駿陵得白玉樽受三升戴延之¶
西征記曰太極殿中有銅龍長三丈銅樽容三十斛正旦¶
大㑹龍從土中受酒口吐之於樽中¶
傅&KR0007;朝㑹賦曰跱鳯虎之二樽清酤皆以淵停¶
蔡邕論銘曰漢獲齊侯寳樽于槐里也¶
孫綽陽燧樽銘曰詳觀兹噐妙巧竒絶酌焉則注受滿則¶
<pb:KR3k0012_SBCK_761-7a>¶
閉(&KR0024;結/切)吐冩適㑹未見其竭¶
　　　　滑稽¶
崔浩漢記音義曰滑稽酒噐也轉注吐酒終日不巳&KR0002;今¶
之陽燧樽¶
史記曰呉王夫差取子胥尸盛以鴟夷革而浮之江中(應/劭)¶
(曰取馬革爲䲻/夷鴟夷榼形)¶
漢書&KR0045;雄酒賦曰鴟夷滑稽腹大如壷晝日盛酒人復借¶
酤常爲國噐託於屬車¶
　　　　榼¶
&KR0003;文曰榼酒噐也椑(音/鼙)圜榼也¶
左傳曰晉欒鍼使行人執榼承飲造于子童¶
謝承後漢書曰陳茂爲豫州别駕與刺史周敞行部到頴¶
川陽翟傅車有美酒一椑敞&KR0217;載酒以行茂取椑擊柱破¶
<pb:KR3k0012_SBCK_761-7b>¶
之曰使君傅車榼載酒非冝¶
王隱晉書曰宣帝旣㓕公孫淵還作榼兩口二種酒持着¶
馬上先飲佳酒塞口而開毒酒與牛金金飲而死¶
北齊書曰元韶字丗胄魏室竒寳多入韶家有馬瑙榼容¶
三外玉縫之皆稱西域&KR0017;作也¶
凉州記曰胡安據等發張駿陵得流離榼¶
孔叢子曰子路嗑嗑飲百&KR1845;(巳貝/鍾門)¶
列異傳曰濟北&KR0076;起神女來遊車上有壷榼青白流璃五¶
具¶
續齊諧記曰王敬伯夜見一女命婢取酒提一渌沉&KR0238;榼¶
曹毗杜蘭香傳曰蘭香降張實輒賫元榼¶
馬融奏事曰楚將呉起或遺之一榼酒注之上流使士卒¶
迎流飲其下明不獨也¶
<pb:KR3k0012_SBCK_761-8a>¶
劉伶酒德頌曰止則操巵執觚動則挈榼提壷¶
　　　　壷¶
三禮圖曰洗壷受一斛口徑一尺頭髙五寸大中身兊(音/銳)¶
下赤&KR0238;中元上加青雲氣方壷受一斛腹圜足口方圜壷¶
受一斛腹方足口圜¶
詩曰顯甫餞之清酒百壷¶
周禮曰挈壷氏以令軍井(壷所以盛飲故/以壷表井中)凢軍事懸壷以¶
序聚&KR0512;(懸壷以爲漏/也檮竟託)¶
禮曰其以乗壷酒賜人亦曰乗壷酒(乗壷/四壷)尊壷者靣其鼻¶
(鼻在靣上/言向人也)¶
左傳曰晉侯問原守於寺人㪍鞮對曰昔趙襄以壷飱從¶
徑餒而弗食故處原¶
漢書曰東方朔曰壷者所以盛也¶
<pb:KR3k0012_SBCK_761-8b>¶
晏子春秋曰景公遊於紀得金壷發視之中有丹書¶
韓子曰晉公子重耳過曹僖&KR0018;羈盛黄金於壷充之以食¶
令人遺公子也¶
&KR0003;苑曰五大夫願衛人也&KR0018;壷入井終日灌一區¶
國語曰勾踐召范蠡而問焉曰諺有之曰觥飲不及壷飡¶
(言志在觥飲慮不至壷/食喻巳德小不能逺啚)今&KR0010;晚矣子將奈何曰臣聞追亡¶
人也蹶而趣之唯恐不及王曰諾遂伐呉¶
神仙傳曰壷公賣藥常懸一壷於坐上日入之後公輙跳¶
入壷中¶
捜神記曰呉王夫差女王恱童子韓重結氣死形見將重¶
入&KR0193;取崑崙玉壷與之¶
琴操曰伍貟奔呉過漂陽瀬溪見一女擊漂於水中旁有¶
壷漿乃就乞飲飲畢謂女子曰掩夫人壷口女子知其意¶
<pb:KR3k0012_SBCK_761-9a>¶
自投瀬溪而死¶
　　　　洗¶
三禮圖曰洗髙三尺口徑尺五寸足徑三尺士鐵大夫以¶
上銅爲之諸侯白金飭天子黄金飭¶
儀禮曰設洗于阼階東南¶
禮曰其水在洗東祖天地之左海也¶
魏武令曰臨&KR0021;就洗以手擬水而不盥以絜爲敬未聞擬¶
向不敬之禮吾親受水而盥¶
太平御覽卷第七百六十一¶
<pb:KR3k0012_SBCK_761-9b>¶
