# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:03.244201
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 86
#+PROPERTY: FILE SB11n0727-086太平御覽-卷之八十六.
<pb:KR3k0012_SBCK_086-1a>¶
太平御覽卷第八十六¶
　皇王部十一¶
　　　𥘿¶
　　　昭襄王¶
　　　孝文王¶
　　　莊襄王¶
　　　始皇帝¶
　　　二世皇帝¶
　　　𥘿王子嬰¶
　　　楚義帝(附)¶
　　　　　𥘿¶
史紀曰𥘿之先帝顓頊之苗裔孫曰女脩女脩織𤣥鳥隕¶
𡖉女脩吞之生子大業大業娶少典之子曰女華生大費¶
<pb:KR3k0012_SBCK_086-1b>¶
與禹平水土巳成帝錫𤣥珪禹受曰非予能成亦大費與¶
禹平水土巳爲輔帝舜曰咨爾費賛禹功其賜爾皂游爾¶
後嗣將大出遂妻之姚姓之玉女大費拜受佐舜調馴鳥¶
獸是爲栢翳舜賜姓嬴氏大費生子二人一曰大廉實鳥俗¶
氏二曰&KR0002;木實費氏其𤣥孫曰費昌子孫或在中國或在¶
夷狄費昌當夏桀之時去夏歸商爲湯御以敗桀於鳴條¶
大廉𤣥孫曰孟戯中衍鳥身人言帝太戊聞而卜之使御¶
吉遂致使御而妻之自太戊以下中&KR0283;之後丗有功以佐¶
殷國故嬴姓多顯遂爲諸侯其𤣥孫曰中潏在西戎生蜚¶
廉蜚廉生惡來惡來有力蜚廉善走父子俱以材力事紂¶
周武王伐紂并殺惡來蜚廉死葬於霍太山蜚廉復有子曰¶
季勝𤣥孫曰造父以善御幸於周繆王繆王以趙城封造¶
父造父族由此爲趙氏趙衰其後也惡來革者蜚廉子也¶
<pb:KR3k0012_SBCK_086-2a>¶
早死有子曰女防女防四丗生非子以造父之寵皆姓趙¶
氏非子居犬丘周孝王分土爲附庸邑之𥘿(今天水隴西/縣𥘿亭也)¶
使復續嬴氏祀號曰𥘿嬴三世至𥘿仲始大其孫襄公時¶
周平王避犬戎之難東徙洛邑襄公以兵送平王平王封¶
襄公爲諸侯賜之歧以西之地襄公於是始與諸侯通使¶
聘享之禮至繆公康公之世漸爲強霸與齊𣈆爭爲諸侯¶
盟主𥘿仲巳下二十八世曰武王武王卒立異母弟是爲¶
昭襄王于時周室微弱¶
　　　　　昭襄王¶
史記曰昭襄王十九年王爲西帝齊爲東帝皆復去之五¶
十二年周九鼎入𥘿周&KR0004;亡五十四年王郊見上帝於雍¶
丘五十六年昭襄王卒子孝文王立¶
古史考曰王赧卒後天下無主四十九年以&KR0010;所在紀之¶
<pb:KR3k0012_SBCK_086-2b>¶
　　　　　孝文王¶
史記曰孝文王元年赦罪人脩先王功臣褒厚親戚文王¶
除䘮十月己亥即位三日辛&KR1067;卒子莊襄王立¶
　　　　　莊襄王¶
史記曰莊襄王元年大赦罪人脩先王之功臣施德厚骨¶
肉而布惠於民東周君與諸侯謀𥘿𥘿使相國吕不韋誅¶
之盡入其國以陽人之地賜周君奉其𥙊祀四年莊襄王¶
卒子政立¶
　　　　　始皇帝¶
河圖曰𥘿　帝名政虎口日角大目隆鼻長八尺六寸¶
大七圍手握兵執矢名祖龍¶
尚書考靈耀曰𥘿失金鏡(宋均注曰金/鏡喻明道也)魚目入珠(言僞亂/眞也莊)¶
(襄王納吕不韋/之妻生始皇也)¶
<pb:KR3k0012_SBCK_086-3a>¶
古文竒字曰𥘿改古文以爲大篆及𨽻字國人多誹謗怨¶
恨𥘿苦天下不從而召諸生到者拜爲郎凡七百人又宻¶
冬月種𤓰於驪山硎谷之中温處𤓰實成乃使人上書曰¶
𤓰冬有實有詔下博士諸生&KR0003;之人人各異&KR0003;則皆使往¶
視之而爲伏機諸生賢儒皆至焉方相難不能决因發機¶
從上填之以土皆壓死¶
史記曰莊襄王爲𥘿質子於趙見吕不韋&KR0078;恱而取之生¶
始皇帝始皇以𥘿昭王四十八年正月生於邯鄲及生名¶
爲政姓趙氏年十三歳莊襄王死政代立爲𥘿王十年大¶
梁人尉繚來&KR0003;𥘿王曰以𥘿之強視諸侯譬如郡縣之君¶
臣但恐諸侯合從而岀不意此乃智伯夫差湣王所以亡¶
也願大王無愛財物賂其豪臣以乱其謀不過亡四十萬金¶
則諸侯可盡王從其計見尉繚抗禮衣服食飲與繚同繚¶
<pb:KR3k0012_SBCK_086-3b>¶
曰𥘿王爲人蜂凖長目鷙鳥膺豺聲少恩而虎狼心居約¶
易出人下得志亦輕食人我布衣然見我常身自下我使¶
𥘿王得志於天下天下皆爲虜矣不可與乆遊乃亡去𥘿¶
王&KR0116;固止爲𥘿國尉卒用其計䇿二十六年𥘿&KR0004;并天下¶
廷尉斯等與愽士議曰有天皇有地皇有人皇人皇最貴¶
臣等昧死上尊號王爲𥘿皇命爲制令爲詔天子自稱爲¶
朕王曰去𥘿著皇採上古帝王位號號曰皇帝他如議制¶
曰朕聞太古有號死而以行爲謚如此則子議父臣議君¶
甚無謂朕弗取自今以來除謚法朕爲始皇帝後丗以計¶
數二丗三丗至於萬丗傳之無窮始皇推終始五徳之傳¶
(音亭傳/之傳也)以爲周得火德𥘿代周德從所不勝方今水德之¶
始改年始朝賀皆自十月朔衣服旄旌節旗皆上黒數以¶
六爲紀符法冠皆六寸而轝六尺六尺爲歩乗六馬更名¶
<pb:KR3k0012_SBCK_086-4a>¶
河曰德水以爲水德之始剛毅戾&KR0055;事皆決於法分天下¶
之國以爲三十六郡郡置守尉&KR0101;更命民曰黔首大酺收¶
天下兵聚之於咸陽銷以爲鍾鐻鑄爲金人十二重各千¶
石置宫庭中一法度衡石丈尺車同&KR0100;書同文字地東至¶
海暨朝鮮西至臨洮羌中南至北向戸北據河爲塞並隂¶
山至遼東徙天下豪冨於咸陽十二萬戸諸廟及章臺上¶
林皆在渭南𥘿毎破諸侯冩放其宫室作之咸陽北阪二¶
曰臨渭自雍門以東至涇渭殿屋&KR0232;道周閤相屬所得諸¶
美人鍾鼓以充入之二十七年始皇廵隴西北地出雞頭¶
山過回中作長信宫渭南巳來更命宫爲極廟象天極廟¶
道通驪山上作甘泉前殿築甬道自咸陽屬之二十八年¶
始皇東行郡縣上鄒嶧山立石與魯諸儒生刻石頌𥘿徳¶
議封禪望𥙊山川之事乃遂上太山立石封祠祀禪梁父¶
<pb:KR3k0012_SBCK_086-4b>¶
刻所立石乃並渤海以東過黄腄窮成山登之罘立石頌¶
素徳而去南登琅邪大樂之留三月徙黔首三萬戸琅邪臺¶
下復十二&KR0010;作琅邪臺立石頌𥘿徳二十九年始皇東遊¶
至陽武愽浪沙中爲盗所驚求弗得乃令天下大索十日¶
三十一年始皇爲微行咸陽與武士四人俱夜出逢盗蘭¶
池見窘武士擊殺盗三十二年始皇之碣石使燕人盧生¶
求羡門髙誓刻碣石門盧生使入海還以&KR0017;神事因奏録¶
圖書曰亡𥘿者胡也始皇乃使將軍蒙恬發兵三十萬人¶
北擊胡略取河南地三十三年略取陸梁地爲桂林象郡¶
南海西北斥逐匈奴自榆中並河以東屬之隂山以爲三¶
十四縣城河上爲塞又使䝉恬渡河取髙闕陶山北假中¶
(北假/地名)築亭鄣以逐戎人三十四年丞相斯議曰臣請史官¶
非𥘿記燒之天下敢有藏詩書百家語者悉詣守尉雜燒¶
<pb:KR3k0012_SBCK_086-5a>¶
之有敢偶語詩書棄市以古非今者族吏見不舉與之同¶
罪諸有文學之書蠲除之令下三十日不燒黥爲城旦所¶
不去者醫藥卜筮種樹之書&KR0002;有學法令以吏爲師三十¶
五年乃營作朝宮渭南北上林苑中先作前殿阿房東西¶
五百歩南北五十丈上可坐萬人下可建五丈旌旗周馳¶
爲閣道自殿下直抵南山表南山之巔以爲闕爲&KR0232;道自¶
阿房渡渭屬之咸陽以象天極閣道絶漢抵營室也立石¶
東海上朐界中以爲𥘿東門因徙三萬家驪邑五萬家雲¶
陽皆復不事乃令咸陽之旁二百里内宫觀二百七十&KR0232;¶
道甬道相連帷帳鍾鼔羙人充之各寒暑不移徙所幸有¶
言其處者罪死始皇帝幸梁山宫從山上見丞相車&KR0016;衆¶
不善也中人或告丞相丞相後損車&KR0016;始皇怒曰此中人¶
泄吾語案問莫服當是時詔捕諸時在旁者皆殺之自是¶
<pb:KR3k0012_SBCK_086-5b>¶
後莫知行之所在聽事群臣受決事悉於咸陽宫長子扶¶
&KR0171;諌曰天下&KR0004;定逺方黔首未集諸生皆誦法孔子今皆¶
重法繩之臣恐天下不安唯上察之始皇怒使扶蘇北&KR0101;¶
蒙恬於上郡三十七年始皇出遊左丞相斯從右丞相去¶
疾守少子胡亥愛慕請從始皇許之十一月行至雲夢望¶
祀虞舜於九疑浮江下觀&KR0171;柯渡梅渚過丹陽至錢塘浙¶
江水波惡乃西百二十里從狹中渡上㑹稽𥙊大禹望于¶
南海而立石刻頌𥘿德還過吴從江乗渡並海上北至琅¶
邪方士徐福等入海求神藥數&KR0010;不得費多恐譴乃詐曰¶
蓬萊藥可得然常爲大鮫魚之所害故不得至願請善射¶
與俱見則以連弩射之始皇夢與海神戰如人狀以問占¶
夢愽士曰水神不可見以大魚蛟龍爲候今上禱祠備謹¶
而有此惡神當除去而善神可致乃命入海者賫捕巨魚¶
<pb:KR3k0012_SBCK_086-6a>¶
具而自以連弩候大魚出射之自琅邪北至營成山弗見¶
至之罦見巨魚遂並海至平津而病始皇惡言死群臣莫¶
敢言死事上病益甚乃爲璽書賜公子扶蘇曰與䘮㑹咸¶
陽而葬書巳封在中車府令趙髙行符璽事所未授使者¶
七月丙寅始皇崩於沙丘平臺時年五十在位三十七年¶
丞相斯爲上崩在外恐諸公子及天下有變乃祕之不發¶
䘮棺載輼輬車中故幸宦者叅乗所至上食百官奏事如¶
故宦者輙從輼輬車中可其奏事獨子胡亥趙髙及幸宦¶
者五六人知上死趙髙故嘗教胡亥書及獄律令法事胡¶
亥私幸之髙乃與胡亥丞相斯隂謀破去始皇所封書賜¶
公子扶&KR0171;者而更詐爲丞相斯受始皇遺詔沙丘立子胡¶
亥以爲太子乃更爲書賜公子扶&KR0171;蒙恬數以罪賜死遂¶
從井陘抵九原㑹暑上輼輬車臭乃詔從官令車載一石¶
<pb:KR3k0012_SBCK_086-6b>¶
鮑魚以亂其臭行從直道至咸陽發䘮太子胡亥襲位¶
漢書曰𥘿據𫝑勝之地騁狙詐之兵蠶食山東一切取勝¶
因矜其所習自任私智姍𥬇三代蕩滅古法竊自號爲皇¶
帝而子弟爲疋夫内亡骨肉夲根之輔外亡尺土蕃翼之¶
衛吴陳&KR0108;其白挺劉項隨而斃之¶
又曰𥘿始皇即位三十九年内平六國外攘四夷死人如¶
麻暴骨長城之下頭顱相屬於道不一日而無兵¶
又曰賈山借𥘿爲諭名曰至言其辭曰始皇貴爲天子冨¶
有天下賦歛重數百姓罷弊赭衣半道群盗滿山使天下¶
之人載目而視傾耳而聽離宫三百鍾鼓不移而具爲宫¶
室之麗如此使其後世曽不得聚廬而託處焉爲馳道於¶
天下東窮燕齊南極吴楚厚築其外隠以金椎樹以青松¶
爲馳道之麗如此使其後世曽不得邪徑而託足焉葬乎¶
<pb:KR3k0012_SBCK_086-7a>¶
驪山銅錮其内漆塗其外中城遊觀上成山林爲葬埋之¶
侈如此使其後世曽不得蓬顆蔽塚而託葬焉𥘿以熊羆¶
之力虎狼之心蠶食諸侯并吞海内而不篤禮義故天殃¶
巳加矣¶
異苑曰𥘿世有謡云𥘿始皇奄僵開吾户據吾牀飲吾酒¶
唾吾漿飡吾飲以爲糧張吾弓射東牆前至沙丘當滅亡¶
始皇旣坑儒焚典乃發孔子墓欲取諸經傳壙旣啓於是¶
悉如謡者之言又言謡文刋在塚壁政甚惡之及逹沙丘¶
而脩別路見一群小兒輦沙爲阜問云沙丘從此得病¶
淮南子曰𥘿之時髙爲臺榭大爲苑囿造馳道數千里鑄¶
金人發邊戍入芻藁頭㑹箕歛輸於少府丁壯丈夫西至¶
臨洮狄道東至㑹稽浮石南至象郡桂林北至飛狐陽原¶
道路死人以溝量當此之時有忠諌者謂之不祥道仁義¶
<pb:KR3k0012_SBCK_086-7b>¶
者謂之狂¶
桓譚新語曰𥘿始皇見周室失統自以當保有九州見萬¶
民碌碌猶群羊聚猪皆可以竿而駈之故遂以敗也¶
　　　　　二世皇帝¶
史記曰二世皇帝元年年二十一趙髙爲郎中令任用事¶
徴材士五萬人爲屯衛咸陽令教射狗馬禽獸用法益刻¶
&KR0055;七月戍卒陳勝等反二年冬陳渉所遣周章等西至戯¶
兵數十萬二世大驚夢白虎齧其左&KR0406;馬殺之心不樂恠¶
問占夢卜曰涇水爲祟二世乃齋於望夷宮欲祠涇水沉¶
四白馬使使責讓髙以盗賊事髙懼乃隂與其壻咸陽令閻¶
樂其第趙成謀使郎中令爲内應詐爲有大賊遣樂將吏¶
卒千餘人至望夷宫郎中令與樂俱入射上幄坐幃二世¶
怒召左右左右皆惶擾不闘旁有宦者一人侍不敢去二¶
<pb:KR3k0012_SBCK_086-8a>¶
世入內謂曰何不早告我宦者曰臣不敢言故得全使臣¶
早言皆巳誅安得至今閻樂前即二世數曰足下驕恣誅¶
殺無道天下共叛足下其自爲計二世曰丞相可得見不¶
樂曰不可二世曰吾願得一郡爲王弗許又曰願爲萬户¶
侯弗許又日願與妻子爲黔首比諸公子樂曰臣受命於¶
丞相爲天下誅足下足下雖多言臣不敢報麾其兵進二¶
世自殺閻樂歸報趙髙趙髙乃悉召諸大臣公子告以誅¶
二世之&KR0250;曰𥘿故王國始皇君天下故稱帝今六國復自¶
立𥘿地益小乃以空名爲帝不可冝爲王如故便立二世¶
之兄子公子嬰爲𥘿王以黔首葬二世杜南冝春苑中在¶
位三年¶
　　　　　𥘿王子嬰¶
史記曰趙髙令子嬰齋當廟見受玉璽齋五日子嬰與其¶
<pb:KR3k0012_SBCK_086-8b>¶
子二人謀稱疾不行髙果自往曰宗廟重事王奈何不行¶
子嬰遂刺殺趙髙於齋宫夷三族以狥咸陽子嬰爲𥘿王¶
四十六日楚將沛公破𥘿軍入武𨵿遂至霸上使人約降¶
子嬰子嬰即係頸以組白馬素車奉天子之璽符降軹道¶
旁項籍爲從長殺子嬰及𥘿諸公子宗族¶
史記太史公曰始皇自以爲功過五帝地廣三皇而羞與¶
之侔善哉賈生推言之曰𥘿并兼諸侯繕津𨵿據險塞脩¶
甲兵而守之陳渉以戍卒散亂之衆數百&KR0108;臂大呼不用¶
弓㦸之兵鉏櫌白挺(擾田噐/也音憂)望屋而食横行天下𥘿人阻¶
險不守𨵿梁不闔長㦸不刺強弩不射楚師&KR0055;入戰於鴻¶
門曽無藩籬之艱當此時也世非無深慮知化之士也然¶
不敢盡忠拂過者𥘿俗多忌諱之禁忠言未卒於口而身¶
爲戮殁矣故天下之士傾耳而聽重足而立拑口而不言¶
<pb:KR3k0012_SBCK_086-9a>¶
是以三主失道忠臣不敢諌智士不敢謀天下巳亂姦不¶
上聞豈不哀哉𥘿王纉六世之餘烈振長筴而御宇内吞¶
二周而亡諸侯履至尊而制六合執捶拊(拊拍/音府)以鞭笞天¶
下威振四海南取百越之地以爲桂林象郡乃使蒙恬北¶
築長城而守藩籬却匈奴七百餘里胡人不敢南下而牧¶
馬士不敢彎弓而報怨於是廢先王之道焚百家之言以¶
愚黔首&KR0549;名城殺豪俊收天下之兵聚之咸陽銷鋒鏑鑄¶
以爲金人十二以弱黔首之民然後塹華爲城因河爲津¶
據億丈之城臨不測之谿以爲固良將勁弩守要害之處¶
信臣精卒陳利兵而誰何(何問/之也)天下巳定𥘿王之心自以¶
爲𨵿中之固金城千里子孫帝王萬丗之業也𥘿王旣没¶
陳渉斬木爲兵掲竿爲旗天下雲集而響應羸糧而影從¶
山東豪俊遂並起而亡𥘿族矣然𥘿以區區之地千乗之¶
<pb:KR3k0012_SBCK_086-9b>¶
權招八州而朝同列百有餘年然後以六合爲家崤函爲¶
宫一夫作難而七廟隳身死人手爲天下𥬇者何也仁義¶
不施而攻守之勢異也𥘿王懐貪鄙之心行自&KR0108;之智不¶
信功臣不親士民廢王道立私權禁文書而酷刑法先詐¶
力而後仁義以暴虐爲天下始孤獨而有之故其亡可立¶
而待¶
帝王世紀曰𥘿凡四王二帝合四十九年¶
　　　　楚義帝¶
尚書中&KR0049;曰空受之帝立¶
史記曰居鄛人范増好竒計往&KR0003;項梁曰𥘿滅六國楚最¶
無罪自懐王入𥘿不反楚人憐之至今故楚南公曰楚雖¶
三户亡𥘿必楚今陳勝首事不立楚後而自立其𫝑不長¶
今君起江東楚蠭起之將爭附君者以君丗丗楚將爲能¶
<pb:KR3k0012_SBCK_086-10a>¶
復立楚後也梁然其言乃求楚懐王孫心在民間爲人牧羊¶
立以爲楚懷王從民所望陳嬰爲楚上柱國與懐王都盱¶
眙𥘿滅尊懐王爲義帝(漢書曰義/帝名心也)項王謂諸將曰天下&KR0004;¶
發難時假立諸侯後以伐𥘿然身&KR0013;堅執銳首事暴露於¶
野三年滅𥘿定天下者皆將相諸君之力也義帝雖無功¶
故當分其地而王之諸將皆曰善漢元年四月諸侯罷戯¶
下各就國項王岀之國使人徙義帝曰古之帝者地方千¶
里必居上㳺乃徙義帝都郴縣其群臣稍叛之隂令衡山¶
臨江王擊殺之江中¶
太平御覽卷第八十六¶
<pb:KR3k0012_SBCK_086-10b>¶
<pb:KR3k0012_SBCK_086-10b>¶
