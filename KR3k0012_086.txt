# -*- mode: mandoku-view -*-
#+TITLE: 太平御覽
#+DATE: 2015-09-23 10:14:00
#+PROPERTY: LASTPB  <md:KR3k0012_SBCK_084-1a>
#+PROPERTY: JUAN 86

<md:KR3k0012_SBCK_085-11b>¶
<md:KR3k0012_SBCK_086-1a>¶
<pb:KR3k0012_WYG_086-1a>
欽定四庫全書
　太平御覽卷八十六¶
　　　　　　　　　　　　宋　李昉等　撰
　　皇王部十一¶
　　　秦¶　　　　　　　　昭襄王¶
　　　孝文王¶　　　　　　莊襄王¶
　　　始皇帝¶　　　　　　二世皇帝¶
　　　秦王子嬰¶　　　　　楚義帝(附/)
<pb:KR3k0012_WYG_086-1b>
　　　　秦¶
史記曰秦之先帝顓頊之苖裔孫女曰女脩適𤣥鳥隕¶
卵女脩吞之生子大業大業娶少典之子曰女華生大
費<md:KR3k0012_SBCK_086-1b>¶與禹平水土已成帝錫𤣥圭禹受曰非予能成亦大
費為¶¶輔帝舜曰咨爾費賛禹功其賜爾皂游爾¶後將大出
乃妻之姚姓之王女大費拜受佐舜調馴鳥¶獸鳥獸多
馴服是為栢翳舜賜姓嬴氏大費生子二人一曰大亷
實鳥俗¶氏二曰若木實費氏其𤣥孫曰費昌子孫或在中
<pb:KR3k0012_WYG_086-2a>
國或在¶夷狄費昌當夏桀時去夏歸商為湯御以敗桀
於鳴條¶大亷𤣥孫曰孟戲中衍鳥身人言帝太戊聞而
卜之使御¶吉遂致使御而妻之自太戊以下中衍之後
世有功以佐¶殷國故嬴姓多顯遂為諸侯其𤣥孫曰中
潏在西戎生蜚¶廉蜚廉生惡來惡來有力蜚亷善走父子俱
以材力事紂¶周武王伐紂并殺惡來蜚亷死葬於霍山
蜚亷復有子曰¶季勝季勝生孟增是為宅臯狼臯狼生
衡父衡父生造父造父以善御幸於周繆王繆王以趙
<pb:KR3k0012_WYG_086-2b>
城封造¶父造父族由此為趙氏蜚廉以下五世别居趙
趙衰其後也惡來革者蜚廉子也<md:KR3k0012_SBCK_086-2a>¶早死有子曰女防女防
生旁臯旁臯生太几太几生大駱大駱生非子以造父之
寵皆姓趙¶氏非子居大丘周孝王分土為附庸邑之秦
(今天水隴西/縣秦亭也)¶使復續嬴氏祀號曰秦嬴秦嬴生秦侯秦
侯生公伯公伯生秦仲秦仲死於戎子莊公伐戎破之莊公
卒子襄公立¶七年戎伐周襄公救周有功周避犬戎之
難東徙洛邑襄公以兵送平王平王封¶襄公為諸侯賜
<pb:KR3k0012_WYG_086-3a>
之岐以西之地襄公於是始與諸侯通使¶聘享之禮至
繆公康公之世漸為强霸與齊晉爭為諸侯¶盟主秦仲
已下二十八世曰武王武王卒立異母弟是為¶昭襄王
于時周室微弱¶
　　　　昭襄王¶
史記曰昭襄王十九年王為西帝齊為東帝皆復去之
五¶十二年周九鼎入秦周初亡五十四年王郊見上帝
於雍¶丘五十六年昭襄王卒子孝文王立
<pb:KR3k0012_WYG_086-3b>
　　　　孝文王¶
史記曰孝文王元年赦罪人脩先王功臣褒厚親戚弛
苑囿孝文王¶除喪十月己亥即位三日辛丑卒莊襄王
立¶
　　　　莊襄王¶
史記曰莊襄王元年大赦罪人修先王功臣施德厚骨¶
肉而布惠於民東周公與諸侯謀秦秦使相國吕不韋
誅¶之盡入其國以陽人之地賜周君奉其祭祀四年莊
<pb:KR3k0012_WYG_086-4a>
襄王¶卒子政立¶
　　　　始皇帝¶
河圖曰秦始皇帝名政虎口日角大目隆鼻長八尺六
寸¶大七圍手握兵執矢名祖龍¶
尚書考靈耀曰秦失金鏡(宋均注曰金/鏡喻明道也)魚目入珠(言偽/亂直)
(也莊¶襄王納吕不/韋之妻生始皇也)<md:KR3k0012_SBCK_086-3a>¶古文竒字曰秦改古文以為大篆及𨽻字國人多誹謗
怨¶恨秦苦天下不從而召諸生到者拜為郎凡七百人
<pb:KR3k0012_WYG_086-4b>
又宻¶令冬月種𤓰於驪山硎谷之中温處𤓰實成乃使人
上書曰¶𤓰冬有實有詔天下博士諸生說之人人各異
說則皆使徃¶視之而為伏機諸生賢儒皆至焉方相難
不能决因發機¶從上填之以土¶
史記曰莊襄王為秦質子於趙見吕不韋姬悅而取之
生¶始皇帝以秦昭王四十八年正月生於邯鄲及生名¶
為政姓趙氏年十三歲莊襄王死政代立為秦王十年
大¶梁人尉繚來說秦王曰以秦之强視諸侯譬如郡縣
<pb:KR3k0012_WYG_086-5a>
之君¶臣但恐諸侯合從而出不意此乃智伯夫差湣王
之所以亡¶也願大王母愛財物賂其豪臣以亂其謀不
過亡三十萬金¶則諸侯可盡王從其計見尉繚抗禮衣
服食飲與繚同繚<md:KR3k0012_SBCK_086-3b>¶曰秦王為人隆凖長目鷙鳥鷹豺聲
少恩而虎狼心居約¶易出人下得志亦輕食人我布衣
然見我常身自下我使¶秦王得志於天下天下皆為虜
矣不可與乆遊乃亡去秦¶王覺固止以為秦國尉卒用
其計䇿二十六年秦初并天下¶廷尉斯等與博士議曰
<pb:KR3k0012_WYG_086-5b>
有天皇有地皇有人皇人皇最貴¶臣等昧死上尊號王
為秦皇命為制令為詔天子自稱為¶朕王曰去秦著皇
採上古帝皇位號號曰皇帝他如議制¶曰朕聞太古有
號毋諡中古有號死而以行為諡如此則子議父臣議
君¶也甚無謂朕弗取焉自今以來除諡法朕謂始皇帝
後世以計¶數二世三世至於萬世傳之無窮始皇推終
始五德之傳¶(音亭傳/之傳也)以為周得火德秦代周德從所不
勝方今水德之¶始改年始朝賀今自十月朔衣服旄旌
<pb:KR3k0012_WYG_086-6a>
節旗皆上黒數以¶六為紀符法冠皆六寸而轝六尺為
歩乘六馬更名<md:KR3k0012_SBCK_086-4a>¶河曰德水以為水德之治剛毅戾深事
皆决於法分天下¶之國以為三十六郡郡置守尉監更
命民曰黔首大酺收¶天下兵聚之咸陽銷以為鐘鐻金
人十二重各千¶石置宫庭中一法度衡石丈尺車同軌
書同文字地東至¶海暨朝鮮西至臨洮羗中南至北向
户北據河為塞並隂¶山至遼東徙天下豪富於咸陽十
二萬户諸廟及章臺上¶林皆在渭南秦毎破諸侯冩放
<pb:KR3k0012_WYG_086-6b>
其宫室作之咸陽北坂上¶南臨渭自雍門以東至涇渭
殿屋複道周閣相屬所得諸¶侯美人鐘鼓以充實之二
十七年始皇巡隴西北出雞頭¶山過囘中作長信宫渭
南已更命宫為極廟象天極自極廟¶道通驪山上作甘
泉前殿築甬道自咸陽屬之二十八年¶始皇東行郡縣
上鄒嶧山立石與魯諸儒生刻石頌秦德¶議封禪望祭
山川之事乃遂上泰山立石封祠祀禪梁父<md:KR3k0012_SBCK_086-4b>¶刻所立石
乃並渤海以東過黄腄窮成山登之罘立石頌¶秦徳焉
<pb:KR3k0012_WYG_086-7a>
而去南登琅琊大樂之留三月徙黔首三萬户琅琊臺¶
下復十二歲作琅琊臺立石頌秦德二十九年始皇東
遊¶至陽武博浪沙中為盜所驚求弗得乃令天下大索
十日¶三十一年始皇為微行咸陽與武士四人俱夜出
逢盜蘭¶池見窘武士擊殺盜三十二年始皇之碣石使
燕人盧生¶求羨門髙誓刻碣石門盧生使入海還以鬼
神事因奏録¶圖書曰亡秦者胡也始皇乃使將軍蒙恬
發兵三十萬人¶北擊胡畧取河南地三十三年略取陸
<pb:KR3k0012_WYG_086-7b>
梁地為桂林象郡¶南海以適譴戍西北斥逐匈奴自榆
中並河以東屬之隂山以為三¶十四縣城河上為塞又
使蒙恬渡河取髙闕陶山北假中¶(北假/地名)築亭鄣以逐戎
人三十四年丞相斯議曰臣請史官¶非秦記燒之非博
士官所職天下敢有藏詩書百家語者悉詣守尉雜燒<md:KR3k0012_SBCK_086-5a>¶之有敢偶語詩書棄市以古非今者族吏見知不舉者
與同¶罪諸有文學之書蠲除之令下三十日不燒黥為
城旦所¶不去者醫藥卜筮種樹之書若欲學法令以吏
<pb:KR3k0012_WYG_086-8a>
為師制曰可三十¶五年乃營作朝宫渭南北上林苑中
先作前殿阿房東西¶五百步南北五十丈上可坐萬人
下可建五丈旗周馳¶為閣道自殿下直抵南山表南山
之巔以為門為複道自¶阿房渡渭屬之咸陽以象天極
閣道絶漢抵營室也立石¶東海上朐界中以為秦東門
因徙三萬家麗邑五萬家雲¶陽皆復十歲盧生說曰上
所居毋令人知不死之藥可得於是始皇乃令咸陽之
旁二百里内宫觀二百七十複¶道甬道相連帷帳鐘鼔
<pb:KR3k0012_WYG_086-8b>
美人充之各案署不移徙所幸有¶言其處者罪死始皇
帝幸梁山宫從山上見丞相車騎衆¶弗善也中人或告
丞相丞相後損車騎始皇怒曰此中人¶泄吾語案問莫
服當是時詔捕諸時在旁者皆殺之自是<md:KR3k0012_SBCK_086-5b>¶後莫知行之
所在聽事羣臣受决事悉於咸陽官侯生盧生相謀亡
去始皇怒案問諸生犯禁者四百六十人皆坑之長子
扶¶蘇諌曰天下初定逺方黔首未集諸生皆誦法孔子
今皆¶重法繩之臣恐天下不安唯上察之始皇怒使扶
<pb:KR3k0012_WYG_086-9a>
蘇北監¶蒙恬於上郡三十七年始皇出遊左丞相斯從
右丞相去¶疾守少子胡亥愛慕請從上許之十一月行
至雲夢望¶祀虞舜於九疑浮江下觀籍柯渡海渚過丹
陽至錢塘臨浙¶江水波惡乃西百二十里從峽中渡上
會稽祭大禹望于¶南海而立石刻頌秦德還過吳從江
乘渡並海上北至琅¶琊方士徐市等入海求神藥數歲
不得費多恐譴乃詐曰¶蓬萊藥可得然常為大鮫魚所
苦故不得至願請善射¶與俱見則以連弩射之始皇夢
<pb:KR3k0012_WYG_086-9b>
與海神戰如人狀以問占¶夢博士曰水神不可見以大
魚蛟龍為候今上禱祀備謹¶而有此惡神當降去而善
神可致乃命入海者賫捕巨魚<md:KR3k0012_SBCK_086-6a>¶具而自以連弩候大魚
出射之自琅琊北至營城山弗見¶至之罘山射殺一魚
並海西至平原津而疾始皇惡言死羣臣莫¶敢言死事
上病益甚乃為璽書賜公子扶蘇曰與喪㑹咸¶陽而葬
書已封在中車府令趙髙行符璽事所未授使者¶七月
丙寅始皇崩於沙丘平臺時年五十在位三十七年¶丞
<pb:KR3k0012_WYG_086-10a>
相斯為上崩在外恐諸公子及天下有變乃秘之不發¶
喪棺載輼凉車中故幸宦者㕘乘所至上食百官奏事
如¶故宦者輙從輼凉車中可其奏事獨子胡亥趙髙及
幸宦¶者五六人知上死趙髙故嘗教胡亥書及獄律令
法事胡¶亥私幸之髙乃與胡亥丞相斯隂謀破去始皇
所封書賜¶公子扶蘇者而更詐為丞相斯受始皇遺詔
沙丘立子胡¶亥為太子更為書賜公子扶蘇蒙恬數以
罪賜死遂¶從井陘抵九原㑹暑上輼凉車臭乃詔從官
<pb:KR3k0012_WYG_086-10b>
令車載一石<md:KR3k0012_SBCK_086-6b>¶鮑魚以亂其臭行從直道至咸陽發喪太
子胡亥襲位¶
漢書曰秦據勢勝之地騁狙詐之兵蠶食山東一切取
勝¶因矜其所習自任私智訕笑三代蕩滅古法竊自號
為皇¶帝而子弟為匹夫内亡骨肉本根之輔外亡尺土
蕃翼之¶衛吳陳奮其白挺劉項隨而斃之¶
又曰秦始皇即位三十九年内平六國外攘四夷死人
如¶麻暴骨長城之下頭顱相屬於道不一日而無兵
<pb:KR3k0012_WYG_086-11a>
又曰賈山借秦為喻名曰至言其辭曰始皇貴為天子
富¶有天下賦歛重數百姓任罷赭衣半道羣盜滿山使
天下¶之人戴目而視傾耳而聽離宫三百鐘鼔不移而
具為宫¶室之麗如此使其後世曾不得聚廬而託處焉
為馳道於¶天下東窮燕齊南極吳楚厚築其外隠以金
椎樹以青松¶為馳道之麗如此使其後世曾不得邪徑
而託足焉葬于<md:KR3k0012_SBCK_086-7a>¶驪山銅錮其内漆塗其外中成遊觀上
成山林為葬埋之¶侈如此使其後世曾不得蓬顆蔽塜
<pb:KR3k0012_WYG_086-11b>
而託葬焉秦以熊羆¶之力虎狼之心蠶食諸侯并吞海
内而不篤禮義故天殃¶巳加矣¶
異苑曰秦世有謡曰秦有帝號始皇開吾户據吾牀飲
吾酒¶啜吾漿飡吾飯以為粮張吾弓射東墻前至沙丘
當滅亡¶始皇既坑儒焚典乃發孔子墓欲取諸經傳壙
既啓於是¶悉如謡者之言又言謡文刋在塚壁政甚惡
之及達沙丘¶而修别路見一羣小兒輦沙為阜問云沙
丘從此得病
<pb:KR3k0012_WYG_086-12a>
淮南子曰秦之時髙為臺榭大為苑囿造馳道數千里
鑄¶金人發邊戍入芻藁頭㑹箕斂輸於少府丁壯丈夫
西至¶臨洮狄東至會稽浮石南至象郡桂林北至飛狐
陽原¶道路死人以溝量當此之時有忠諌者為之不祥
道仁義<md:KR3k0012_SBCK_086-7b>¶者謂之狂¶
桓譚新語曰秦始皇見周室失統自以當保有九州見
萬¶民碌碌猶羣羊聚諸皆可以竿而驅之故遂以敗也¶
　　　　二世皇帝
<pb:KR3k0012_WYG_086-12b>
史記曰二世皇帝元年年二十一趙髙為郎中令任用
事¶徵材士五萬人為屯衛咸陽令教射狗馬禽獸當食
者多度不足下調郡縣轉輸用法益刻¶深七月戍卒陳
勝等反二年冬陳涉所遣周章等將西至戲¶兵數十萬
二世大驚三年二世夢白虎齧其左驂馬殺之心不樂
怪¶問占夢卜曰涇水為祟二世乃齋於望夷宫欲祠涇
水沉¶四白馬使使責讓髙以盜賊事髙懼乃隂與其婿
咸陽令閻¶樂其弟趙成謀使郎中令為内應詐為有大
<pb:KR3k0012_WYG_086-13a>
賊遣樂將吏¶卒千餘人至望夷宫郎中令與樂俱入射
上幄坐幃二世¶怒召左右左右皆惶擾不鬬旁有宧者
一人侍不敢去二<md:KR3k0012_SBCK_086-8a>¶世入内謂曰何不早告我宧者曰臣
不敢言故得全使臣¶早言皆已誅安得至今閻樂前即
二世數曰足下驕恣誅¶殺無道天下共叛足下其自為
計二世曰丞相可得見不¶樂曰不可二世曰吾願得一
郡為王弗許又曰願為萬户¶侯弗許又曰願與妻子為
黔首比諸公子樂曰臣受命於¶丞相為天下誅足下雖
<pb:KR3k0012_WYG_086-13b>
多言臣不敢報麾其兵進二¶世自殺閻樂歸報趙髙趙
髙乃悉召諸大臣公子告以誅¶二世之狀曰秦故王國
始皇君天下故稱帝今六國復自¶立秦地益小乃空名
為帝不可宜為王如故便立二世¶之兄子公子嬰為秦
王以黔首葬二世杜南宜春苑中在¶位三年¶
　　　　秦王子嬰¶
史記曰趙髙令子嬰齋當廟見受王璽齋五日子嬰與
其<md:KR3k0012_SBCK_086-8b>¶子二人謀稱疾不行髙果自徃曰宗廟重事王奈何
<pb:KR3k0012_WYG_086-14a>
不行¶子嬰遂刺殺趙髙於齋宫夷三族以徇咸陽子嬰
為秦王¶四十六日楚將沛公破秦軍入武關遂至霸上
使人約降¶子嬰子嬰即係頸以組白馬素車奉天子璽
符降軹道¶旁項籍為從長殺子嬰及秦諸公子宗族¶
又史記太史公曰始皇自以為功過五帝地廣三皇而
羞與¶之侔善哉賈生推言之也曰秦并兼諸侯繕津關
據險塞脩¶甲兵而守之然陳涉以戍卒亂散之衆數百
奮臂大呼不用¶弓㦸之兵鉏耰白挺(耰田噐/也音憂)望屋而食
<pb:KR3k0012_WYG_086-14b>
橫行天下秦人阻¶險不守關梁不闔長㦸不刺强弩不
射楚師深入戰於鴻¶門曾無藩籬之艱當此時也世非
無深慮知化之士也然¶不敢盡忠拂過者秦俗多忌諱
之禁忠言未卒於口而身¶為戮歿矣故天下之士傾耳
而聽重足而立箝口而不言<md:KR3k0012_SBCK_086-9a>¶是以三主失道忠臣不敢
諌智士不敢謀天下已亂姦不¶上聞豈不哀哉秦王纉
六世之餘烈振長䇿而御宇内吞¶二周而亡諸侯履至
尊而制六合執捶拊(拊音/付)以鞭笞天¶下威振四海南取
<pb:KR3k0012_WYG_086-15a>
北越之地以為桂林象郡乃使蒙恬北¶築長城而守藩
籬却匈奴七百餘里胡人不敢南下而牧¶馬士不敢彎
弓而報怨於是廢先王之道焚百家之言以¶愚黔首隳
名城殺豪俊收天下之兵聚之咸陽銷鋒鑄¶鐻以為金
人十二以弱黔首之民然後斬華為城因河為津¶據億
丈之城臨不測之谿以為固良將勁弩守要害之處¶信
臣精卒陳利兵而誰何天下已定秦王之心自以¶為關
中之固金城千里子孫帝王萬世之業也秦王既沒¶餘
<pb:KR3k0012_WYG_086-15b>
威振於殊俗陳涉甕牖繩樞之子甿𨽻之人而遷徙之
徒率罷散之卒將數百之衆而轉攻秦斬木為兵揭竿為旗
天下雲集而響應贏粮而景從¶山東豪俊遂並起而亡
秦族矣然秦以區區之地萬乘之<md:KR3k0012_SBCK_086-9b>¶權招八州而朝同列
百有餘年然後以六合為家崤函為¶宫一夫作難而七
廟隳身死人手為天下笑者何也仁義¶不施而攻守之
勢異也秦王懐貪鄙之心行自奮之智不¶信功臣不親
士民廢王道立私權禁文書而酷刑法先詐¶力而後仁
<pb:KR3k0012_WYG_086-16a>
義以暴虐為天下始孤獨而有之故其亡可立¶而待¶
帝王世紀曰秦凡四王二帝合四十九年¶
　　　　楚義帝¶¶
史記曰項梁聞陳王定死召諸别將㑹薛計事沛公亦起
沛徃焉居鄛人范增好竒計徃說項梁曰秦滅六國楚
最¶無罪自懷王入秦不反楚人憐之至今故楚南公曰
楚雖¶三户亡秦必楚也今陳勝首事不立楚後而自立
其勢不長¶今君起江東楚蠭起之將爭附君者以君世
<pb:KR3k0012_WYG_086-16b>
世楚將為能<md:KR3k0012_SBCK_086-10a>¶復立楚後也梁然其言乃求楚懷王孫心
民間為人牧羊¶立以為楚懷王從民所望也陳嬰為楚
上柱國與懷王都盱¶眙秦滅尊懷王為義帝(漢書曰義/帝名心也)
項羽謂諸將曰天下初¶發難時假立諸侯後以伐秦然
身披堅執銳首事暴露於¶野三年滅秦定天下者皆將
相諸君與籍之力也義帝雖無功¶故當分其地而王之
諸將皆曰善漢元年四月諸侯罷戲¶下各就國項王出
之國使人徙義帝曰古之帝者¶必居上㳺乃徙義帝長
<pb:KR3k0012_WYG_086-17a>
沙郴縣趣義帝行其羣臣稍叛之乃隂令衡山¶臨江王
擊殺之江中¶
　
　
　
　
　
　
<pb:KR3k0012_WYG_086-17b>
　
　
　
　
　
　
　
　太平御覽卷八十六
