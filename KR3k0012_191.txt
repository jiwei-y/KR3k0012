# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:08.744827
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 191
#+PROPERTY: FILE SB11n0727-191太平御覽-卷之一百九十一.
<pb:KR3k0012_SBCK_191-1a>¶
太平御覽卷第一百九十一¶
　居處部十九¶
　　　府庫藏　廐¶
　　　市¶
　　　　　府庫藏¶
釋名曰庫舎也物在舎也齊魯謂庫爲舎也¶
說文曰庫兵車所藏也帑金幣所藏也府文書所藏也¶
禮記曰季秋之月命百工審五庫之量¶
蔡邕月令章句曰五庫者一曰車庫二曰兵庫三日&KR0021;器¶
庫四曰樂器庫五曰宴器庫¶
又月令曰季春命有司開府庫出幣帛聘名士¶
周禮曰太府掌九貢九賦九功之貳以受其貨賄之入頒¶
其貨于受藏之府頒其賄于受用之府凡萬民之貢以充¶
<pb:KR3k0012_SBCK_191-1b>¶
府庫(太府下大夫/若今之司農)¶
又曰玉府掌王之金玉玩好兵器凡良貨賄之藏共王之¶
服玉佩玉珠玉含玉諸侯則共珠盤玉敦¶
又曰内府掌受九貢九賦九功貨賄良兵器以待&KR0022;之大¶
用凡四方之幣獻之金玉齒革兵器凡良貨賄入焉¶
又曰外府掌&KR0022;布之出入以供百物而待&KR0022;之小用注布¶
帛之藏帛曰布小用賜也¶
又天官玉府曰合諸侯則供珠盤(鄭玄注曰以注/飾盤承牛耳)¶
又春官天府曰天府掌祖廟之守藏與其禁令凡國之玉¶
鎭大寳器藏焉若有大&KR0021;大丧則出而陳之旣事藏之凡¶
官府郷州及都鄙之治中受而藏之以詔王察羣吏之治¶
(察貳其黜陟也治/中謂治簿書之要)¶
尚書曰武王克殷散鹿臺之財紂所積之府庫曰鹿臺¶
<pb:KR3k0012_SBCK_191-2a>¶
春秋文曜鈎曰咸池天潢五星五帝車舎也宋均注曰舎¶
庫也五帝庫府¶
曲禮天子六府曰司土司木司水司草司器司貨典六職¶
注謂主藏物之稅也¶
左傳曰&KR0051;侯之竪頭湏守藏者也及公子出也竊藏以逃¶
盡用以求納之求納文公¶
論語曰魯人爲長府(藏貨/曰府)閔子騫曰仍舊貫如之何何必¶
改作¶
漢書曰漢髙祖七年蕭何立東闕前殿武庫¶
又曰立武庫以藏禁兵¶
又曰枚乗諫呉王曰夫漢并二十四郡十七諸侯轉輸錯¶
岀軍行數千里不絶於郊其珍怪不如東山之府(如淳曰/呉王之)¶
(府藏/也)¶
<pb:KR3k0012_SBCK_191-2b>¶
謝承後漢書曰靈帝光和中武庫屋自壞司&KR0032;許冰上書¶
曰武庫禁兵所在國之禁爲災深矣¶
魏志曰嘉平中二魚集於武庫屋上¶
&KR0051;書曰武庫封閉甚密忽有雉雊張華曰此必蛇化爲雉¶
視之果有蛇蛻也¶
又曰趙王倫旣還謟事賈后因求録尚書事後又求尚書¶
令張華與裴頠皆固執不可由是致怨倫秀疾華如讎武¶
庫火華懼因此變作列兵固守然後救之故累代之寳及¶
漢髙斬蛇劒王莽頭孔子履等盡焚焉時華見劒穿屋而¶
飛莫知所向¶
又曰裴楷有知人之鑒目鍾㑹云如觀武庫森森但見矛¶
㦸在前¶
啇君書曰湯武破桀紂海内無患遂築五庫藏五兵偃武¶
<pb:KR3k0012_SBCK_191-3a>¶
也¶
鍾會蒭蕘論曰國之稱富者在乎豐人非獨謂府庫&KR0313;倉¶
廪實非上天所降皆資之於人人困則國虚矣¶
洞&KR0115;記曰元狩四年將夕有黄髪叟懐内探徑尺玉以授¶
帝帝以玉還寳庫即龍玉也¶
王子年拾遺記曰縻笁用陶朱公計術日益億萬之利貲¶
擬王家有寳庫千間¶
丗說曰郄公大聚歛錢數千万嘉賔甚不同甞朝旦問訊¶
郗家法子弟不坐因&KR0029;語移時遂及錢貨事郗云汝正當¶
欲得我錢耳乃聽一日開庫任意用郗公始止謂損數百¶
万許嘉賔遂一日中乞與人都盡郗公聞之驚怪不能巳¶
拾遺録曰太上皇以寳劒賜髙祖及吕后藏於珤庫守者¶
見白氣從户中出如龍虵吕氏更珤庫名曰靈金藏及諸¶
<pb:KR3k0012_SBCK_191-3b>¶
吕擅權白氣亦滅惠帝即位以此貯禁兵名曰靈金府¶
韓詩外傳曰&KR0051;平公藏寳之臺燒救火三日三夜公子晏¶
賀曰臣聞王者藏於天下諸侯藏於百姓農夫藏於囷倉¶
啇賈藏於篋匱今百姓乏於外而賦歛無巳者是桀紂殘賊¶
而爲天下戮今皇天降災於藏臺是君之福也¶
莊子曰天地有官隂陽有藏¶
魏都白藏之藏注曰白藏庫在西城有屋一百七十四間¶
爾雅秋爲白藏因以爲名¶
列子曰范氏之藏大火啇丘開入火徃還無難色埃不漫¶
身不燋子華之客乃謝之¶
晉摯虞武庫屋銘曰有財無義惟家之殃無愛糞土以毀¶
五常¶
張衡西京賦曰武庫禁兵設在蘭錡¶
<pb:KR3k0012_SBCK_191-4a>¶
曹毗魏都賦曰百藏之庫戎儲攸歸¶
潘岳詩曰微火不戒延我寳庫¶
　　　　　廏¶
說文曰廏馬舎也¶
釋名曰廏鳩也聚也牛馬之所聚也¶
詩曰乘馬在廏¶
左傳曰莊二十九年新作延廏書不時也凡馬日中而出日¶
中而入注日中春秋分也治廏當以秋分今以春作不時¶
也¶
榖梁傳曰二十九年新延廏延廏者法廏注周禮天子十¶
二閑言法廏者六閑之舊制¶
又曰晉獻公欲伐虢荀息曰何不以屈産之乗垂&KR0068;之壁¶
假道于虞也公曰此&KR0051;之寳也息曰是我取之中府而藏¶
<pb:KR3k0012_SBCK_191-4b>¶
之外府取之中廏而藏之外廏¶
禮記&KR0258;記曰廏焚孔子拜郷人爲火來者拜之士一大夫¶
再亦相予之道也¶
論語郷黨曰廏焚子退朝曰傷人乎不問馬¶
史記曰夏侯嬰爲沛廏司御每送客還過髙祖語未甞不¶
移日¶
東觀漢記曰順帝漢安元年始置承華廏舎令¶
又曰靈帝光和四年&KR0004;置緑&KR0185;廏領受郡國調馬調謂徴¶
發¶
漢舊儀曰天子六廏未央廏承華廏皆方匹¶
三輔黃圖曰未央宫有金廏輅軨廏大廏果馬廏乾　廏¶
&KR0016;馬廏大宛廏胡河廏騊駼廏九在城内¶
孟子曰廏有肥馬野有餓殍是率獸而食人也¶
<pb:KR3k0012_SBCK_191-5a>¶
郡國誌曰雍州霸昌廏在長安西二十五里王莽使司徒王¶
㝷發長安&KR0043;此¶
春秋佐&KR0135;期曰廏星傳令神名詩時¶
　　　　　市¶
古史考曰神農作市丗夲祝融作市¶
說文曰市買賣之所也¶
古今注曰闤市垣也闠市門也¶
風俗通曰俗言市井者言至市鬻賣當湏於井上洗濯令¶
物鮮㓗然後市案二十&KR0383;爲一井今因井爲市¶
禮記曰用器不中度不鬻於市布帛精麤不中數幅廣狹¶
不中量不鬻於市姧色亂正色不鬻於市也¶
周禮曰大市日&KR3784;而市百族爲主朝市朝時而市啇賈爲¶
主夕市夕時而市販夫販婦爲主法云主者言其多也百¶
<pb:KR3k0012_SBCK_191-5b>¶
族百姓也¶
又曰凡國凶荒札喪則市無征¶
又曰國君過市刑人赦夫人過市罰一幕丗子過市罰一¶
帟命夫過市罰一蓋命婦過市罰一帷注曰市者交利而¶
行刑之處也君子無故不遊觀焉¶
史記曰吕不韋撰春秋成牓於&KR0087;市曰有人能改一字者¶
賜金三十斤¶
後漢書曰張楷字公超通嚴氏春秋古文尚書門徒常數¶
百人賔客慕之自父黨夙儒皆造門焉車馬填街黃門及¶
貴戚之家皆起舎巷次以候過客來徃之利楷疾其如此¶
輙徙避之家貧無以爲業常乗驢車至縣賣藥足給食者¶
輙還郷里司&KR0032;舉茂才除長陵令不之官隱居&KR0042;農山學¶
者隨之所居成市後華隂山中遂有公超市¶
<pb:KR3k0012_SBCK_191-6a>¶
又曰王充家貧無書甞遊洛陽市閱所賣書一遍而誦之¶
晉書曰羊祐疾漸篤乃舉杜預自代㝷卒時年五十八帝¶
素服&KR0152;之甚哀是日大寒帝涕淚霑&KR0161;皆爲冰南州人方¶
市聞祜喪莫不號慟罷市巷哭者聲相接呉守邊將士亦¶
爲之泣其仁徳感人如此¶
韓子曰龐共與魏太子質於邯鄲共謂魏王曰今一人言¶
市有虎王信乎王曰否二人言王信乎曰否三人言王信乎¶
王曰寡人信矣共曰夫市無虎明矣三人言成市虎今邯¶
鄲去魏逺於市謗臣者過於三人願王察之¶
越絶書曰伍子胥至呉徒跣&KR0013;髮乞於呉市三日市正疑¶
之而導於闔閭曰市中有非常人徒跣&KR0013;髮乞於呉市三¶
日呉闔閭曰吾聞荆王殺其臣伍奢而非其罪其子胥勇¶
且智彼必經諸侯之&KR0022;可以報其父之讎者王即使召子¶
<pb:KR3k0012_SBCK_191-6b>¶
胥入呉王下堦迎而唁數之曰吾知子非常人也何素窮¶
如此子胥跪而垂泣曰胥父無罪而楚王殺之并其子子¶
胥得道遁逃出走唯可以歸骸骨者唯大王哀之呉王曰諾¶
上殿與語三日語無復者王乃令&KR0022;中無貴賤長少有不¶
聽子胥敎者猶不聽寡人之罪至死不赦¶
又曰呉市者春申君所造闕兩城以爲市在湖里〇班固兩¶
都賦曰内則街衢洞逹閭閻且千九市開埸貨別隧分人¶
不得顧車不得旋闐城溢郭傍流百㕓紅塵四合煙雲相¶
連¶
宫闕記云長安市有九所各方二百六十六歩六市在道¶
西三市在道東西里爲市凡九市致九州之人在突門夾¶
横橋大道南又有當市觀¶
又曰旗亭樓在社門大道南又有當市觀¶
<pb:KR3k0012_SBCK_191-7a>¶
張衡西京賦云郭開九市通闤帶闠旗亭五重俯察百隧¶
是也又按郡國誌云長安大俠萬子夏居柳市司馬季主¶
卜東市西市在醴泉坊隋曰利人市因有西市署¶
洛陽記曰三市大市名也金市在大城西南市在大城南¶
馬市在大城東按金市在臨啇觀西兊爲金故曰金市馬¶
市在東舊置丞焉又酈道元注水經云馬市即嵇康爲司¶
馬昭所害之處¶
蜀夲紀曰老子爲&KR0028;令尹喜著道經臨別曰子行道千日¶
後於成都青羊肆㝷吾今爲青羊觀是也¶
郡國志曰幽州有邠亭新論云添縣邠亭夲大王所部其¶
人相與夜市不爲則有重害焉¶
又曰始皇陵有銀蠶金鴈以多竒物故俗云&KR0087;王地市¶
又曰郢城内有市名蒲胥故南齊校尉府也¶
<pb:KR3k0012_SBCK_191-7b>¶
又曰越州梅市即梅福爲市門卒之所¶
又曰齊桓公宫内有七市韓娥東之齊乏粮過雍門鬻歌¶
於市乃此也¶
又曰雍州富平西南十五里有直市城&KR0087;文王造物無二¶
價以直市爲名¶
西京記曰東京豐都市東西南北居二坊之地四面各開¶
三門邸凡三百一十二區資貨一百行&KR0004;築市掘得古冢¶
上藏無塼甓棺木陳朽觸之便散屍着平上幘朱衣得銘¶
曰筮道居朝&KR0027;言近市五百年間於斯見矣當時逹者叅¶
驗其文魏黃&KR0004;二年所葬也¶
又曰大業六年諸夷來朝請入市交易煬帝許之於是修¶
飾諸行葺理邸店皆使甍宇齊正卑髙如一&KR0606;貨充積人¶
物華盛時諸行鋪&KR1313;崇侈麗至賣菜者亦以龍&KR0161;席藉之¶
<pb:KR3k0012_SBCK_191-8a>¶
夷人有就店飲敢皆令不取直胡夷驚視&KR1051;以爲常¶
又曰西市隋曰利人市市西北隅有海池長安中僧法成¶
所穿分永安渠以注之以爲放生之所穿池得古石銘云¶
百年爲市而後爲池自置都立市至是時百餘年矣¶
太平御覽卷第一百九十一¶
<pb:KR3k0012_SBCK_191-8b>¶
