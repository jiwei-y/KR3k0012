# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:14.977568
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 311
#+PROPERTY: FILE SB11n0727-311太平御覽-卷之三百一十一.
<pb:KR3k0012_SBCK_311-1a>¶
太平御覽卷第三百一十一¶
　兵部四十二¶
　　請戰　挑戰　决戰上¶
　　　　請戰¶
左傳曰帥師以來固敵是永敵至不擊將何俟矣¶
又曰晉師至于靡笄之下齊侯使請戰¶
又曰子玉使伯棼請戰曰非敢必有功也願以間執䜛慝¶
之口¶
又曰𣈆侯逆𥘿師使韓簡視師(韓簡晉大夫/韓萬之孫)復曰師少於¶
我闘士倍於我公曰何故對曰出因其資(請奔梁/求秦也)入用其¶
寵(爲秦/所納)飢食其粟三施而無報是以來也今又擊之我怠¶
𥘿奮倍猶未也公曰一夫不可狃況國乎(狃忲也言避/𥘿則使忲來)遂¶
使請戰曰寡人不侫能合其衆而不能離也君&KR0002;不還無¶
<pb:KR3k0012_SBCK_311-1b>¶
所逃命𥘿伯使公孫枝對曰君之未入寡人懼之入而未¶
定列猶吾憂也苟列定矣敢不承命¶
又曰子玉使&KR0720;勃請戰曰請與君之士戯君慿軾而觀之¶
得臣與寓目焉晉侯使欒枝對曰煩夫子謂二三子戒爾¶
車乗敬爾軍事詰朝將見¶
榖梁曰請一戰不克請再再不克請三三不克請四四不¶
克請五五不克舉國而授於是而與之盟¶
史記楚丗家曰六年𥘿使白起伐韓於伊闕大勝斬首三¶
十四萬秦乃與楚王書曰楚倍𥘿𥘿且率諸侯伐爭一旦¶
之命願王之飭士卒得一樂戰楚頃襄王患之乃謀與秦¶
平¶
後漢書王霸傳曰霸軍中壯士路潤等數十人斷髮請戰¶
　　　　　挑戰¶
<pb:KR3k0012_SBCK_311-2a>¶
孫子曰忿速可侮(急疾之人可忿怒而/致死忿速昜怒者也)主不可以怒而興¶
軍不可以愠而致戰合於利而用不合於利而止(人主聚/衆興軍)¶
(以道理勝&KR0018;之計不可以巳之私舉兵/則以䇿不可以愠恚之故而合戰也)怒而可以復喜愠¶
而可以復恱亡國不可以復存死者不可以復生(主怒興/伐人無)¶
(素謀明計則破亡矣將愠怒而&KR0720;倉卒而合戰所傷殺必/多怒愠復可以恱喜言亡國不可復存死不可復生言當)¶
(湏憤/之也)故曰明王慎之良將儆之此安危之道也(儆戒/也)¶
左傳曰趙旃求卿未得且怒於失楚之致師者　請挑戰¶
弗許請召盟許之¶
左傳曰楚許伯御樂伯攝叔爲右以致晉師許伯曰吾聞¶
致師者御靡旍摩壘而還(靡近也靡/於馳也)樂伯曰吾聞致師者¶
代御執轡御下兩馬掉鞅而還叔曰吾聞致師者右入壘¶
折馘(馘断/耳也)執俘而還皆行所聞而復晉人逐之左右角之¶
樂伯左射馬而右射人角不能進矢一而已麋興於前射¶
<pb:KR3k0012_SBCK_311-2b>¶
麋麗龜¶
戰國䇿曰魏武侯問呉起曰兩軍相常不知其將欲擊何¶
如起曰令賤而勇者將而擊銳交合而北告而勿罰觀敵¶
進取一來一起其政以理奔北不追見利不取此將有謀¶
&KR0002;其衆追北旗幟雜亂自止自行或縱或横貪利務得凢¶
&KR0002;此𩔖將令不行¶
史記曰呉丗家曰夏呉伐越越王勾踐迎擊之雋李(賈逵/曰越)¶
(地/也)越使死士挑戰三行造呉師自頸(左傳曰使罪人/三行屬劒亦頸)呉師¶
觀之因伐呉敗之姑&KR0171;¶
又曰漢王項羽相與臨廣武間而語項羽欲與漢王獨身¶
挑戰漢王數項羽十罪大怒伏弩射中王𦙄漢王捫足曰¶
虜中吾指¶
又曰王翦代李信擊荆荆兵數挑戰終不出乆之翦使人¶
<pb:KR3k0012_SBCK_311-3a>¶
問軍中戯乎曰方投石超距翦曰士卒可用矣¶
漢書曰項羽使人謂漢王曰天下匈匈以吾兩人願與王¶
挑戰㳏雌雄無徒罷天下父子爲漢王𥬇謝曰吾寧闘智¶
不闘力羽令壯士出挑戰三合樓煩輙射殺之羽大怒自¶
&KR0013;甲挑戰樓煩欲射羽嗔目叱之樓煩目不能視手不能發¶
走還入壁不敢復出漢王使問之廼羽漢王大驚¶
又曰楚漢相持彭城數絶楚粮道項羽欲討越謂其將曹¶
咎曰謹守成臯即漢欲挑戰愼勿與戰無令得東我十五¶
日必誅彭越定梁地漢果數挑戰楚軍不出使人辱之五¶
六日曹咎怒度兵汜水漢擊之大破楚軍盡得楚國貨賂¶
曹咎自刎汜水上¶
後漢書曰張堪爲謁者使送委輸縑帛并領&KR0016;七千疋詣¶
大司馬呉漢代公孫&KR0274;在道追拜蜀郡太守時漢軍餘七¶
<pb:KR3k0012_SBCK_311-3b>¶
日粮隂具舡欲遁去堪聞之馳往見漢&KR0003;述必敗不冝退¶
師之䇿漢從之乃示弱挑敵果自出戰死城下¶
又曰王霸討&KR0171;茂賊衆衆挑戰霸堅不出方饗士作倡樂¶
茂雨射營中中霸前酒樽安㘴不動軍吏皆曰茂前日巳¶
破今易擊也霸曰不然&KR0171;茂客兵逺來粮食不足故數挑¶
戰以徼一切之勝(徼要也一切/猶權時也)令閇營休士所謂不戰而¶
屈人之兵善之善者也茂旣不得戰乃引還營¶
又曰董憲叛馬成拜&KR0045;武將軍發㑹稽丹陽九江六安四¶
郡兵擊憲進圍憲於野令諸軍各深溝髙壘憲數挑戰成¶
堅壁不出守之&KR0010;餘至六年春城中食盡乃攻之遂屠舒¶
斬憲¶
魏志曰公西征馬超進軍度渭超等數挑戰不許公乃剋¶
日㑹戰先以輕兵挑之戰良乆乃縱虎&KR0016;夾擊大破之¶
<pb:KR3k0012_SBCK_311-4a>¶
魏氏春秋曰諸葛亮遇司馬宣王因挑戰致巾幗婦人之¶
飾以怒宣王¶
魏略曰太祖在漢中而劉備栖於山領使劉封下挑戰太¶
祖罵曰賣履舎長使假子拒汝公乎呼我黄鬚兒來令擊¶
之乃召曹彰晨夜進追西到長安而太祖巳還¶
崔鴻十六國春秋曰姚襄據黄落前𥘿符堅遣將　黄眉¶
鄧羌等率歩&KR0016;討之襄深溝髙壘固守不戰鄧羌&KR0003;黄眉¶
曰傷弓之鳥落於虚發襄頻爲𣈆將&KR0074;張平所敗銳氣喪¶
矣今固壘不戰是窮冦也襄性剛很易以剛動&KR0002;長駈鼔¶
行且&KR0953;其壘襄必忿而出師可一戰擒也黄眉從之遣羌追¶
&KR0016;三千軍於襄壘果怒盡銳出戰羌僞不勝引&KR0016;而退襄追¶
至于三原羌廻&KR0016;拒襄俄而黄眉至大戰斬之盡俘其衆¶
宋書曰沈攸之反自江陵舉兵東下分兵出夏口據魯山¶
<pb:KR3k0012_SBCK_311-4b>¶
攸之旣至郢以郢城弱小足攻(宋郢州今/江夏郡)遣人告郢州守¶
將栁丗崇曰&KR0013;太后令當蹔還都卿旣相與奉國想得此¶
意丗崇荅曰東下之師乆承聲問郢城小鎮自守而巳攸¶
之將去丗崇遣軍於西渚挑戰攸之果怒令諸軍登岸燒¶
郭邑築長圍攻之丗崇隨冝拒應衆皆披却攸之軍因之¶
敗潰¶
隋書曰陳茂從髙祖與齊師戰於𣈆州賊甚盛髙祖將挑¶
戰茂固止不得因捉馬鞚髙祖忿之抜刀斫其額流血&KR0013;¶
面詞氣不撓髙祖感而謝之厚加禮敬¶
又曰竇榮定之擊突厥也史萬&KR0010;詣轅門請自効榮定素¶
聞其名見而大恱因遣人謂突厥曰士卒何罪過令殺之¶
但當各遣一壯士決勝&KR0018;耳突厥許諾因遣一&KR0016;挑戰滎¶
定遣萬&KR0010;出應之萬&KR0010;馳斬其首而還突厥大驚不敢復¶
<pb:KR3k0012_SBCK_311-5a>¶
戰遂引軍而去¶
唐書曰髙祖&KR0004;起師次霍邑隋將宋老生拒之上謂諸將曰¶
老生&KR0002;嬰城自守當即攻之主客勢懸卒難致力其計&KR0002;¶
何太宗進曰老生勇而無謀請以輕兵挑之必出戰則成¶
擒矣從之太宗以數&KR0016;詣其城下舉鞭指麾&KR0002;將圍城者¶
老生果怒開門出兵太宗馳白髙祖曰事諧矣髙祖因謂¶
隴西公建成曰汝看兩陣將交引左軍直趨東門命太宗¶
引右軍直趨南門以斷其歸路老生之軍背城而陣髙祖¶
以中軍與建成合陣於城東太宗及柴紹陣於城南老生¶
麾兵疾進先薄髙祖而建成墜馬老生乗之中軍與左軍¶
咸却太宗自南原遥見塵起知義師退率二百&KR0016;馳下峻¶
坂殺一賊將遂衡斷其軍出于陣後表裏齊譟響&KR0002;崩山¶
隋師大潰各捨杖而走懸門發老生不得入城乃棄馬投¶
<pb:KR3k0012_SBCK_311-5b>¶
壍甲士斬之致其首於麾下流血數里僵死屍相枕四面¶
乗勝進薄其城時無攻具士卒縁矟而上一時攀堞無敢¶
當者遂平霍邑撫其餘衆而用之¶
又曰杜伏威旣敗隋師煬帝又遣將軍陳稜討之稜不敢¶
戰伏威知其怯懦因遺稜婦人之服以激怒之稜果大怒¶
恚率衆而至伏威逆拒殺數千人稜僅以身免¶
又曰竇建德自滎陽西上太宗以數百&KR0016;出武牢𨵿二十¶
餘里以挑之往往設伏比至(賊營纔四&KR0016;而巳謂左右曰/賊見我而旋是其上計乗險)¶
逐我是其下䇿賊&KR0004;見&KR0016;少疑爲斥候太宗謂曰我𥘿王¶
也因引弓射之斃其一將賊以兵六十&KR0016;並援槍而至從¶
者咸失色太宗謂之曰爾但前去我自殿後於是按轡徐¶
行賊至引弓射之斃一將賊懼而止止而復來如是再三毎來¶
必斃賊乃不敢復逼太宗且挑且還伏兵相次而發合擊¶
<pb:KR3k0012_SBCK_311-6a>¶
破之獲其大將殷秋石瓉斬首數百級¶
　　　　　決戰上¶
六韜曰周武王將伐紂問太公曰今敵人圍我斷後絶糧¶
吾欲徐以爲陣以敗爲勝奈何太公曰不可此天下困兵¶
也暴用之則勝徐用之則敗可爲四衝陣以驍&KR0016;驚其親¶
君左軍疾左右軍疾右中軍迭前迭後徃敵之空吾軍疾¶
擊鼓而當之¶
又曰敵踈其陣又逺其後跳我流矢以弱我弓弩勞我士¶
卒爲之奈何太公曰發我銳士先擊其前車&KR0016;獵其左右¶
引而分隊以隨其後三軍疾戰凢以少擊衆避之於易要¶
之於險避之以晝取之於夜故曰以一擊十莫善於阨以¶
十擊百莫善於險以千擊萬莫善於阻用衆者務易用少¶
者務阨也¶
<pb:KR3k0012_SBCK_311-6b>¶
左傳曰晉師伐齊陣于莘(所臻/切)晉解張御郄克鄭丘緩爲¶
右及戰郄克傷於矢流血及屨未絶鼔音(中軍將自執旗/鼓故雖傷而擊)¶
(鼓不/息也)曰余病矣張侯曰自始合而矢貫余手及肘余折以¶
御左輪朱殷豈敢言病吾子忍之丘緩曰自始合苟有險¶
余必下推車子豈識之然子病矣(以其不識/巳推車也)張曰師之耳¶
目在吾旗鼓進退從之此車一人殿之可以集事(殿鎭也/集成也)¶
&KR0002;之何以病敗君之大事也擐甲執兵固即死也(擐貫即/就也擐)¶
(音/患)病未及死吾子勉之左并轡(并畢/正切)右援抱(音/桴)而鼓馬逸¶
不能止師從之(晉師從/郄克車)齊師敗績¶
又曰齊侯伐晉夷儀敝無存之父將室之辭以與其弟(無/存)¶
(齊人也室/之爲取婦)曰此役也不死反必娶於髙國(髙氏國氏齊貴/族也無存欲必)¶
(有功還取卿/相之女也)先登求自門出死於霤下(旣入城夷儀人不/服故闘死於門屋)¶
(霤下/也)齊侯克夷儀謂夷儀人曰得敝無存者以五家免(給五/家不)¶
<pb:KR3k0012_SBCK_311-7a>¶
(使/役)乃得其尸公三禭之(禭衣也比殯加/禭深厚禮之也)與之犀軒直盖(犀/軒)¶
(卿車直盖/髙盖也)親推之三(齊候自推喪/車輪三轉也)¶
國語曰齊莊公且伐莒爲車五乗之賔而杞梁華舟獨不¶
與焉故歸而不食其母曰汝生而無義死而無名則雖非¶
五乗孰不汝𥬇也生而有義死而有名則五乗之賔盡汝¶
下也趣食乃行杞梁華舟同車侍於莊公而行至莒莒人逆之¶
杞梁華舟下闘獲甲首三莊公止之曰子止與子同齊國¶
杞梁華舟曰君爲五乗之賔而舟梁不與焉是少吾勇也¶
臨敵渉難止我以利是惡吾行也深入多殺者臣之事也¶
齊國之利非吾所知也遂進闘壞軍䧟陣三軍不敢當¶
戰國䇿曰齊上將田單率師將攻狄魯仲連子曰將軍攻¶
狄必不能下矣單曰單以破亡餘卒破萬乗之燕今攻狄¶
而不能下何也上車不謝而去遂攻狄三月不克齊嬰兒¶
<pb:KR3k0012_SBCK_311-7b>¶
謡曰大冠&KR0002;箕修劒柱歸單乃懼問仲連子對曰將軍在¶
即墨之時坐即織簣立即杖挿爲士卒唱當此之時將軍¶
有死之心而士卒無生之氣聞是言莫不掩泣&KR0108;臂而欲¶
戰此所以破燕也當今將軍東有掖邑之封西有淄上之¶
寳足以樂生而惡死此以不勝也田單明日結髮勵氣立¶
於矢石間引抱而鼓之狄人乃下¶
漢書曰御史大夫韓安國曰魏其言灌夫父死事荷㦸駈¶
不測之呉軍身&KR0013;數十創名冠三軍此天下壯士也非有大¶
惡爭杯酒不足引他過以誅之¶
後漢書曰劉伯升起兵光武守昆陽莽將王㝷王邑來討¶
兵號百萬先至昆陽巳十萬圍數重時伯升巳㧞宛三日¶
而光武尚未知乃僞使持書報城中云宛下兵到而佯墮¶
其書㝷邑得其書不喜諸將旣經累捷膽氣益壯無不一¶
<pb:KR3k0012_SBCK_311-8a>¶
當百光武乃與敢死者三千人從城西水上衝其中堅㝷¶
邑陣亂乗勢崩之遂殺王㝷城中亦鼔噪而出中外合勢¶
震呼動天莽兵大潰走者相騰踐¶
又曰郟令馮魴力戰死帝曰此徤令¶
又曰呉漢率兵圍&KR0171;茂於廣樂劉永將周建來救漢將¶
輕迎戰不利墮馬傷𦞃還營諸將謂漢曰大敵在前而公¶
傷卧衆心懼矣漢乃勃然褁瘡而起椎牛饗士令軍中曰賊¶
衆雖多皆刼掠群盗勝不相讓敗不相救非有杖節義者¶
也今日封侯之秋諸君勉之於是軍士激怒人倍其氣明¶
日建茂出兵圍漢選四部精兵三千餘人齊鼓而進建軍¶
大潰還奔城漢長驅追擊大破之¶
李陵荅&KR0171;武書曰昔先帝授陵歩卒五千出征絶域五將¶
失道陵獨遇戰單于謂陵不可復得便欲引還而賊臣敎¶
<pb:KR3k0012_SBCK_311-8b>¶
之遂便復戰故陵不得免耳¶
司馬遷報任少卿書曰且李陵提歩卒不滿五千深踐戎¶
馬之地足歴王庭垂餌虎口横挑強胡億萬之師與單于¶
連戰十有餘日所殺過當¶
太平御覽卷第三百一十一¶
