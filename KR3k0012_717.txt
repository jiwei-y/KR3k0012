# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:40.608918
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 717
#+PROPERTY: FILE SB11n0727-717太平御覽-卷之七百一十七.
<pb:KR3k0012_SBCK_717-1a>¶
太平御覽卷第七百一十七¶
　服用部一十九¶
　鏡　鏡臺　奩¶
　　合　多羅　嚴器¶
　　　　鏡¶
釋名曰鏡景也有光景也¶
廣雅曰鍳謂之鏡¶
玄中記曰尹壽作鏡¶
大戴禮曰武王踐祚鏡之銘曰見尔前必慮尔後¶
尚書帝命期曰桀失其玉鏡用之噬虎(鄭玄注曰鏡喻清/明之道虎喻&KR0064;也)¶
尚書考靈耀曰&KR0087;失金鏡魚目入珠(金鏡喻明道也始皇/不韋子言乱真也)¶
詩鄘栢舟曰我心匪鍳不可以茹(鍳所以察/形茹度也)¶
漢書東方朔傳曰郭舎人曰四銖籕文章皆有組索兩人¶
<pb:KR3k0012_SBCK_717-1b>¶
相見朔能知之爲上客朔曰此玉之塋石之精表如日光¶
裹如衆星兩人相覩見相知情此名爲鏡¶
魏略曰夏侯惇從征吕布爲流矢所中傷左目時夏侯淵¶
俱爲將軍軍中號惇爲肓夏惇&KR0086;之毎照鏡恚發&KR0186;撲鏡¶
着地¶
蜀志曰張&KR0073;曉相術毎舉鏡視靣自知刑死未甞不撲之¶
于地¶
沈約宋書曰劉敬宣八歳䘮母四月八日敬宣見衆人&KR0517;¶
佛乃抜頭上金鏡以爲母&KR0517;因悲泣不勝¶
又曰殷仲文在東陽照鏡而不見其頭靣旬日而戮¶
又蕭方等三十國春秋曰甘卓將&KR0013;誅引鏡不見其頭¶
又曰慕容垂攻鄴符丕遣其從弟龍請救乃遺謝玄青銅¶
鏡黄金宛轉䋲等以爲之信¶
<pb:KR3k0012_SBCK_717-2a>¶
齊書曰綦母珎之有一銅鏡背有三公字常語人云徴祥¶
如此何患三公不至¶
又曰陸慧暁遷太子洗馬廬江何&KR0039;常稱慧暁心如照鏡¶
遇形觸物無不朗然¶
梁書曰王珎國武帝起兵東昏召珎國以衆還都使岀屯¶
朱雀門爲王茂所敗及入城宻遣郄纂奉明鏡獻成於梁¶
帝帝断金以報之後侍宴帝曰卿明鏡尚存昔金何在珎¶
國曰黄金謹在臣不敢失墜○又曰到漑子鏡字圎照&KR0004;¶
在孕其母夢懐鏡及生因以名焉¶
隋書曰文帝委任髙頻後右衛將軍龐晃及將軍盧賁等¶
前後短熲於上上怒之皆&KR0013;踈黜因謂頻曰獨&KR0012;公猶鏡¶
也毎&KR0013;磨瑩皎然益明¶
唐書曰太宗謂群臣曰夫以銅爲鏡可以正衣冠以古爲¶
<pb:KR3k0012_SBCK_717-2b>¶
鏡可以知興替以人爲鏡可以明得失朕常保此三鏡以¶
防巳過今魏徴殂猶一鏡亡矣¶
莊于曰至人之用心也若鏡不將不迎應而不藏故勝物¶
而無傷¶
符子曰心能善知人如明鏡善自知者如淵蚌鏡以曜明¶
故鍳人蚌以含珠故内照¶
韓子曰古之人目短於自見故以鏡&KR0026;靣智短於自知故¶
以道正巳鏡無見庇之罪道無明過之惡靣失鏡則無以¶
正&KR0066;眉身失道則無以知迷惑¶
吕氏春秋曰人之阿甚矣而無所鏡其殘亡無日矣孰當¶
可鏡其唯士人乎鏡明巳也細士明巳也大¶
淮南子曰明鏡之始矇然未見形容也及拭之以玄錫磨¶
之以白氊則&KR0066;眉微毛可得而察¶
<pb:KR3k0012_SBCK_717-3a>¶
又曰鏡便於照形承食不如竹簟¶
又曰聖人若鏡不將不迎(將送/也)應而不倡故萬化無傷其¶
得之乃失之也¶
又曰髙懸大鏡坐見四隣(取大鏡髙懸盆/中水晃見四隣)¶
又曰人莫鍳於沬雨而鍳於止水者以其静也(沬需潦上沬/起言其濁)¶
(也)莫窺形於生鏡而窺形於明鏡者以其易也¶
抱朴子内篇曰或問知將來&KR0123;凶爲有道乎荅曰用鏡九¶
寸自照有所思存七月則神仙千里事也明鏡用一或二¶
謂之日月或用四謂之四規鏡¶
又曰萬物之老者其精皆能假託人形以炫人於鏡中不¶
能易其眞形是以入山道士以明鏡徑九寸懸於背有老¶
魅未敢近或後來者視鏡中其是仙人及山中好神者鏡¶
中故如人形¶
<pb:KR3k0012_SBCK_717-3b>¶
蜀王本紀曰武都大夫化爲女子蜀王娶以爲夫人無幾¶
物故葬於武都以石作鏡一枚表其墓¶
魏名臣髙堂隆奏曰陽符一名陽燧取火於日隂符一名¶
隂燧取水於月並八銅作鏡名曰水火之鏡¶
東宫舊事曰皇太子納妃有着衣大鏡尺八寸銀花小鏡¶
尺二寸&KR0238;匣盛蓋銀華金薄鏡三枚銀龍頭受福蓮華鈎¶
鏁四副¶
魏武帝上&KR0258;物䟽曰御物有尺二寸金錯鏡一枚皇太子¶
&KR0258;純銀錯七寸䥫鏡四枚貴人至公主九寸䥫鏡四十枚¶
鄴中記曰石虎三人臺及内宫中鏡有徑二三尺者純金¶
蟠龍雕飾¶
丗說曰晉孝武將軍講孝經謝公凡弟與諸人私相講習¶
車武子苦問謝謂&KR0061;羊曰不問則德音有遺多問則重勞¶
<pb:KR3k0012_SBCK_717-4a>¶
二謝&KR0061;曰何嘗見明鏡疲於屢照¶
益部&KR0132;舊傳曰杜眞孟宗周覧求師經歷齊魯資用將¶
乏磨鏡自給¶
南蛮獠人俗曰諸婚姻以奴婢一人爲娉無奴婢以銅鏡¶
當人婢¶
呉興郡記曰臨安縣東石鏡山山東有石鏡一徑二尺四¶
寸甚清亮¶
山謙之尋陽記曰廬山東靣有一石若鏡懸崖明净照見¶
人形〇海内士品曰徐孺子甞事江夏黄公黄公薨往㑹其¶
葬家貧無以自致賫　磨鏡具自隨賃磨取資然後得前旣至¶
&KR0021;而退○荀恱申鍳曰君子三鍳鍳乎前鍳乎下鍳乎鏡前惟¶
人訓人惟明啇德之衰不鍳於湯禹也周秦之弊不鍳於¶
羣下也側弁垢顔不鍳於明鏡也¶
<pb:KR3k0012_SBCK_717-4b>¶
古今注曰平帝元始三年延陵西園神寢内御户座前大¶
鏡皆清液如汗水岀&KR0250;¶
西京雜記曰髙祖入咸陽宫周行府庫有方鏡九寸表裏¶
明人直來照之影則側見以手掩心而來即腸胃五藏歷¶
然無礙人有病在内則掩心而照之即知病之所在女子¶
有邪心則膽張心動&KR0087;始皇帝以照宫人膽張心動者則¶
殺之¶
又曰宣帝&KR0013;収繫郡邸獄臂上猶帶史良娣合綵婉轉䋲¶
繫身毒寳鏡一枚如八銖錢舊傳此鏡照見妖魅佩之者¶
爲天神所福宣帝從危獲濟及紹大位每持此鏡感咽移¶
辰帝崩鏡不知所在¶
拾遺録曰周穆王時渠國貢火齊鏡廣三尺六寸闇中視¶
物如晝人向鏡語鏡中則響應之也¶
<pb:KR3k0012_SBCK_717-5a>¶
又曰周穆王時有如石之鏡此石色白如月照面如雪謂¶
之月鏡¶
又曰方丈山池泥百錬成金鏡色青可照魑魅¶
洞&KR0115;記曰望蟾閣上有青金鏡廣四尺元光年中祗國獻¶
此鏡照見魑魅百鬼不能隱形¶
列仙傳曰&KR0018;局先生&KR0018;石磨鏡局徇呉中衒摩鏡得一錢¶
因磨之¶
神仙傳曰河東孫愽能引鏡爲刀屈刀爲鏡¶
劉根別傳曰思形&KR0250;可以長生以九寸明鏡照靣熟視之¶
令自識巳身形常令不忘乆則身神不散疾患不入¶
搜神記曰孫䇿旣殺于&KR0123;每獨自&KR4034;髴見在其左右引鏡¶
自照見在鏡中因掊大呌瘡皆裂湏&KR0119;而死又呉曆曰䇿¶
爲許貢客所傷引鏡自照曰靣如此當可復建功立事乎¶
<pb:KR3k0012_SBCK_717-5b>¶
因椎几大呌瘡裂而卒¶
續搜神記曰文獻(文獻王/道謚)曽令郭璞筮巳一年中&KR0123;凶璞¶
曰當有小不&KR0123;利可取廣州二大甖盛水置床帳二角¶
名曰鏡耗以厭之某時撤甖去水如此其災可消至日忘¶
之尋失銅鏡不知所在後撤去水乃見所失鏡在於甖中¶
甖口數寸鏡大尺餘王公後令筮鏡甖之意璞云撤甖違¶
期故致此妖邪魅所爲無他故也使燒車轄以擬鏡立出¶
又曰林慮山下有一亭人過&KR0043;者或病或死常云十許男¶
女各雜衣或白或黒輙來爲害有郅伯夷者過&KR0043;於此獨坐¶
誦經忽有十餘人來與伯夷並坐因共蒲&KR0054;於是伯夷宻以¶
鏡照之乃是一群犬因執燭而起佯誤以燭燒其衣毛乃¶
樵伯夷懷刀投一人中之遂死成犬餘悉走去¶
神異經曰昔有夫婦將別破鏡人執半以爲信其妻與人¶
<pb:KR3k0012_SBCK_717-6a>¶
通其鏡化鵲飛至夫前其夫乃知之後人因鑄鏡爲鵲安¶
背上自此始也¶
幽明録曰宫亭湖邊傍山門有石數枚形圎若鏡明可以¶
鑑人謂之石鏡後有行人過以火燎一枚至不復明其人¶
眼乃失明¶
地鏡圗曰欲知寳所在地以大鏡夜照見影若光在鏡中者¶
物在下也¶
風角要占曰厭盗賊法三月以小形銅鏡七枚埋於申地¶
秤七百斤&KR0095;覆之坎深二尺五寸廣二尺五寸築令堅固¶
孟逹與劉封書曰天地&KR0004;生如鏡¶
陸機與弟雲書曰仁壽殿前有大方銅鏡高五尺餘廣三¶
尺二寸立着庭中向之便冩人形體了了亦怪也¶
&KR0087;嘉與婦徐淑書曰頃得此鏡旣明且好形觀文藻丗所¶
<pb:KR3k0012_SBCK_717-6b>¶
希有意甚愛之故以相與明鏡可以鑒形淑荅書曰今君¶
征未旋鏡將何施行明鏡鑒形當待君至¶
&KR0019;咸鏡賦曰從隂位於清啇採秋金之剛精醮祝融以致¶
度命歐冶而是營晞日月之光烈儀厥象乎曜靈¶
　　　　　鏡臺¶
丗說曰温嶠爲劉越石長史北討劉聦得玉鏡臺嶠從姑¶
劉氏有女羙嶠有意自媒數日乃下玉鏡臺姑喜既婚交¶
禮女曰我固疑是老奴果如所卜也¶
三國典略曰胡太后使沙門靈昭造七寳鏡臺合有三十¶
六戸每室别有一婦人手各執鏁才下一&KR0028;三十六户一¶
時自閉若抽此&KR0028;諸門皆啓婦人各出戸前¶
魏武雜物䟽曰鏡臺出魏宫中有純銀叅帶鏡臺一純銀¶
七貴人公主鏡臺四¶
<pb:KR3k0012_SBCK_717-7a>¶
晉東宫舊事曰皇太子納妃有玳&KR0536;鈿鏤鏡臺一¶
宋起居注曰元嘉中韋朗爲廣州刺史作銅鏡臺一具御¶
史中丞劉禎請以事追免朗官¶
謝眺詩曰玲瓏&KR0011;丹檻&KR0012;髙似玄闕對鳯臨清水乗龍掛¶
明月照粉拂紅粧挿花理雲髮玉顔徒自見畏見君情歇¶
古詩曰&KR0226;瑚掛鏡爛生光¶
　　　　　奩¶
後漢書曰隂太后崩明帝性孝愛追慕無巳謁原陵帝從¶
席前伏御牀視太后鏡奩中物感慟悲涕令易脂澤裝具¶
左右皆泣莫能仰視焉¶
拾遺記曰隂貴人食&KR0050;羙帝使求之時有燉煌獻異&KR0050;云¶
是空峒靈&KR0050;又常山獻巨桃及后崩侍者見鏡奩中有瓜¶
桃之核視之涕零也¶
<pb:KR3k0012_SBCK_717-7b>¶
列仙傳曰朱崖令死當還法内珠於&KR0028;者死其繼母弃其¶
繫臂珠其男年九歳好之置鏡奩中皆不知也至海&KR0028;吏¶
収得十枚乃母子争死吏遂弃而遣之(事具/義門)¶
語林曰范汪至能噉梅人致一斛奩　噉湏&KR0119;盡也¶
蔡邕表曰賜鏡奩等前後重疊父母於子無以加此¶
魏武上雜物䟽曰純銀藻豆奩純銀括摟奩¶
孫仲&KR0009;妹臨亡書曰鏡與粉盤與郎香奩與若欲令其行¶
身如明鏡純如粉譽如香¶
　　　　　合¶
宋元嘉起居泣曰廣州刺史韋朗&KR0013;彈事有金鏤合二枚¶
銀鏤合二枚○劉向别傳曰向有合賦¶
祖台之志怪曰呉中有王大夫行至曲阿回塘上有一女¶
子便留住&KR0043;解臂上金合繫其肘下令暮更來遂不至更¶
<pb:KR3k0012_SBCK_717-8a>¶
使尋求都無女人過猪欄邊見猪鉀有合¶
　　　　　多羅¶
纂文曰多羅粉噐¶
扶南傳曰扶南國王以純金多羅遺毗騫王¶
　　　　　嚴器¶
魏武内嚴器誡令曰&KR0012;不好鮮飾嚴具用新皮葦笥以黄¶
葦縁中遇亂丗無葦笥乃更作方竹嚴具以皂韋衣之麁¶
布裹此&KR0012;平常之用者也内中婦曾置嚴具于時爲之推¶
壞今方竹嚴具縁&KR0238;甚華好○魏武上雜物䟽曰油&KR0238;&KR0030;¶
嚴器一純金叅帶&KR0030;方嚴器一○齊書曰冝都王鏗鎭姑¶
熟于時人發桓温女冢得金巾箱織金篾爲嚴器條以啓¶
聞鬱林勑以賜之鏗曰今取徃物後取今物如此循環尓¶
豈可不熟念使長史蔡約自徃脩復纎毫不犯¶
<pb:KR3k0012_SBCK_717-8b>¶
北史后妃傳曰舊儀司飾三人掌簮珥花嚴¶
脩復山陵故事曰梓宫用嚴器五具馬齒嚴器五具¶
汝南先賢傳曰戴良嫁女以笥爲嚴器¶
&KR0087;嘉婦與嘉書曰今奉嚴器中物幾具¶
陸雲與兄機書曰按行視曹公器物嚴器方六七寸髙四寸¶
太平御覽卷第七百一十七¶
