# -*- mode: mandoku-view -*-
#+TITLE: 太平御覽
#+DATE: 2015-09-23 10:14:04
#+PROPERTY: LASTPB  <md:KR3k0012_SBCK_716-1a>
#+PROPERTY: JUAN 718

<md:KR3k0012_SBCK_716-2b>¶
<md:KR3k0012_SBCK_717-1a>¶
<pb:KR3k0012_WYG_717-1a>
欽定四庫全書
　太平御覽卷七百十七¶
　　　　　　　　　　　　宋　李昉等　撰
　　服用部十九¶
　　　鏡　　　　　　　　鏡臺
　　　奩¶　　　　　　　　盒
　　　多羅　　　　　　　嚴器¶
　　　　鏡
<pb:KR3k0012_WYG_717-1b>
釋名曰鏡景也有光景也¶
廣雅曰鑒謂之鏡¶
𤣥中記曰尹夀作鏡¶
大戴禮曰武王踐阼鏡之銘曰見爾前必慮爾後¶
尚命帝命期曰桀失其玉鏡用之噬虎¶
尚書考靈耀曰秦失金鏡魚目入珠¶
詩邶栢舟曰我心匪鑒不可以茹¶
漢書東方朔𫝊曰郭舎人曰銖籀文章背有組素兩人<md:KR3k0012_SBCK_717-1b>¶
<pb:KR3k0012_WYG_717-2a>
相見朔能知之為上客朔曰此玉之瑩石之精表如日
月¶裏如衆星兩人相覩見相知情此為鏡¶
魏畧曰夏侯惇從征吕布為流矢所中傷左目時夏侯
淵¶俱為将軍中號惇惡目夏侯惇惡之每照鏡恚發輒
撲鏡¶着地¶
蜀志曰張裕曉相術每舉鏡視面自知刑死未嘗不撲
之¶於地¶
沈約宋書曰劉敬宣八嵗喪母四月八日敬宣見衆人
<pb:KR3k0012_WYG_717-2b>
灌¶佛乃披頭上金鏡以為母灌因悲泣不勝¶
又曰殷仲文在東陽照鏡而不見其頭面旬日而戮¶
又蕭方等三十國春秋曰甘卓将被誅引鏡不見其頭¶
又曰慕容垂攻鄴苻丕遣其從弟龍請救乃遺謝𤣥青
銅¶鏡黄金宛轉繩等以為之信<md:KR3k0012_SBCK_717-2a>¶齊書曰綦母&KR0575;之有一銅鏡背有三公字常語人云徵
祥¶如此何患三公不至¶
又曰陸慧曉遷太子洗馬廬江何㸃常稱慧曉心如照
<pb:KR3k0012_WYG_717-3a>
鏡¶遇形觸物無不朗然¶
梁書曰王珎國武帝起兵東昏召&KR0575;國以衆還都使出
屯¶朱雀門為王茂先所敗及入城宻遣㕁纂奉明鏡獻誠
於梁¶帝帝斷金以報之後侍宴帝曰卿明鏡尚存黄金
何在珎¶國曰黄金謹在臣肘不敢失墜
又曰劉漑子鏡字圓照初¶在孕其母夢懐鏡及生因以
名焉¶
隋書曰文帝委任髙熲後衛右将軍龎晃及将軍盧賁
<pb:KR3k0012_WYG_717-3b>
等¶前後短熲於上上怒之皆被疎出因謂熲曰獨孤公
猶鏡¶也每被磨瑩皎然益明¶
唐書曰太宗謂羣臣曰夫以銅為鏡可以正衣冠以古
為<md:KR3k0012_SBCK_717-2b>¶鏡可以知興替以人為鏡可以明得失朕常寳此三
鏡以¶防己過今魏徵殂去一鏡矣¶
莊子曰至人之用心也若鏡不将不迎應而不藏故勝
物¶而無傷¶
符子曰心能善知人者如明鏡善自知者如淵蚌鏡以
<pb:KR3k0012_WYG_717-4a>
曜明¶故鑒人蚌以含珠故内照¶
韓子曰古之人目短於自見故以鏡觀面智短於自知
故¶以道正己鏡無見疵之罪道無明過之惡面失鏡則
無以¶正鬂眉身失道則無以知迷惑¶
吕氏春秋曰人之阿甚矣而無所鏡其㓕亡無日矣孰
當¶可鏡其惟士人乎鏡明己也細士明己也大¶
淮南子曰明鏡之始矇然未見形容也及拭之以𤣥錫
磨¶之以白氊則髪眉㣲毛可得而察<md:KR3k0012_SBCK_717-3a>¶
<pb:KR3k0012_WYG_717-4b>
又曰鏡便於照形承食不如竹簟¶
又曰聖人若鏡不将不迎應而不藏故萬物無傷其¶得
之乃失之也¶
又曰高懸大鏡坐見四鄰¶
又曰人莫鑒於沬雨而鑒於止水者以其静¶也莫窺形
於生鏡而窺形於明鏡者以其易也¶
抱朴子内篇曰或問知将來吉凶為有道乎荅曰用鏡
九¶寸自照有所思存七日則見神仙知千里事也明鏡用
<pb:KR3k0012_WYG_717-5a>
一或二¶謂之日月或用四謂之四規鏡¶
又曰萬物之巧者其精皆能假託人形以炫人惟鏡中
不¶能逃其真形是以入山道士以明鏡徑九寸懸於背
有老¶魅未敢近或後來者視鏡中疑是仙人及山中神
者鏡¶中故知人形<md:KR3k0012_SBCK_717-3b>¶蜀王本記曰武都大夫化為女子蜀王娶以為夫人無
㡬¶物故塟於武都以石化鏡一枚表其墓¶
魏名臣高堂隆奏曰陽符一名陽燧取火於日陰符一
<pb:KR3k0012_WYG_717-5b>
名¶陰燧取水於月並入銅作鏡名曰水火之鏡¶
東宫舊事曰皇太子納妃自着衣大鏡尺八寸銀花小
鏡¶尺二寸漆匣盛盖銀華金簿鏡三枚銀龍頭受福蓮
華鈎¶鏁四副¶
魏武帝上雜物疏曰御物有尺二寸金錯鏡一枚皇太
子¶雜純銀錯七寸鑯鏡四枚貴人至公主九寸鐵鏡四
十枚¶鄴中記曰石虎三人臺及内宫中鏡有徑二三尺
者純金¶蟠龍雕飾
<pb:KR3k0012_WYG_717-6a>
世說曰晉孝武将軍講孝經謝公兄弟與諸人私相講
習¶車武子欲問謝謂袁羊曰不問則徳音有遺多問則
重勞<md:KR3k0012_SBCK_717-4a>¶二謝袁曰何嘗見明鏡疲於屢照¶
益部耆舊𫝊曰杜真孟宗周覽求師經歴齊魯資用将¶
乏磨鏡自給¶
南蠻獠人俗曰諸婚姻以奴婢一人為聘無奴婢以銅
鏡¶當人婢¶
吴興郡記曰臨安縣東石鏡山山東有石鏡一徑二尺
<pb:KR3k0012_WYG_717-6b>
四¶寸甚清亮¶
山謙之潯陽記曰廬山東面有一石若鏡懸崖明净照
見¶人形
海内士品曰徐孺子嘗事江夏黄公公死往㑹塟¶¶家貧
無以自致賫磨鏡具自隨賃磨取資然後得前既至¶祭
而退
荀悦申鑒曰君子三鑒鑒乎前鑒乎下鑒乎鏡前惟¶人
訓人訓惟明商徳之衰不鑒於湯禹也周秦之弊不鑒
<pb:KR3k0012_WYG_717-7a>
於¶民下也側弁垢顔不鑒於明鏡也<md:KR3k0012_SBCK_717-4b>¶古今注曰平帝始元三年延陵西園神寢内御戸座前
大¶鏡皆清液如汗水出牀¶
西京雜記曰高祖入咸陽宫周行府庫有方鏡九寸表
裏¶明澈人直來照之影則側見以手掩心而來即腸胃
五臟厯¶然無礙人有病在内則掩心而照之即知病之
所在女子¶有邪心則膽張目動秦始皇帝以照宫人膽
張心動者則¶殺之
<pb:KR3k0012_WYG_717-7b>
又曰宣帝被収繫郡邸獄臂上猶帶史良娣合綵婉轉
繩¶繫身毒寳鏡一枚如八銖錢舊傳此鏡照見妖魅佩
之者¶為天神所福宣帝從危獲濟及紹大位每持此鏡
感應如¶神帝崩鏡不知所在¶
拾遺録曰周穆王時渠國貢火濟鏡廣三尺六寸闇中
視¶物如晝人向鏡語鏡中則響應之也<md:KR3k0012_SBCK_717-5a>¶又曰周穆王時有如石之鏡此石色白如月照面如雪
謂¶之月鏡
<pb:KR3k0012_WYG_717-8a>
又曰方丈山池泥百煉成金鏡色青可照魑魅¶
洞冥記曰望蟾閣上有青金鏡廣四尺元光中波祇國献¶
此鏡照見魑魅百鬼不能隠形¶
列仙𫝊曰負局先生負石磨鏡局狥吳中街磨鏡得一
錢¶因磨之¶
神仙傳曰河東孫愽能引鏡為刀屈刀為鏡¶
劉根别傳曰思形状可以長生以九寸明鏡照面熟視
之¶令自識己身形長令不忘久則身神不散疾惡不入
<pb:KR3k0012_WYG_717-8b>
搜神記曰孫䇿既殺于吉每獨自髣髴見其左右引明
鏡¶自照見在鏡中因倍大呌瘡皆裂須臾而死
又吳厯曰䇿¶為許貢客所傷引鏡自照曰面如此尚可
建功立事乎<md:KR3k0012_SBCK_717-5b>¶因推几大呌瘡裂而卒¶
續捜神記曰文獻曽令郭璞筮已一年中吉凶璞¶曰當
有小不吉利可取廣州二大甖盛水置床帳二角¶名曰
鏡耗以厭之某時撤甖去水如此其災可消至日忘¶之
尋失銅鏡不知所在後撤去水乃見所失鏡在於甖中
<pb:KR3k0012_WYG_717-9a>
甖口數寸鏡大尺餘王公後令筮鏡甖之意璞云甖違¶
期故致此妖邪魅所為無他故也使燒車轄而鏡立出¶
又曰林慮山下有一亭人過宿者或病或死常有十許
男¶女各雜衣或白或黒輙來為害有郅伯夷者過宿於
此獨坐¶誦經忽有十餘人來與伯夷並坐因共蒲博於
是伯夷宻以¶鏡照之乃是一羣犬因執燭而起佯誤以
燭燒其衣毛乃¶焦伯夷懐刀殺一人中之遂死成犬餘
悉走去
<pb:KR3k0012_WYG_717-9b>
神異經曰昔有夫妻将别破鏡人執半以為信其妻與
人<md:KR3k0012_SBCK_717-6a>¶通其鏡化鵲飛至夫前其夫乃知之後人因鑄鏡為
鵲安¶背上自此始也¶
幽明録曰宫亭湖邊傍山門有石數枚形圓若鏡明可
以¶鑑人謂之石鏡後有行人過以火燎一枚至不復明
其人¶眼乃失明¶
地鏡圖曰欲知寳所在以大鏡夜照見影若光在鏡中
者¶物在下也
<pb:KR3k0012_WYG_717-10a>
雲角要占曰厭盗賊法三月以小形銅鏡七枚埋於地¶
秤七百斤土覆之坎深二尺五寸廣一尺五寸築令堅
固¶
孟逵與劉封書曰天地生如鏡¶
陸機與弟雲書曰仁夀殿前有大方銅鏡髙五尺餘廣
三¶尺二寸立著庭中向之便寫人形體了了亦怪也¶
秦嘉與婦徐淑書曰頃得此鏡既明且好形觀文藻世
所<md:KR3k0012_SBCK_717-6b>¶希有意甚愛之故以相與明鏡可以鑒形淑荅書曰
<pb:KR3k0012_WYG_717-10b>
今君¶征未旋鏡将何施有明鏡鑒形當待君至¶
傅咸鏡賦曰從陰位於清商採秋金之剛精醮祝融以
致¶度命歐冶而是營晞日月之光烈儀厥象乎曜靈¶
　　　　鏡臺¶
世説曰温嶠為劉越石長史北討劉聰得玉鏡臺嶠從
姑¶劉氏有女美嶠有意自媒數日乃下玉鏡臺姑喜既㛰
交¶禮女曰我固疑是老奴果如所卜也¶
三國典略曰胡太后使沙門靈照造七寳鏡臺合有三
<pb:KR3k0012_WYG_717-11a>
十¶六户每户别有一婦人手各執鏁才下一闗三十六
户一¶時自閉若抽此闗諸門皆啓婦人各出户前¶
魏武雜物疏曰鏡臺出魏宫中有純銀㕘帶鏡臺一純
銀¶七貴人公主鏡臺四<md:KR3k0012_SBCK_717-7a>¶晉東宫舊事曰皇太子納妃有玳瑁細鏤鏡臺一¶
宋起居注曰元嘉中韋朗為廣州刺史作銅鏡臺一具
御¶史中丞劉禎請以事追免朗官¶
謝朓詩曰玲瓏類丹檻孤高似𤣥闕對鳯臨清水垂龍
<pb:KR3k0012_WYG_717-11b>
掛¶明月照粉拂紅粧挿花理雲髪玉顔徒自見畏見君
情歇¶
古詩曰珊瑚掛鏡爛生光¶
　　　　奩¶
後漢書曰陰太后崩明帝性孝愛追慕無已謁原陵帝
從¶席前伏御床視太后鏡奩中物感動悲涕令易脂澤
装具¶左右皆泣莫能仰視焉¶
拾遺記曰陰貴人食𤓰美帝使求之時燉煌獻異𤓰云
<pb:KR3k0012_WYG_717-12a>
是空峒靈𤓰又恒山獻巨桃及后崩侍者見銅奩中有
𤓰¶桃之核視之涕零也<md:KR3k0012_SBCK_717-7b>¶列仙𫝊曰珠崖令死當還法内珠於闗者死其繼母棄
其¶繫臂珠其男年九嵗好之置鏡奩中皆不知也至海
闗吏¶収得十枚乃母子争死吏遂棄而遺之¶
語林曰范汪致能噉梅人至一斛奩噉須㬰盡也¶
蔡邕表曰賜鏡奩等前後重疊父母於子無以加此¶
魏武上雜物疏曰純銀藻豆奩純銀括鏤奩
<pb:KR3k0012_WYG_717-12b>
孫仲寄妹臨亡書曰鏡與粉盆與郎香奩與若欲令其
行¶身如明鏡純如粉譽香¶
　　　　盒¶
宋元嘉起居注曰廣州刺史韋朗被彈事有金縷盒二
枚¶銀縷盒二枚
劉向别𫝊曰向有盒賦¶
祖台之志怪曰吳中有士大夫行至曲阿囘唐上有一
女¶子便留住宿解臂上金盒繫其肘下令暮便來遂不
<pb:KR3k0012_WYG_717-13a>
至更<md:KR3k0012_SBCK_717-8a>¶使尋求都無女人過猪欄邊見猪肘有盒¶
　　　　多羅¶
纂文曰多羅粉器¶
扶南傳曰扶南國王以純金多羅遺毗騫王¶
　　　　嚴器¶
魏武内嚴器誡令曰孤不好鮮飾嚴具用新皮葦笥以
黄¶葦縁中遇亂世無葦笥乃更作方竹嚴具以皂葦衣
之麄¶布褁之此孤平常之用者也内中婦曽置嚴具於
<pb:KR3k0012_WYG_717-13b>
時為之推¶壊今方竹嚴具緑漆甚華好
魏武上雜物疏曰油漆畫¶嚴器一純金㕘帶畫方嚴器
一
齊書曰宜都王鏗鎮姑¶熟於時人發桓温女冡得金巾
箱織金篾為嚴器條以啓¶聞鬱林勑以賜之鏗曰今取
往物後取今物如此循環爾¶豈可不熟念使長史蔡約
自往脩後纎毫不犯<md:KR3k0012_SBCK_717-8b>¶北苑后妃𫝊曰舊儀司飾三人掌簮珥花嚴
<pb:KR3k0012_WYG_717-14a>
脩復山陵故事曰梓宫用嚴器五具馬齒嚴器五具¶
汝南先賢𫝊曰戴良嫁女以笥為嚴器¶
秦嘉婦與嘉書曰今奉嚴器中物㡬具¶
陸雲與兄機書曰按行視曹公器物嚴方六七寸髙四
寸¶
　
　
　
<pb:KR3k0012_WYG_717-14b>
　
　
　
　
　
　
　
　太平御覽卷七百十七
