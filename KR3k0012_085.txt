# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:03.198114
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 85
#+PROPERTY: FILE SB11n0727-085太平御覽-卷之八十五.
<pb:KR3k0012_SBCK_085-1a>¶
太平御覽卷第八十五¶
　皇王部十¶
　　　周康王　昭王　穆王　㳟王　懿王¶
　　　孝王　夷王　厲王　宣王　幽王¶
　　　平王　桓王　莊王　僖王　惠王¶
　　　襄王　頃王　匡王　定王　簡王¶
　　　靈王　景王　悼王　敬王　元王¶
　　　貞定王　哀王　思王　考王　威烈王¶
　　　安王　烈王　顯王　慎靚王¶
　　　赧王¶
　　　　　周康王¶
紀年曰成康之際天下安寜刑措四十餘年不用¶
帝王世紀曰康王元年釋䘮冕作誥申諸侯命畢公作筞¶
<pb:KR3k0012_SBCK_085-1b>¶
分民之居里于成周之郊王在位二十六年崩子瑕代立¶
是謂昭王¶
述異記曰廬山上有康王谷巔有一城號爲劉城天每欲¶
雨輙聞山上鼓角笳簫之聲聲漸至城而風雨晦合時人¶
以爲常候傳云此周康王之城康王愛竒好異廵歷名山¶
不逺而至城中每得古器大鼎及弓弩金之屬知非常人¶
之所處也而山有康王之號城又以釗爲稱斯言將有徴¶
　　　　　昭王¶
傳曰齊侯伐楚楚子使與師言管仲對曰爾貢苞茅不入¶
王𥙊不供無以縮酒寡人是徴昭王南征不復寡人是問¶
對曰貢之不入寡君之罪也敢不供給昭王之不復君其¶
問諸水濵(昭王時漢水非楚/境故不受罪也)¶
帝王世紀曰昭王在位五十一年以德衰南征及濟于漢¶
<pb:KR3k0012_SBCK_085-2a>¶
舡人惡之乃膠船進王王御船至中流膠液解王及𥙊公¶
俱没水而崩其右辛游靡長臂且多力拯得王周人諱之¶
王室於是乎大微王娶於房曰房后生太子滿代立是謂¶
穆王漢上記曰咋額至横桑三十里桑字本作䘮辛㳺靡¶
取昭王䘮處¶
吕氏春秋曰周昭王親征荆(髙誘注曰𥘿莊/王名楚故曰荆)還及渉漢梁¶
敗王杜於漢中(杜&KR0057;粉切/䚯墜也)辛餘靡振王北濟¶
　　　　穆王¶
歸藏曰昔穆王天子筮出於西征不&KR0123;曰龍降於天而道¶
里脩逺飛而中天蒼蒼其羽¶
傳曰穆王有塗山之㑹(周穆王㑹諸/侯於塗山)¶
又曰昔穆王欲肆其心周行天下將必皆有車轍馬跡焉¶
𥙊父作祈招之詩以止王心王是以獲殁於祗宫¶
<pb:KR3k0012_SBCK_085-2b>¶
史記曰穆王即位春秋巳五十矣而王道衰微王將征犬¶
戎𥙊公謀父諌不可王遂征之得四白狼四白鹿以歸自¶
是荒服者不至諸侯有不睦者甫侯言於王作脩刑辟命¶
曰甫刑穆王立五十五年年一百五歳而崩子恭王翳扈¶
立穆天子傳曰天子北征乃絶漳水(郭璞注日絶猶截/也水今在鄴縣也)於¶
是即井鈃山之下(即井鈃山也今在常/山石邑縣鈃音刑)癸未雨雪天子獵¶
于鈃山之西河(河山/足坡)乃至于崑崙之丘以觀春山之寳乃¶
披圗視典用觀天子之寳器(省河所/出禮圗)玉果(石似美玉所/謂如果者也)璿¶
珠(璿玉𩔖/也音琁)燭銀(有精光/如燭也)黄金之膏(金膏亦猶玉/膏皆其精汋)宿於崑崙¶
之阿赤水之陽(崑崙山有赤水東/北流見山海經也)升于崑崙之丘以觀黄¶
帝之宫(黄帝巡遊四海登崑崙山/而起宫室其上見新涪也)天子北征舎乎珠澤(此/澤)¶
(出珠乃因名之今/越舊平舊岀青海)北昇于舂山之上以望四野曰春山是¶
惟天下之髙山者也癸丑天子乃遂西征吉日甲子天子¶
<pb:KR3k0012_SBCK_085-3a>¶
賔于西王母(西王母如人虎齒蓬髪載勝善嘯紀年曰穆/王十七年西征于崑崙之丘見西王母其年)¶
(辛&KR1067;來賔/于昭宫)乃執白珪𤣥璧以見西王母(執贄者/致敬也)獻錦組百¶
純乙&KR1067;天子觴西王母于瑶池之上西王母爲天子謡(謡/徒)¶
(歌/也)曰白雲在天山陵自岀道里悠逺山川間之將子無死¶
(將/請)尚能復來(尚庶/幾也)巳酉天子飲于溽水之上(音汗/溽也)六師之¶
人畢至于曠原乃奏廣樂六師之人翔畋于曠原(翔猶/遊也)得¶
獲無疆(無&KR0416;猶/無限也)鳥獸絶群(言取/盡也)¶
帝王世紀曰穆王修德教㑹諸侯於塗山命吕侯爲相或¶
謂之甫侯五十一年王巳百歳老耄以吕侯有賢能之德¶
於是乃命吕侯作吕刑之書五十五年王年百&KR0010;崩于祗¶
宫¶
楊子法言曰周穆　少不好學至乎耄長¶
抱朴子曰周穆王南征一軍盡化君子爲猨爲鵠小人爲¶
<pb:KR3k0012_SBCK_085-3b>¶
蟲爲沙¶
　　　　　恭王¶
帝王世紀曰恭王能庇昭穆之闕故春秋稱之周自恭至¶
夷王四世年紀不明是以曆依魯爲正王在位二十年崩¶
子堅代立¶
　　　　懿王¶
史記曰懿王時王室遂衰懿王在位二十五年崩恭王弟¶
辟方立是爲孝王¶
帝王世紀曰懿王二年徙都犬丘¶
　　　　孝王¶
史記曰孝王在位十五年崩諸侯復立懿王太子變是爲¶
夷王¶
　　　　夷王¶
<pb:KR3k0012_SBCK_085-4a>¶
禮曰禮天子不下堂而見諸侯下堂而見諸侯天子之失¶
禮也由夷王巳下也¶
史記曰夷王崩子厲王胡立¶
紀年曰夷王二年蜀人吕人來獻瓊賔于河用介珪三年¶
王致諸侯烹齊哀公于鼎¶
帝王世紀曰夷王即位諸侯來朝王降與抗禮諸侯德之¶
三年王有惡疾愆于厥身諸侯莫不並走群望以祈王身¶
十六年王崩¶
　　　　厲王¶
史記曰厲王即位三十年好利近榮夷公大夫芮良諌王¶
不聽卒以榮爲卿士用事王行暴虐侈傲國人謗王召公¶
諌曰民不堪命王怒得衛巫使&KR0101;謗以告則殺之諸侯不¶
朝三十四年王益嚴國人莫敢言道路以目三年相與叛¶
<pb:KR3k0012_SBCK_085-4b>¶
襲厲王出奔于&KR3007;太子靜匿召公之家國人聞乃圍之召¶
公以其子代太子竟得脫召公周公二人相共行政號曰¶
共和共和十四年厲王死于&KR0510;太子静長於召公家二相¶
乃共立之是爲宣王¶
帝王世紀曰厲王荒沉于酒&KR0075;於婦人¶
　　　　宣王¶
史記曰宣王即位二相輔之修政法文武成康之遺風諸¶
侯復宗周十二年魯武公來朝宣王不脩籍於千畒虢文¶
公諌曰不可王弗聽三十九年戰于千畒王師敗績于姜¶
戎王在位四十六年崩子幽王宫𣵀立¶
帝王世紀曰宣王元年以邵穆公爲相𥘿仲爲大夫誅西¶
戎是時天大旱王以不雨遇灾而懼整身修行欲以消去¶
之祈于群神六月乃得雨大夫仍叔美而歌之今雲漢之¶
<pb:KR3k0012_SBCK_085-5a>¶
詩是也是&KR0010;西戎殺𥘿仲王於是進用賢良樊仲山父尹¶
吉父程伯休父虢文公申伯韓侯顯父南仲方叔仍叔邵¶
穆公張仲之屬並爲卿佐自厲王失政獫狁荆蠻交侵中¶
國官政&KR0549;廢百姓離散王乃脩復宮室　納規諌安¶
集兆民命南仲邵虎方叔吉父並征定之復先王境土繕¶
車徒興畋狩禮天下喜王化復行號稱中興¶
墨子曰周宣王殺杜伯不&KR0499;杜伯曰死&KR0002;有知三年必使¶
君知之宣王田於圃田從人滿野日中杜伯乗白馬素車¶
朱衣朱冠手執朱弓挾朱矢射王而中其心折脊伏㢰而¶
死從者莫不聞見¶
　　　　　幽王¶
國語曰幽王之二年西周三川皆震伯陽父曰周將亡矣¶
夫天地之氣不失其序&KR0002;過其序民亂之也陽伏而不能¶
<pb:KR3k0012_SBCK_085-5b>¶
出隂迫而不能蒸於是有地震今三川寔震陽失其所而¶
鎮於隂也¶
史記曰幽王得褒姒而篤愛之乃欲廢后并太子用褒姒¶
爲后以其子伯服爲太子褒姒爲人不好𥬇恱之萬方猶¶
不𥬇幽王爲烽燧火鼔㓂至則舉烽火於是諸侯悉至至¶
而無㓂褒姒乃大𥬇幽王恱之爲數舉烽火其後諸侯不¶
信並不至幽王以虢石父爲卿用事國人皆怨之石父爲¶
人佞巧善䛕好利今王用之幽王之廢后去太子也申侯¶
怒乃與繒西夷大戎共攻幽王王舉烽火徵兵兵莫至遂¶
殺幽王驪山之下虜褒姒盡取周之財而去於是諸侯乃¶
即申侯而共立故太子冝臼是爲平王以奉周祀平王乃¶
東徙洛邑避戎㓂也幽王在位凡一十一年¶
紀年曰幽王立褒姒之子伯盤以爲太子𤨏語曰宣王之¶
<pb:KR3k0012_SBCK_085-6a>¶
元妃獻后生子不恒朞月而生后弗敢舉天子召問群王¶
之元史史皆荅曰&KR0002;男子也身體有不全諸骨節有不備¶
者則可身體全骨節備不利於天子也將必䘮&KR0022;天子曰¶
&KR0002;而不利余一人命棄之仲山父曰天子年長矣而未有¶
子或者天將以是棄周雖棄之何益天子弗棄之¶
　　　　　平王¶
史記曰平王之時王室微弱而諸侯以強并弱齊楚𥘿晉¶
始大政由方伯五十一年平王崩太子泄父早死立其子¶
林是爲桓王桓王平王孫也¶
帝王世紀曰平王元年鄭武公爲司徒與晉文侯股肱周¶
室夾輔平王率諸侯戮力一心東遷洛邑¶
　　　　　桓王¶
史記曰桓王在位二十三年崩子莊王他立¶
<pb:KR3k0012_SBCK_085-6b>¶
帝王世紀曰桓王旣失於信禮義陵遲男子&KR0075;奔䜛僞並¶
作諸侯背叛構怨連禍九族不親故詩人刺之¶
　　　　莊王¶
史記曰莊王四年周公黒肩欲殺莊王而立王子克辛伯¶
告王王殺周公王子克奔燕十五年莊王崩子僖王胡齊¶
立¶
　　　　僖王¶
史記曰僖王三年齊桓公始霸五年僖王崩子惠王閬立¶
帝王世紀曰僖王自即位以來變文武之制作𤣥黃華麗¶
之飾宫室峻而奢侈故孔子譏焉五年王崩子凉洪代立¶
　　　　惠王¶
傳曰有神降於莘惠王問内史過曰是何故也對曰國興¶
明神降之&KR0101;其徳也將亡神又降之觀其惡也故有得神¶
<pb:KR3k0012_SBCK_085-7a>¶
以興亦有以亡虞夏商周皆有之¶
史記曰&KR0004;莊王嬖姬姚生子頽有寵及惠王即位奪其大¶
臣蔿國之田以爲囿故大夫邊伯等五人作亂謀召燕衛¶
之師伐惠王惠王奔温居鄭之櫟立僖王弟子頽爲王遂¶
享諸大夫樂及徧儛虢君怒四年鄭與&KR0593;君　殺子頽復¶
立惠王惠王在位二十五年崩子襄王鄭立¶
　　　　　襄王¶
史記曰襄王母蚤死後母曰惠后后生叔帶有寵襄王畏¶
之三年叔帯與戎翟謀伐襄王襄王欲誅叔帶叔帶奔齊¶
齊桓公使管仲平戎于王十五年王以翟師伐鄭王德翟¶
人將以其女爲后冨辰諌不聽十六年王絀翟后翟人來¶
誅殺譚伯冨辰曰吾數諌不從乃以其屬死之&KR0004;惠后欲¶
立王子帶故以其黨開翟翟人遂入周襄王出奔於鄭鄭¶
<pb:KR3k0012_SBCK_085-7b>¶
居於汜子帶立爲王取襄王所絀翟后與居温十七年襄¶
王乃告急於𣈆𣈆文納王而誅叔帶襄王於是賜晉文公¶
秬鬯弓矢爲伯以河内地與晉二十年晉文公又召襄王¶
襄王㑹之河陽書曰天王狩于河陽三十二年襄王崩子¶
頃王壬臣立¶
　　　　　頃王¶
史記曰頃王六年崩子匡王班立¶
　　　　　匡王¶
史記曰匡王六年崩弟瑜代立是爲定至¶
　　　　　定王¶
史記曰定王元年楚伐陸渾之戎次於洛使人問九鼎之¶
重輕王使王孫滿應設以辭楚兵乃去二十一年定王崩¶
子簡王夷代立¶
<pb:KR3k0012_SBCK_085-8a>¶
　　　　簡王¶
史記曰簡王十三年𣈆殺其君厲公迎子周於周立之爲¶
悼公十四年簡王崩子靈王泄心立¶
　　　　靈王¶
傳曰王子朝使告于諸侯曰定王六年𥘿人降祓曰周其¶
有頿王亦克能脩其職至于靈王生而有頿王甚神聖無¶
惡於諸侯¶
國語曰靈王二十年榖雒&KR0720;將毁王宫(賈逵注日榖雒二/水合有似𨷖洛在)¶
(王城南榖/在城北者)王欲壅之太子𣈆諌曰不可𣈆聞古之長民者¶
不&KR0549;山不崇藪不竇澤(竇决/出)夫山土之聚也藪物之歸也¶
川氣之導也澤水之鍾也天地成聚於髙歸物於下䟽爲¶
川谷以導其氣陂塘汙原以鍾其美(聚萬物合/之美大也)伯屬封崇¶
九山决汨九川陂障九澤豐殖九原故天無伏隂地無散¶
<pb:KR3k0012_SBCK_085-8b>¶
陽觀之詩書與民之憲言則皆亡王之爲也王其圖之王¶
卒壅之亂於是始¶
史記曰靈王在位二十七年崩子景王貴立¶
　　　　　景王¶
傳曰天王將鑄無射(周景王也/無射鍾名)泠州鳩曰王其以心疾死¶
乎(泠樂官州/鳩其名也)夫樂天子之職(職主/也)夫音樂之輿也(樂因音/而行)¶
而鍾音之器也(音由器/以發)天子省風以作樂(省風俗作/樂以移之)器以¶
鍾之(鍾聚/之)與以行之(樂須音/而行)小者不窕(窕細也/他彫切)大者不槬¶
(槬横大不/入也音𦘕)則和於物物和則嘉成(喜樂/成也)故和聲入於耳而¶
和於心心僖則樂(僖安/也)窕則不咸(不充滿/人心)大則不容(心不/堪容)¶
心是以感感實生疾今鍾摦矣王心弗堪其能乆乎¶
史記曰景王太子聖而早卒王愛子朝欲立之㑹崩子丐¶
之黨與争立國人立長子猛爲王子朝攻殺猛猛爲悼王¶
<pb:KR3k0012_SBCK_085-9a>¶
晉人攻子朝而立丐是爲敬王¶
帝王世紀曰景王遇心疾崩于榮錡氏單穆公與劉文公¶
立太子猛是爲悼王景王在位二十五年¶
　　　　　悼王¶
帝王世紀曰悼王以景王二十五年四月始即位十一月¶
崩王立凡二百日故春秋稱王子猛卒不成䘮故不言天¶
王崩也立王母弟是爲敬王¶
　　　　　敬王¶
史記曰𣈆定公遂入敬王于周四十三年敬王崩子元王¶
仁立¶
　　　　　元王¶
史記曰元王八年崩子定王介立¶
　　　　　貞定王¶
<pb:KR3k0012_SBCK_085-9b>¶
史記曰定王十六年三晉滅智伯分其地二十八年崩子¶
去疾立是爲哀王(皇甫謚日/貞定王)¶
　　　　　哀王¶
帝王世紀曰哀王即位三月弟叔襲殺王而立是爲思王¶
　　　　　思王¶
帝王世紀曰思王即位五月弟隗攻殺王而代立是爲考¶
哲王¶
　　　　　考王¶
史記曰考王十五年崩子威烈王午立¶
　　　　威烈王¶
帝王世紀曰威烈王崩子躭立是爲元安王¶
　　　　　安王¶
史記曰安王立二十六年而崩子烈王喜代立¶
<pb:KR3k0012_SBCK_085-10a>¶
帝王世紀曰安王子喜立是爲烈王¶
　　　　　烈王¶
史記曰烈王十年崩弟扁立是爲顯王¶
　　　　　顯王¶
史記曰顯王三十五年致文武昨於𥘿惠王四十四年𥘿¶
惠王稱王其後諸侯皆爲王四十八年顯王崩子慎王定¶
立¶
帝王世紀曰顯王元年趙成侯韓哀侯來攻周二年西周¶
威公之嗣曰惠公始封惠公少子班於鞏以奉王是爲東¶
周惠公周於是始分爲東西王微弱政在西周¶
　　　　　慎靚王¶
帝王世紀曰慎靚王六年崩子延代立是爲&KR0956;王¶
　　　　　赧王¶
<pb:KR3k0012_SBCK_085-10b>¶
史記曰東西周分治赧王徙都西周五十九年𥘿攻西周¶
王奔𥘿頓首受罪盡獻其邑三十六口三十萬𥘿受其獻¶
而歸其君於周周王赧卒周民遂東亡𥘿取九鼎寳器而¶
遷西周公於&KR1222;(音/憚)狐後七歳𥘿莊襄王滅東西周皆入於¶
𥘿周旣不祀(旣盡/也)¶
漢書曰幽平之後日以陵夷至乎﨑嶇河洛之間分爲二¶
周然天下謂之共主(雖後微弱猶/云以爲主)強大弗之敢傾歷載八¶
百餘年數極德盡曁於&KR0956;王降爲庶人號位以絶於天下¶
尚枝葉相持莫得居其虚位四海亡主三十餘年¶
帝王世紀曰&KR0956;王二十七年冬十月𥘿昭襄王仍僣號西¶
帝齊閔王稱東帝十一月齊各復去帝號爲王四十五年¶
王如𥘿得罪於𥘿𥘿攻周或&KR0003;𥘿王乃止王雖居天子之¶
位爲諸侯之所侵逼與家人無異多貰於民無以歸之乃¶
<pb:KR3k0012_SBCK_085-11a>¶
上臺以避之故周人因名其臺曰逃債之臺洛陽南宫謻¶
臺(謻音夷又/音尸移切)是也五十九年𥘿攻韓魏趙大破之玉懼乃¶
背𥘿與諸侯合從將天下銳師出伊門攻𥘿𥘿昭襄王大¶
怒使將軍摎(音/虬)攻周王王恐乃入𥘿頓首受罪盡獻其邑¶
𥘿盡納其獻使赧王歸于周降爲庶人以夀終王&KR0483;正部¶
曰幽厲禮樂崩壊諸侯力政轉相吞滅德不能懐威不能¶
制至於王赧遂䘮王計¶
太平御覽卷第八十五¶
<pb:KR3k0012_SBCK_085-11b>¶
