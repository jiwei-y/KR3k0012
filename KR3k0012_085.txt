# -*- mode: mandoku-view -*-
#+TITLE: 太平御覽
#+DATE: 2015-09-23 10:14:00
#+PROPERTY: LASTPB  <md:KR3k0012_SBCK_084-1a>
#+PROPERTY: JUAN 85

<md:KR3k0012_SBCK_084-11a>¶
<md:KR3k0012_SBCK_085-1a>¶
<pb:KR3k0012_WYG_085-1a>
欽定四庫全書
　太平御覽卷八十五¶
　　　　　　　　　　　　宋　李昉等　撰
　　皇王部十¶
　　　周康王　　　　　　昭王
　　　穆王　　　　　　　恭王
　　　懿王¶　　　　　　　孝王
　　　夷王　　　　　　　厲王
<pb:KR3k0012_WYG_085-1b>
　　　宣王　　　　　　　幽王¶
　　　平王　　　　　　　桓王
　　　莊王　　　　　　　僖王
　　　惠王¶　　　　　　　襄王
　　　頃王　　　　　　　匡王
　　　定王　　　　　　　簡王¶
　　　靈王　　　　　　　景王
　　　悼王　　　　　　　敬王
<pb:KR3k0012_WYG_085-2a>
　　　元王¶　　　　　　　貞定王
　　　哀王　　　　　　　思王
　　　考王　　　　　　　威烈王¶
　　　安王　　　　　　　烈王
　　　顯王　　　　　　　慎靚王¶
　　　赧王¶
　　　　周康王¶
紀年曰成康之際天下安寧刑措四十餘年不用
<pb:KR3k0012_WYG_085-2b>
帝王世紀曰康王元年釋喪冕作誥申諸侯命畢公作
䇿<md:KR3k0012_SBCK_085-1b>¶分民之居里于成周之郊王在位二十六年崩子瑕
代立¶是謂昭王¶
述異記曰廬山有康王谷巔有一城號為釗城天毎欲¶
雨輙聞山上鼓角笳簫之聲聲漸至城而風雨晦合村
人¶以為常候傳云此周康王之城康王愛竒好異巡厯
名山¶無逺不至城中每得古噐大鼎及弓弩金之屬知
非常人¶之所處也而山有康王之號城又以釗為稱斯
<pb:KR3k0012_WYG_085-3a>
言將有徵¶
　　　　昭王¶
左傳僖公四年齊侯伐楚楚子使與師言管仲對曰爾
貢包茅不入¶王祭不共無以縮酒寡人是徴昭王南征
不復寡人是問¶對曰貢之不入寡君之罪也敢不共給
昭王之不復君其¶問諸水濵(昭王時漢水非楚/境故不受罪也)¶
帝王世紀曰昭王在位五十一年以徳衰南征及濟于
漢<md:KR3k0012_SBCK_085-2a>¶船人惡之乃膠船進王王御船至中流膠液解王及
<pb:KR3k0012_WYG_085-3b>
祭公¶俱沒水而崩其佐辛游靡長臂且多力拯得王周
人諱之¶王室於是乎大微王娶於房曰房后生太子滿
代立是謂¶穆王漢上記曰咋額至橫桑三十里桑字本
作喪辛游靡¶取昭王喪處¶
吕氏春秋曰周昭王親征荆(髙誘注曰秦莊/王名楚故曰荆)還及渉漢
梁¶敗王隕於漢中(隕尤粉切/傾墜也)辛游靡拯王北濟¶
　　　　穆王¶
歸藏曰昔穆王天子筮西征卜吉日龍降於天而道¶里
<pb:KR3k0012_WYG_085-4a>
脩逺飛而冲天蒼其羽¶
傳曰穆王有塗山之㑹(周穆王㑹諸/侯於塗山)¶
又曰昔穆王欲肆其心周行天下將必皆有車轍馬跡
焉¶祭父作祁招之詩以止王心王是以獲殁於祗宫<md:KR3k0012_SBCK_085-2b>¶史記曰穆王即位春秋已五十矣王道衰微王將征犬¶
戎祭公謀父諌曰不可王遂征之得四白狼四白鹿以
歸自¶是荒服者不至諸侯有不睦者甫侯言於王作修
刑辟命¶曰甫刑穆王立五十五年年一百五歲而崩子
<pb:KR3k0012_WYG_085-4b>
恭王繄扈¶
穆天子傳曰天子北征乃絶漳水於¶是即井鈃山之下
癸未雨雪天子獵¶于鈃山之西河乃至于崑崙之丘以
觀脊山之寶乃¶披圖視典用觀天子之寶噐(省河所/出禮圖)玉
果(石似美玉所/謂如果者也)璿¶珠(璿玉類也/今音璇)燭銀(有精光/如燭也)黃金之膏
(金膏亦猶玉/膏皆其精液)宿於崑崙¶之阿赤水之陽(崑崙山有赤水/東北流見山海)
(經/也)升于崑崙之丘以觀黃¶帝之宫(黃帝巡視四海登崑/崙山而起宫室其上)
(見新/語也)天子北征舍乎珠澤(此澤¶出珠乃因名之/穆王北征舍于此也)北昇于
<pb:KR3k0012_WYG_085-5a>
脊山之上以望四野曰脊山是¶惟天下之髙山者也癸
丑天子乃遂西征吉日甲子天子<md:KR3k0012_SBCK_085-3a>¶賔于西王母(西王母/如人虎)
(齒蓬髮戴勝善嘯紀年曰穆王十七年西征于/崑崙之丘見西王母其年¶辛丑乃賔于招宫)乃執白
珪𤣥璧以見西王母(執贄者/致敬也)獻錦組百¶純乙丑天子觴西
王母于瑶池之上西王母為天子謡(謡徒/¶歌也)曰白雲在天
丘陵自出道里悠逺山川間之子將無死¶(將/請)尚能復來
(尚庶/幾也)己酉天子飲于溽水之上六師之¶人畢至于曠原
乃奏廣樂六師之人翔畋于&KR0008;原(翔猶/遊也)得¶獲無疆(無疆/猶無)
<pb:KR3k0012_WYG_085-5b>
(限/也)鳥獸絶羣(言取/盡也)¶
帝王世紀曰穆王修徳教會諸侯於塗山命吕侯為相
或¶謂之甫侯五十一年王一百歲老耄以吕侯有賢能
之徳¶於是乃命吕侯作吕刑之書五十五年王年百五
歲崩于祗¶宫¶
楊子法言曰周穆王少不好學至乎耄長¶
抱朴子曰周穆王南征一軍盡化君子為猿為鶴小人
為<md:KR3k0012_SBCK_085-3b>¶蟲為沙
<pb:KR3k0012_WYG_085-6a>
　　　　共王¶
帝王世紀曰共王能庇昭穆之闕故春秋稱之周自共
王至¶夷王四世年紀不明是以厯依魯為正王在位二
十年崩¶子囏代立¶
　　　　懿王¶
史記曰懿王之時王室遂衰詩人作刺懿王在位二十
五年崩共王弟¶辟方立為孝王¶
帝王世紀曰懿王二年徙都犬丘
<pb:KR3k0012_WYG_085-6b>
　　　　孝王¶
史記曰孝王在位十五年崩諸侯復立懿王太子燮是
為¶夷王¶
　　　　夷王<md:KR3k0012_SBCK_085-4a>¶禮曰禮天子不下堂而見諸侯下堂而見諸侯天子之
失¶禮也由夷王已下¶
史記曰夷王崩子厲王胡立¶
紀年曰夷王二年蜀人吕人來獻瓊賔于河用介珪三
<pb:KR3k0012_WYG_085-7a>
年¶王致諸侯烹齊哀公于鼎¶
帝王世紀曰夷王即位諸侯來朝王降與抗禮諸侯徳
之¶三年王有惡疾愆于厥身諸侯莫不並走羣望以祈
王身¶十六年王崩¶
　　　　厲王¶
史記曰厲王即位三十年好利近榮夷公大夫芮良諌
王¶不聽卒以榮為卿士用事王行暴虐侈傲國人謗王
召公¶諫曰民不堪命王怒得衛巫使監謗以告則殺之
<pb:KR3k0012_WYG_085-7b>
諸侯不¶朝三十四年王益嚴國人莫敢言道路以目三
年相與叛<md:KR3k0012_SBCK_085-4b>¶襲厲王出奔于彘太子靜匿召公之家國人
聞乃圍之召¶公以其子代太子竟得脱召公周公二人
相共行政號曰¶共和共和十四年厲王死于彘太子静
長於召公家二相¶乃共立之是為宣王¶
帝王世紀曰厲王荒耽于酒淫婦人¶
　　　　宣王¶
史記曰宣王即位二相輔之修政法文武成康之遺風
<pb:KR3k0012_WYG_085-8a>
諸¶侯復宗周十二年魯武公來朝宣王不修籍於千畝
虢文¶公諌曰不可王弗聽三十九年戰于千畝王師敗
績于姜¶戎王在位四十六年崩子幽王宫湼立¶
帝王世紀曰宣王元年以召穆公為相秦仲為大夫誅
西¶戎是時天大旱王以不雨遇灾而懼整身修行欲以
消去¶之祈于羣神六月乃得雨大夫仍叔美而歌之今
雲漢之<md:KR3k0012_SBCK_085-5a>¶詩是也是歲西戎殺秦仲王於是進用賢良樊
侯仲甫尹¶吉甫程伯休父虢文公申伯韓侯顯父南仲
<pb:KR3k0012_WYG_085-8b>
方叔仍叔召¶穆公張仲之屬並為卿佐自厲王失政玁
狁荆蠻交侵中¶國官政墮廢百姓離散王乃修復宫室
興賢人納規諌安¶集兆民命南宫仲召虎方叔吉甫
並正四方復先王境土繕¶車徒興畋狩禮天下喜王化
復行號稱中興¶
墨子曰周宣王殺杜伯不辜杜伯曰死若有知三年必
使¶君知之宣王田於圃田從人滿野日中杜伯乘白馬
素車¶朱衣朱冠手執朱弓挾朱天射王而中其心折脊
<pb:KR3k0012_WYG_085-9a>
伏弦而¶死從者莫不見聞
　　　　幽王¶
國語曰幽王之二年西周三川皆震伯陽父曰周將亡
矣¶夫天地之氣不失其序若過其序民亂之也陽伏而
不能<md:KR3k0012_SBCK_085-5b>¶出隂迫而不能蒸於是有地震今三川實震陽失
其所而¶填於隂也¶
史記曰幽王愛褒姒生子伯服竟廢申后及太子以褒
姒¶為后以其子伯服為太子褒姒為人不好笑悦之萬
<pb:KR3k0012_WYG_085-9b>
方故¶不笑幽王為烽燧大鼓冦至則舉烽火於是諸侯
悉至至¶而無冦褒姒乃大笑幽王恱之為數舉烽火其
後諸侯¶並不至幽王以虢石父為卿用事國人皆怨之
石父為¶人佞巧善䛕好利王用之幽王又廢申后去太
子也申侯¶怒乃與西夷犬戎共攻幽王王舉烽火徵兵
兵莫至遂¶殺幽王驪山之下虜褒姒盡取周之賂而去
於是諸侯乃¶即申侯而共立故太子宜臼是為平王以
奉周祀平王乃¶東遷洛邑避戎冦也幽王在位一十一
<pb:KR3k0012_WYG_085-10a>
年¶
紀年曰幽王立褒姒之子伯服以為太子
瑣録曰宣王<md:KR3k0012_SBCK_085-6a>¶元后不恒朞月生子后弗敢舉天子召問
羣臣¶及元史史臣荅曰若男子也身體有不全諸骨節
有不備¶立為天子也將必喪邦天子曰¶若而不利余一
人命棄之仲山父曰天子年長也而未有¶子或者天將
以是棄周雖棄之何益天子弗棄之¶
　　　　平王
<pb:KR3k0012_WYG_085-10b>
史記曰平王之時王室微弱而諸侯以強倂弱齊楚秦
晉¶始大政由方伯五十一年平王崩太子泄父早死立
其子¶林是為桓王桓王平王之孫也¶
帝王世紀曰平王元年鄭武公為司徒與晉文侯股肱
周¶室夾輔平王率諸侯戮力一心東遷洛邑¶
　　　　桓王¶
史記曰桓王在位二十三年崩子莊王佗立<md:KR3k0012_SBCK_085-6b>¶帝王世紀曰桓王既失於信禮義陵遲男子淫奔䜛偽
<pb:KR3k0012_WYG_085-11a>
並¶作諸侯背叛搆怨連禍九族不親故詩人刺之¶
　　　　莊王¶
史記曰莊王四年周公黒肩欲殺莊王而立王子克辛
伯¶告王王殺周公王子克奔燕十五年莊王崩子僖王
胡齊¶立¶
　　　　僖王¶
史記曰僖王三年齊桓公始伯五年僖王崩子惠王閬
立
<pb:KR3k0012_WYG_085-11b>
帝王世紀曰僖王自即位以來變文武之制作元黃華
麗¶之飾宫室峻而奢侈故孔子譏焉五年王崩子凉洪
代立¶
　　　　惠王¶
左傳有神降於莘惠王問内史過曰是何故也對曰國
之將興¶明神降之監其徳也將亡又降之觀其惡也故有
得神<md:KR3k0012_SBCK_085-7a>¶以興亦有以亡虞夏商周皆有之¶
史記曰初莊王嬖姬姚生子頽頽有寵及惠王即位奪
<pb:KR3k0012_WYG_085-12a>
其大¶臣園圃之田以為囿故大夫邊伯等五人作亂謀
召燕衛¶之師伐惠王惠王奔温居鄭之櫟立僖王弟子
頽為王遂¶享諸大夫樂及徧舞鄭虢君怒四年鄭與虢君
伐殺子頽復¶入惠王惠王二十五年崩子襄王鄭立¶
　　　　襄王¶
史記曰襄王母早死後母曰惠后后生叔帶有寵襄王
畏¶之三年叔帶與戎翟謀伐襄王襄王欲誅叔帶叔帶
奔齊¶齊桓公使管仲平戎于周十五年王以翟師伐鄭
<pb:KR3k0012_WYG_085-12b>
王德翟¶人將以其女為后富辰諌不聽十六年王絀翟
后翟人來¶誅殺譚伯富辰以其屬死之初惠后欲¶立王子
帶故以其黨開翟翟人遂入周襄王出奔于鄭鄭<md:KR3k0012_SBCK_085-7b>¶居王
于鄭帶立為王取襄王所絀翟后與居温十七年襄¶王
乃告急於晉晉文納王而誅叔帶襄王於是賜晉文公¶
秬鬯弓矢為伯以河内地與晉二十年晉文公乃召襄
王¶襄王會之河陽書曰天王狩于河陽三十二年襄王
崩子¶頃王壬臣立
<pb:KR3k0012_WYG_085-13a>
　　　　頃王¶
史記曰頃王六年崩子匡王班立¶
　　　　匡王¶
史記曰匡王六年崩弟瑜代立是為定王¶
　　　　定王¶
史記曰定王元年楚伐陸渾之戎次於洛使人問九鼎
之¶輕重王使王孫滿應設以辭楚兵乃去二十一年定
王崩¶子簡王夷代立<md:KR3k0012_SBCK_085-8a>¶
<pb:KR3k0012_WYG_085-13b>
　　　　簡王¶
史記曰簡王十三年晉殺其君厲公迎子周於周立之
為¶悼公十四年簡王崩子靈王泄心立¶
　　　　靈王¶
傳曰王子朝使告白諸侯曰定王六年秦人降妖曰周
其¶有頿王亦克能修其職至于靈王生而有頿王甚神
聖無¶惡於諸侯¶
國語曰靈王二十二年榖雒鬭將毁王宫(賈逵注曰榖雒/二水似鬬洛在)
<pb:KR3k0012_WYG_085-14a>
(王城南榖/在城北)王欲壅之太子晉諌曰不可晉聞古之長民
者¶不墮山不崇藪不竇澤(竇决/也)夫山土之聚也藪物之
歸也¶川氣之導也澤水之鍾也天地成聚於髙歸物於
下疏為¶川谷以導其氣陂塘汚庳以鍾其美(聚合萬物/之美也)
伯禹封崇¶九山决泊九川陂障九澤豐殖九原故天無
伏隂地無散<md:KR3k0012_SBCK_085-8b>¶陽觀之詩書與民之憲言則皆亡主之為
也王其圖之王¶卒壅之亂於是始¶
史記曰靈王在位二十七年崩子景王貴立
<pb:KR3k0012_WYG_085-14b>
　　　　景王¶
左傳天王將鑄無射(周景王也/無射鐘名)伶州鳩曰王其以心疾
死¶乎夫樂天子之職也夫音樂之輿也(樂曰音/而行)¶而鐘音之
噐也(音由噐/以發)天子省風以作樂(省風俗作/樂以移之)噐以¶鍾之(鍾/聚)
(也/)輿以行之(樂須音/而行)小者不窕(窕細也/他彫切)大者不槬¶(槬横/大不)
(入也/音畫)則和於物物和則嘉成(喜樂/成也)故和聲入於耳而¶藏
於心心億則樂(億安/也)窕則不咸(不充滿/人心)槬則不容(心不/堪容)¶
心是以感感實生疾今鐘槬矣王心弗堪其能久乎
<pb:KR3k0012_WYG_085-15a>
史記曰景王太子聖而早卒王愛子朝欲立之㑹崩子
丐¶之黨與爭立國人立長子猛為王子朝攻殺猛猛為
悼王<md:KR3k0012_SBCK_085-9a>¶晉人攻子朝而立丐是為敬王¶
帝王世紀曰景王遇心疾崩于榮錡氏單穆公與劉文
公¶立太子猛是為悼王景王在位二十五年¶
　　　　悼王¶
帝王世紀曰悼王以景王二十五年四月始即位十一
月¶崩王立凡二百日故春秋稱王子猛卒不成喪故不
<pb:KR3k0012_WYG_085-15b>
言天¶王崩也立王母弟丐是為敬王¶
　　　　敬王¶
史記曰晉定公遂入敬王于周四十四年敬王崩子元
王¶仁立¶
　　　　元王¶
史記曰元王八年崩子貞定王介立¶
　　　　貞定王<md:KR3k0012_SBCK_085-9b>¶史記曰貞定王十六年三晉滅智伯分其地二十八年
<pb:KR3k0012_WYG_085-16a>
崩子¶去疾立是為哀王(皇甫謐/曰真定)
　　　　哀王¶
帝王世紀曰哀王即位三月弟叔襲殺王而立是為思
王¶
　　　　思王¶
帝王世紀曰思王即位五月弟嵬攻殺王而自立是為
考¶王
　　　　考王
<pb:KR3k0012_WYG_085-16b>
史記曰考王十五年崩子威烈王午立¶
　　　　威烈王¶
帝王世紀曰威烈王在位二十四年崩子驕立是為安
王¶
　　　　安王¶
史記曰安王二十六年而崩子烈王喜代立<md:KR3k0012_SBCK_085-10a>¶帝王世紀曰安王子喜立是為烈王¶
　　　　烈王
<pb:KR3k0012_WYG_085-17a>
史記曰烈王十年崩弟扁立是為顯王¶
　　　　顯王¶
史記曰顯王三十五年致文武胙於秦惠王四十四年
秦¶惠王稱王其後諸侯皆為王四十八年顯王崩子慎
靚王定¶立¶
帝王世紀曰顯王元年趙成侯韓哀侯來攻周二年西
周¶威公之嗣曰惠公始封惠公少子班於鞏以奉王號
東¶周惠公周於是始分為東西王室微弱政在西周
<pb:KR3k0012_WYG_085-17b>
　　　　慎靚王¶
帝王世紀曰慎靚王六年崩子延代立是為赧王¶
　　　　赧王<md:KR3k0012_SBCK_085-10b>¶史記曰東周西周分治赧王徙都西周五十九年秦攻
西周¶王奔秦頓首受罪盡獻其邑三十六口三十萬秦
受其獻¶而歸其君於周周王赧卒東周遂以亡秦取九
鼎寶噐而¶遷西周公於&KR1222;(音/憚)狐後七歲秦莊襄王滅東
西周皆入於¶秦周遂不祀
<pb:KR3k0012_WYG_085-18a>
漢書曰幽平之後日以陵夷至乎﨑嶇河洛之間分為
二¶周然天下謂之共主(雖後微弱猶/共以為主)強大弗之敢傾厯
載八¶百餘年數極德盡暨於赧王降為庶人號位已絶
於天下¶尚枝葉相持莫得居其虛位四海亡主三十餘
年¶
帝王世紀曰赧王二十七年冬十月秦昭襄王乃僣號
西¶帝齊閔王稱東帝十一月齊秦復去帝號為王四十
五年¶王如秦得罪於秦秦攻周或說秦王乃止王號雖
<pb:KR3k0012_WYG_085-18b>
居天下之¶位為諸侯之所侵逼與家人無異多貰於民
無以歸之乃<md:KR3k0012_SBCK_085-11a>¶上臺以避之故周人因名其臺曰逃債之
臺洛陽南宫謻¶臺(謻音夷又/音尸移切)是也五十九年秦攻韓魏
趙大破之王懼乃¶背秦與諸侯合從將天下銳師出伊
闕攻秦秦昭襄王大¶怒使將軍樛攻周王王恐乃入秦
頓首受罪盡獻其邑¶秦盡納其獻使赧王歸于周降為
庶人以夀終
王逸正部¶曰幽厲禮樂崩壊諸侯力攻轉相吞滅德不
<pb:KR3k0012_WYG_085-19a>
能懐威不能¶制至於王赧遂喪王計¶
　
　
　
　
　
　
　
<pb:KR3k0012_WYG_085-19b>
　
　
　
　
　
　
　
　太平御覽卷八十五
