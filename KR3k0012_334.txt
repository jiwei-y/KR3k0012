# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:16.210194
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 334
#+PROPERTY: FILE SB11n0727-334太平御覽-卷之三百三十四.
<pb:KR3k0012_SBCK_334-1a>¶
太平御覽卷第三百三十四¶
　兵部六十五¶
　　輜重　戎車　戰艦　亭障¶
　　　　　輜重¶
釋名曰輜厠也謂軍糧什物雜厠載之以其累重故稱輜¶
重(後漢書注曰/輜車名也)¶
孫子曰使敵不得至者險害之地(功其所必救能守其險/害之要路敵不得自致)¶
(故王子曰一犬當穴萬䑕不敢出一/虎當溪萬鹿不敢過言守之上也)故飽能飢之(絶其/粮也)委¶
軍而争利則輜重捐(委置庫藏輕師而行若敵乗虚而來/抄絶其後則巳輜重皆悉捐弃)¶
是以軍無輜重則亡無粮食則亡無委積則亡(此三者亡/之道也委)¶
(積芻草/之處)¶
史記曰漢王遣將韓信以兵數萬欲東下井陘擊趙趙王¶
陳餘聚兵井陘口號稱二十萬李左車説陳餘曰韓信渉¶
<pb:KR3k0012_SBCK_334-1b>¶
西河虜魏王擒夏説欲以下趙此乗勝而去國逺鬪其鋒不¶
可當臣聞千里餽粮士有飢色樵蘇後㸑(樵取薪也/蘇草也)師不¶
宿飽今井陘之道車不得方䡄騎不得成列行數百里其¶
勢粮食必在其後願足下假臣竒兵三萬人從間路絶其¶
輜重足下深溝髙壘堅營勿與戰使前不得鬪退不得還¶
吾竒兵絶其後使野無所掠不至十日而韓信之頭可致¶
於戯(音/麾)下不然必爲所擒矣陳餘儒者常稱義兵不用詐¶
謀竒計曰吾聞兵法十則圍之倍則戰今韓信兵號數萬¶
千里而襲我亦巳罷極今如避不擊後有大者何以加之¶
則諸侯謂吾怯而輕來伐我不聽韓信使人間視知不用¶
大喜乃敢引兵遂進竟破趙軍¶
後漢書曰董訴許邯與更始諸將各擁兵據南陽諸城帝¶
遣呉漢伐之漢軍所過多侵暴時破虜將軍鄧奉謁歸東¶
<pb:KR3k0012_SBCK_334-2a>¶
野怒呉漢掠其郷里遂返擊破漢軍獲其輜重屯據淯陽¶
與諸將合從¶
又曰鄧禹自箕關將入河東(箕關在今/王屋縣東)河東都尉守關不¶
開禹攻十日破之獲輜重千餘乗¶
又曰耿弇追張歩平壽乃肉袒負斧鑕於軍門(鑕鍖也示/必死鍖所)¶
(林/切)弇傳歩詣行在所而勒兵入據其城樹十二郡旗鼔(東/觀)¶
(記曰弇凢平城陽瑯瑘髙宻膠東東萊/北海齊千乘濟南平源泰山臨淄等)令部兵各以郡人¶
詣旗下衆向十餘萬輜重七千餘兩皆罷遣歸郷里¶
晉書曰劉毅追桓玄於峥嶸州毅乘風縱火盡銳争先玄¶
衆大潰燒輜重夜走¶
崔鴻十六國春秋曰前秦符堅遣將王猛伐前燕慕容暐¶
師次潞川燕將慕容評率兵十萬禦之以待乆制之猛乃¶
遣其將郭度率騎五千夜從間遂起火於髙山因燒評輜¶
<pb:KR3k0012_SBCK_334-2b>¶
重火見鄴中評性貪鄙障固山泉賣樵鬻水積錢絹如丘¶
陵三軍莫有鬪志因而大敗¶
唐書曰髙宗遣將薛仁貴郭待封伐吐蕃仁貴留三萬人¶
作兩柵輜重並留柵内倍道掩之待封不從仁貴之䇿領¶
輜重継進未至烏海吐蕃二十餘萬悉衆救其前軍迎擊¶
待封敗之待封趍山軍粮及輜重並爲賊所掠仁貴遂退¶
軍¶
　　　　　戎車¶
書曰武王戎車三百兩(車一乘歩卒/七十二人)虎賁三百人與紂戰¶
于牧野¶
詩曰戎車旣駕四壯業業¶
又曰元戎十乗以先啓行¶
禮記曰兵車不式武軍綏旌前有水則載青旌前有塵埃¶
<pb:KR3k0012_SBCK_334-3a>¶
則載嗚鳶前有車騎則載飛鴻前有士師則載虎皮前有¶
摰獸則載貔貅行前朱鳥而後玄武左青龍而右白虎招¶
揺在上急繕(音/勁)其怒進退有度左右有局各司其局¶
左傳曰晉車七百乗韅靷鞅絆遂伐其木以益其兵也¶
又曰叔向曰寡君有甲車四千乗在行之必可畏也牛雖¶
瘠僨於豚上其畏不死乎¶
又曰楚子㑹諸侯伐隨軍於漢淮之間少師謂隨侯曰楚¶
人上左君必左(君楚/君也)無與王遇且攻其右右無良焉弗從¶
戰于速𣏌隋師敗績鬪丹獲其戎車¶
糓梁曰趙盾長轂五百綿地千里¶
古司馬兵法曰戎車夏曰鈎車先正也(鈎設淮望逺近計/車量地以立壘正)¶
(者什伍/之例也)殷曰寅車先疾也(寅敬也前有旌旗幟所/以知變化示應而不失)周曰元¶
戎先良也(前立代悪立善之旗所以知善/罪之所在先齊良善而後代之)¶
<pb:KR3k0012_SBCK_334-3b>¶
文選曰輕車霆激驍騎雷驚¶
　　　　　戰艦¶
墨子曰公輸般自魯之楚爲舟戰之具謂之鈎拒退則鈎¶
之進則拒之也¶
後漢書曰公孫述遣其將任滿田戎程汎將數萬人乗枋¶
箄下江關(榜箄以木竹爲之浮於江水上爾雅曰舫附也/郭景純曰水中箄筏也華陽國志曰巴楚相攻)¶
(故置江開舊在京赤甲城後移在江南岸對白帝城故基/在今夔州魚復縣南枋即舫字古用通/箄音歩隹切附)¶
(音疋/沮切)擊破馮駿及田鴻季玄等遂抜夷道夷陵據荆門虎¶
牙撗江水起浮橋闘樓立攅柱絶水道結營山上以拒漢¶
兵彭攻之不利於是裝直進樓舡冐突露撓數千艘(並舡/名樓)¶
(舡之上施樓撓檝也爾雅曰檝謂之橈又謂露/橈在外人在舡中冐突取其觸冐而唐突也)¶
晉書曰周訪與諸軍共征杜弢弢作結臯打官軍舡艦訪¶
作長岐棖以拒之結臯不爲害¶
<pb:KR3k0012_SBCK_334-4a>¶
又曰劉𥙿北征廣固嶺南賊將徐道覆謂其帥盧循曰令¶
日之機萬不可失旣尅都邑劉𥙿雖還無能爲也循從之¶
𥘉道覆密欲裝舟艫乃使人伐舡材於南康山僞云将下¶
都貨之稱力少不能得致即賤賣之價减數倍居人貪¶
賤賣衣物而市之贛石水急(贛古/暗切)出舡甚難皆儲之如是¶
者數四故板大積而百姓弗之疑及道覆舉兵案賈劵而¶
取無得隠匿者乃并裝之旬日而辨遂舉衆㓂南康廬陵¶
豫章郡諸守相皆委任奔走¶
梁書曰陸納反叛造大艦一名曰三王艦者邵陵王河東¶
王桂陽嗣王三人並爲元帝所害故立其像於艦祭以太¶
牢加其節盖羽儀鼓吹毎戰輙祭之以求福¶
又曰王琳大營樓艦將啚義舉琳將張平宅乗一艦毎將¶
戰勝艦則有聲如野猪故琳戰艦以千數以野猪爲名¶
<pb:KR3k0012_SBCK_334-4b>¶
南史曰梁徐丗譜從陸法和與景戰於赤亭湖景軍甚盛¶
丗譜乃別造樓舡拍艦火舫水軍以益軍勢將戰又乗大¶
艦居前大敗景軍禽景將任約景退走因隨王僧辨攻郢¶
州丗譜復乗大艦臨其倉間賊將宋子仙據城降以功徐¶
信州刺史封魚復縣侯¶
周書庾信傳曰信常有郷關之思作哀江南賦以致其意¶
云麾兵金匱校戰王堂蒼鷹赤雀䥫軸牙檣¶
隋書曰楊素數進取陳之計未幾拜信州惣管賜錢百萬¶
錦千叚馬二百疋而遣之素居永安造大艦名曰五牙上¶
起樓五層髙百餘尺左右前後置六柏竿並髙五十尺容¶
戰士八百人旗幟加於上次曰黄龍置兵百人自餘平乗¶
舴艦等各有差¶
唐書曰曹王臯性多巧思常爲戰艦挾以二輪令蹈之愬¶
<pb:KR3k0012_SBCK_334-5a>¶
風皷浪其疾如掛㠶席凢造物必省昜而爲乆不可販性¶
纎悉毎遺人粮肉必令自持衡秤量以致之官署布帛令¶
縱書其幅而印之絶吏之私易¶
三國典略曰梁陸法和多聚兵艦欲襲襄陽㓂武關梁王¶
使止之法和謂使者曰法和是求道之人常不希釋𣑽天¶
王坐處豈規人主之位但於空王佛所與主上香火因縁¶
見主上應有報至故救援耳今旣𬒳疑是業不可改也¶
又曰梁陸納叛湘州時造二艦衣以牛皮髙十五丈一曰¶
青龍一曰白虎選其驍勇者乗之以戰¶
魏武軍令舡戰令曰雷皷一通吏士皆嚴再通士伍皆就¶
舡整持櫓棹戰士各持兵器就舡各當其所幡皷各隨將¶
所載舡皷三通大小戰舡以次發左不得至右右不得至¶
左前後不得易處違令者斬¶
<pb:KR3k0012_SBCK_334-5b>¶
通典曰水戰舡闊狹長短隨用大小勝人多少皆以米爲¶
卒一人重米二石其擑掉篙櫓㠶席絙素沉石調度與常¶
舡不殊¶
又曰樓舡舡上建樓三重列女牆戰格樹幡幟開弩牎矛¶
穴置抛軍壘石鐵汁狀如城壘忽遇暴風人力不能制此¶
亦非便於事然爲水軍不可不設以成形勢¶
又曰蒙衝以生牛皮蒙舡覆背兩廂開掣棹孔前後左右¶
有弩牎予穴敵不得近矢石不能敗此不用大舡務於速¶
進乗人之不及非戰之舡也¶
又曰鬪艦舡上設女牆可髙尺牆下開製掉孔舷内五尺¶
又建柵與女牆齊棚上又建女牆重列戰敵上無覆背前¶
後左右樹牙旗幡幟金皷此戰舡也¶
又田走舸舷上立女牆棹夫多戰卒少皆選勇力精銳者¶
<pb:KR3k0012_SBCK_334-6a>¶
徃返如飛鷗乗人之不及金皷旗幟列之於上此戰舡也¶
又曰遊艇無女牆舷上置槳牀(槳音/槳)左右隨大小長短四¶
尺一牀計牀計㑹進止逥軍轉陣其疾如風虞候居之非¶
戰舡也¶
又曰海鶻頭低尾髙前大後小如鶻之狀舷下左右置浮¶
版形如鶻翅翼以助其舡雖風濤漲天免有傾側覆背上¶
左右張生牛皮爲城牙旗金皷如常法江海之中戰舡¶
也¶
傳玄正都賦曰飛雲鷁首龍舟餘皇艨艟水城蜀艇呉航¶
萬艘俱興雲㠶齊張懸斾光天征鐸琳琅凌波泝流星列¶
鴈行¶
呉都賦曰戎車盈於石城戈舡掩於江湖¶
　　　　　亭障¶
<pb:KR3k0012_SBCK_334-6b>¶
後漢書曰馬成伐驃騎大將軍杜茂繕治障塞自西河至¶
渭橋(西河今勝州冨昌縣也謂橋/本名横橋在今咸陽縣東南)河上至安邑(前漢書曰/河上地名)¶
(故秦内史帝二年改爲河/上郡武帝分爲左馮翊)太原至井陘(太原今并州也井/陘今属常山郡常)¶
(山今恒/州也)中山至鄴皆築保壁起十里一候在事五六年帝¶
以成勤徴還京師¶
又曰盧芳與匈奴烏桓連兵㓂盗尤數縁邊愁苦詔王霸¶
將㢮刑徒六千餘人與茂治飛狐道(飛狐道在今蔚州飛/狐縣北通嬀州懷戎)¶
(縣即古之/飛狐口也)推石布土築起亭障自代至平城三百餘里¶
晉書曰梁武昭王暠脩燉煌舊塞東西二國以防北虜之¶
患築燉煌舊塞西南二國以威南虜¶
唐書曰竇静檢校并州大惣管以突厥頻來入㓂請断石¶
嶺以爲障塞詔從之¶
又曰馬燧奏隴州刺史兼御史中丞州西有通道二百餘¶
<pb:KR3k0012_SBCK_334-7a>¶
歩上連峻山與吐蕃相直虜毎入㓂皆出於此燧乃按險¶
易立石種樹以塞之下置二門上設譙櫓八日而功畢㑹¶
抱玉入覲燧與俱來留京師乆之代宗知其能召見拜啇¶
州刺史¶
又曰李朝晟爲邠州刺史奏方渠合道水波皆賊路也請¶
城其地以備之詔問須兵幾何朝晟奏臣部下兵自可集¶
事不煩外助復問前築塩州凢興師七萬今何其易也朝¶
晟曰塩州之役咸集諸蕃戎盡知之今臣境近虜若大興¶
兵即蕃戎入㓂㓂則戰戰則無暇城矣今請宻發軍士不¶
十日至塞下未三旬而功畢蕃人始知巳無可柰何上從¶
之巳事軍還至馬嶺吐蕃始乗障數日而退¶
又曰貞元九年二月將城塩州詔曰設險守國易象垂文¶
有備無患先王令典況脩復舊制安固封疆按甲息人必¶
<pb:KR3k0012_SBCK_334-7b>¶
在於此塩州地當衝要逺介朔陲東逹銀夏西援靈武宻¶
迩延慶保捍王畿乃者城池失守制備無據千里亭障烽¶
燧不接三隅要害役戍其勤若非興集師徒繕脩壁壘設¶
攻守之具務耕戰之方則封内多虞諸華屢驚由中及外¶
皆靡寕居深帷永圗豈忘終食顧以薄徳至化未孚旣不¶
能復前古之封致四夷之守與其臨事而重擾豈若先備¶
而安是用弘逺之謀脩五原之壘使邊城有守中夏克寕¶
不有蹔勞敦能永逸冝令左右神䇿軍及朔方河中絳邠¶
寕慶兵馬副元帥渾瑊朔方靈塩豊綏銀節度都統杜希¶
全邠寕節度使張献甫左神䇿行營節度使邢君牙夏綏¶
銀節度使韓潭鄜坊丹延節度使王拪曜振武麟勝節度¶
使范希朝各於所部簡擇馬歩将士合三萬五千人同赴¶
塩州左神䇿將軍張昌冝充右神䇿將軍塩州行營節度¶
<pb:KR3k0012_SBCK_334-8a>¶
使權知塩州刺史杜彦光充塩州刺史應所板築及縁脩¶
城雜役等冝共取六人千充其餘將士皆列布營陣戒嚴¶
設備明加斥候以警不虞其脩城板築功役將士各賜絹¶
布有差其塩州防秋將士三年滿與代更加給賜仍委杜¶
彦光具名聞奏悉與改轉其防遏將士等畢事便合放歸¶
仍賜布帛有羌其諸軍吏士都賜帛七千疋朕情非爲巳¶
悉在靖人咨尓將相之臣忠良之士輸誠奉國陳力忘勞¶
勉茂功勲永安疆埸必集兵事實惟衆心各相率勵以副¶
朕意𥘉貞元三年塩州爲吐蕃所䧟毀其城而去自是塞¶
外無保障靈武勢隔西逼鄜坊其爲邊患故命城之二旬¶
而畢又詔兼御史大夫叱干遂統兵五千與兼御史中丞¶
史履澄杜彦光之衆戍之是役也上念將士之勞厚令度¶
支供給又詔涇原劒南山南諸軍深討吐蕃以分其力由¶
<pb:KR3k0012_SBCK_334-8b>¶
是板築之際虜無犯塞者及畢中外咸稱賀焉¶
又曰范希朝爲振武節度使振武有党項室韋交居川阜¶
凌犯爲盗日入慝作謂之刮城門居人怪駭鮮有寕日希¶
朝周知要害置堡柵斥候嚴宻人遂獲安異藩雖䑕竊狗¶
盗必殺無赦戎虜甚憚之¶
又曰元和中城臨涇從涇原節度使叚祐之請也臨涇城¶
直涇州西北九十里實險要之鎮從前因循不脩常爲犬¶
戎所保其界有青石嶺嶺多美土軍人耕獲屢爲藩㓂掠¶
奪祐請脩築議者是非相半祐决城之功畢時方以爲大¶
利¶
三國典略曰齊司從斛律光築吞周平隴定誇三城於境¶
上¶
太平御覽卷第三百三十四¶
