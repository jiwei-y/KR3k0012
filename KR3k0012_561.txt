# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:30.143582
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 561
#+PROPERTY: FILE SB11n0727-561太平御覽-卷之五百六十一.
<pb:KR3k0012_SBCK_561-1a>¶
太平衘覽卷第五百六十一¶
　禮儀部四十¶
　　　　　弔¶
周禮喪祝曰王弔則與巫前(鄭司農注云喪祝與巫/以桃茢執戈在王前)¶
又司巫曰男巫王弔則與祝前女巫后弔則興祝前(女巫/與况)¶
(前后如/王之禮)○又太僕曰太僕掌三公孤卿之弔勞(王使/徃也)小臣¶
掌士大夫之弔勞¶
禮曰知生者弔知死者傷知生而不知死弔而不傷知死¶
而不知生傷而不弔弔喪不能賵弗問其所費¶
又曰將軍文子之喪旣除喪而後越人來弔主人深衣練¶
冠待于廟垂涕洟子游觀之曰將軍文氏之子其庶幾乎¶
亡於禮者之禮也其動也中(中禮之/變也)¶
又曰死而不弔者三(謂輕身/亡孝也)畏(人或時以非罪攻巳不能/有以說之死之者孔子畏)¶
<pb:KR3k0012_SBCK_561-1b>¶
(於國/是也)猒(行止危/險之下)溺(不乗/橋舡)¶
又曰曽子弔於負夏(負夏/衛也)主人旣祖填池(祖謂移柩車去/載處爲行始也)¶
(填池當爲奠徹聲之/誤奠/遣奠設祖奠)推柩而反之(反於載處荣曽/子弔欲更始)降婦人¶
而后行禮(禮旣祖而婦人降今反柩婦人辟之復升堂矣/柩無反而反之又降婦人盖欲矜賔於此婦人)¶
(皆非/也)從者曰禮與(怪/之)曽子曰夫祖者且也(且未定/之辝)且胡爲¶
其不可以反宿也曽子襲裘而弔子游禓裘而弔曽子¶
指子㳺而示人曰夫夫也爲習於禮者如之何其禓裘而¶
弔也¶
又曰哀公使人弔蕢尚遇諸道辟於路畫宫而受弔焉(哀/公)¶
(魯君也畫/地爲宫象)曽子曰蕢尚不如𣏌梁之妻知禮也齊莊公襲¶
莒于奪𣏌梁死焉其妻迎其柩於路而哭之哀莊公使人¶
弔之對曰君之臣不免於罪則將肆諸市朝而妻妾執(肆/陳)¶
(尸也大夫以上於朝/士以下於市執拘也)君之臣免於罪則有先人之敝廬在¶
<pb:KR3k0012_SBCK_561-2a>¶
君無所辱命(無所辱命辝不受也春/秋傳曰齊侯弔諸其室)¶
又曰季孫之母死哀公弔焉曽子與子貢弔焉閽人爲君¶
禮弗内也(閽人守/門者)曽子與子貢入於其厩而修容焉(更鼎/飾)¶
子貢先入閽人曰郷者巳告矣(旣不敢止/以言下之)曽子後入閽人¶
辟之(見兩賢相隨/彌益恭也)渉内霤卿大夫皆辟位公降一等而揖¶
之¶
又曰殷旣封而弔周反哭而弔(封當爲空/窆下棺也)¶
孔子曰殷巳慤吾從周¶
又曰曽子與客立於門側其徒趍而出(徒謂客/之旅)曽子曰爾¶
將何之曰吾父死將出哭於巷(以爲不可發/㓙於人館)曰反哭於爾¶
次(次舎也禮館人使/專之若其自有然)曽子北面而弔焉¶
又曰五十無車者不越疆而弔人(氣力/始衰)¶
又曰婦人不越疆而弔人(不通/於外)行弔之日不飲酒食肉焉(以/全)¶
<pb:KR3k0012_SBCK_561-2b>¶
(哀/也)弔於葬者必執引若從柩及壙皆執紼(示助之以力車/日引棺日紼)¶
喪公弔之必有拜者(往謝/之)雖朋友州里舎人可也(謂无/主後)弔¶
曰寡君承事(示亦爲/執事來)主人曰臨(君辱臨其/臣之喪)君遇柩於路必¶
使人弔之(君於民臣有/父母之恩)大夫之喪庶子不受弔(不以賤者/爲有爵者)¶
(主)¶
又曰子張死曽子有母之喪齊衰而徃哭之或曰齊衰不以¶
弔(以其無/服非之)曽子曰我弔也與哉(於朋友哀痛甚而/徃哭之非若凡弔)¶
又曰晉獻公之喪秦穆公使人弔公子重耳(獻公殺其子/申生重耳避)¶
(難出奔是時/在翟就弔之)且曰寡人聞之亡國恒於斯得國恒於斯(言在/喪代)¶
(之/際)雖吾子儼然在憂服之中喪亦不可乆也時亦不可失也¶
孺子其圗之(勸其反國意欲納之/喪亡失位孺穉也)以告舅犯(舅犯是重耳/之舅狐偃也)¶
(字子/犯)舅犯曰孺子其辭焉喪人無寳仁親以爲寳(寳謂善/道可守)¶
(者仁親親/行仁義)父死之謂何又因以爲利(欲反國求爲/後是利父死)而天下其¶
<pb:KR3k0012_SBCK_561-3a>¶
孰能說之孺子其辭焉(說猶/解也)¶
又曰羔裘玄冠夫子不以弔(不以吉服/弔喪也)¶
又曰衛司徒敬子死子夏弔焉主人未小歛絰而徃子㳺¶
弔焉主人旣小斂出絰反哭子夏曰聞之也與曰聞諸夫¶
子主人未改服則不絰¶
又曰曽子問曰三年之喪弔乎孔子曰三年之喪練不群¶
立不旅行君子禮以飾情三年之喪而弔哭不亦虚乎(爲/彼)¶
(哀不專於其親也/爲親哀則是妄弔)¶
又曰諸侯非問疾弔喪而入諸臣之家是謂君臣爲謔¶
又曰弔者即位于門西東靣其介在其東南北靣西上於¶
西門(賔立門外/不當門)主孤西面(立於阼/階下)相者受命曰孤某使某¶
請事客曰寡君使某如何不淑(受命受主人命以出也不/言殯者䘮無接賔淑善也)¶
(如何不善言君/痛之甚使某弔)相者入告出曰孤某湏矣(稱其君名者君/薨稱子某使人)¶
<pb:KR3k0012_SBCK_561-3b>¶
(知通嗣也湏/矣不出逆也)弔者入主人升堂西靣弔者升自西階東靣¶
致命曰寡君聞君之喪寡君使某如何不淑子拜稽顙弔¶
者䧏反位(子孤子也降反位/者出反門外位)¶
又曰婦人非三年之喪不踰封而弔(踰封越竟也/或爲越疆)¶
又曰諸侯弔於異國之君則其君爲主(君爲之主弔臣恩/爲巳也子不敢當)¶
(主中庭北/面哭不拜)諸侯弔必皮弁錫衰所弔雖巳葬主人必免主¶
人未喪服則君亦不錫衰(必免者尊人君爲之慶也未/䘮服未成服也旣殯成服)¶
又曰殷人弔於壙周人弔於家示民不偝也(旣葬哀而哭/踊於是弔之)¶
傳曰宋大水公使弔焉曰天作淫雨害於粢盛若之何不¶
弔對曰孤實不敬天降之災又以爲君憂拜命之辱臧文¶
仲曰宋其興乎禹湯罪巳其興也勃焉桀紂罪人其亡也¶
忽焉¶
又曰齊侯歸遇𣏌梁之妻於郊(梁戰死妻/行迎䘮)使弔之辭曰殖¶
<pb:KR3k0012_SBCK_561-4a>¶
之有罪何辱命焉(言若有罪/不足弔)若免於罪則有先人之敝廬在¶
下妾不得與郊弔(婦人无外事/故下猶賤也)齊侯弔諸其室(傳善婦/人有礼)¶
又曰㳺吉相鄭伯以如晉亦賀虒祁也史趙見子太叔曰¶
甚哉其相蒙也(蒙欺/也)可弔也而又賀之子太叔曰若何弔¶
也豈特唯我賀將天下實賀¶
又曰琴張聞宗魯死(琴張孔子弟子/字子開名牢)將徃弔之仲尼曰齊¶
豹之盗而孟縶之賊女何弔焉(言齊豹所以爲盗孟縶/所以見賊背由宗魯)¶
又曰晉頃公卒秋八月葬鄭游吉弔且送葬魏獻子使士¶
景伯詰之曰悼公之喪子西弔子蟜送葬(在家十/五年)今吾子¶
無二何故¶
漢書曰龔勝死有老父來弔其哭甚哀旣而曰吁薫以香¶
自燒膏以明自消龔生竟夭天年非吾徒也¶
又曰蔣許自元卿遭父憂有弔者盈門後母疾之不與席¶
<pb:KR3k0012_SBCK_561-4b>¶
不得止舊廬於側作小菴徃如舊也¶
續漢書曰郭太字林宗退身隱居教授徒衆甚盛喪母友¶
人或千里來弔之¶
東觀漢記曰祭遵病薨喪至河南詔遣百官皆詣喪所上¶
車駕素服徃弔望城門舉音遂哭而至哀慟復幸城門遇¶
喪車瞻望涕泣上親臨祠以太牢儀如孝宣帝臨霍將軍¶
故事¶
謝承後漢書曰徐孺子不就諸公之辟及有喪者萬里¶
赴弔常於家預炙雞一隻以一兩綿絮浸酒中暴乾以褁雞¶
徑到所赴冢遂以水漬綿使有酒氣以雞置前祭畢便去¶
王隱晉書曰何劭爲司徒薨養子歧爲嗣袁粲弔歧歧¶
辭以疾粲獨笑而出曰今年决下歧品王詮謂之曰知死弔¶
死何必見生歧前多罪尓時不下今何公新亡便下歧品¶
<pb:KR3k0012_SBCK_561-5a>¶
人謂中正畏強侮弱粲乃止也¶
鄧粲晉紀曰阮藉能爲青白眼禮俗之士輙以白眼對之¶
宗正嵇喜康之兄也聞藉喪弔焉籍以不哭見其白眼喜¶
不懌而退也¶
晉中興書曰周嵩兄顗旣𬒳害王敦便入弔嵩嵩曰亡¶
兄天下之罪人爲天下所殺復何弔敦甚衘之¶
家語曰季桓子死魯大夫朝服而弔子㳺問孔子曰禮乎¶
孔子不荅他日又問孔子曰始死則羔裘玄冠者易之而¶
已又何疑焉¶
又曰孔子有母之喪旣練陽虎弔焉私於孔子曰今季氏¶
將大饗鏡内之士聞諸乎曰丘弗聞之雖在衰絰亦欲與¶
徃陽虎曰子謂不然乎季氏饗士不及子¶
禮統曰弔生曰唁弔死曰弔生謂之唁何非有喪之位哭¶
<pb:KR3k0012_SBCK_561-5b>¶
之事但嗟嘆以言故謂之嗟弔死謂之弔何弔者毒也致¶
有恩厚禮無服属但致傷哀痛毒故謂之弔¶
白虎通曰檀弓記曰天子哭諸侯爵弁純衣¶
又曰遣大夫弔辭曰皇天降災子獨遭離之嗚呼哀哉¶
莊子曰孔子圍於陳蔡之間七日不火食太公任弔之曰¶
幾死乎曰然子悪乎曰然任曰直木先伐甘井先竭子其¶
意者飾智以驚愚修身以明汙昭昭乎若掲日月而行故¶
不免¶
又曰莊子妻死惠子弔之則方箕踞鼓盆而歌曰察其始¶
夲無生非徒無生也夲無形非徒無形也夲無氣變而有¶
生今變而之死人且寢於巨室我噭噭隨而哭之自以爲¶
不通乎命故止之¶
又曰老聃死秦失弔之三號而出弟子曰非夫子之友耶曰¶
<pb:KR3k0012_SBCK_561-6a>¶
然然則弔焉若此可乎曰然始也吾以爲其人也而今非¶
也向吾入而弔焉有老者哭之如哭其子少者哭之如哭¶
其母彼其所以㑹之必有不蘄言而言不蘄哭而哭者是¶
遁天倍情忘其所受¶
淮南子曰北塞上之人有喜遊者其馬無故亡入胡中人¶
皆弔之其父曰此何知乃不爲福居數月其馬將胡駿馬而歸¶
人皆賀之其父曰此何知乃不爲禍家冨良馬其子好¶
騎隨馬而折髀人皆弔之其父曰此何知乃不爲福居一¶
年胡夷大出丁壯者控弦而戰塞上之人死者十九此獨¶
以跛之故子父相保¶
符子曰陶之冨者朱公喪其中子隣人徃弔之朱公方擁¶
膝蹲踞棒頭而笑隣人曰聞有喪將唁子之哀朱公曰生¶
不致哀死而唁何隣人之不通也¶
<pb:KR3k0012_SBCK_561-6b>¶
說苑曰孫叔敖爲楚令尹一國吏民皆來賀有老父衣麄¶
衣冠白冠後來弔曰身已貴而驕人者民去之位巳髙檀¶
權者君悪之禄已尊厚而不知足者患處之叔敖再拜敬¶
受命願聞餘教父曰位已髙意益下官益髙而心益小禄¶
已厚而慎不敢取君謹守此三者足以治楚矣¶
丗說曰顧彦先性好琴及喪家人常以琴置靈床上張季¶
鷹徃哭顧不勝其慟徑上床鼓琴作數曲意撫琴曰彦先¶
頗復賞此不因又慟哭下執孝子手而去¶
賀循喪服要記曰始弔朝玄端之服也皮弁絰素弁而加¶
環絰也始死而徃朝服者主人未變賔未可以變也¶
又曰古之弔者皆因朝夕哭而入弔賔至主人出即中門¶
外西面北上拜賔入門即位於堂下當阼階西靣賔入即¶
位皆哭哭止主人拜之¶
<pb:KR3k0012_SBCK_561-7a>¶
又曰大夫弔於大夫始死而徃朝服禓裘如吉時也當歛¶
之時而至則弁絰服皮弁之服以襲裘也主人成服而徃¶
則皮弁絰而加錫衰也大夫於士有朋友之恩乃得弃絰¶
謝兹喪服圗曰天王弔三公及三孤弁絰錫衰弔六郷弁¶
絰錫衰弔大夫弁絰疑衰弔士弁絰緦衰弔畿内諸侯弁¶
絰緦衰¶
郭太別傳曰賈淑字子厚林亭郷人雖丗有冠冕而性險¶
害邑里患之林宗遭母憂淑來弔之而鉅鹿孫咸直亦至¶
咸直以林宗賢而受悪人弔心恠之不進而去林宗遽追而¶
謝曰賈子厚誠㓙德然洗心同善仲尼不逆互郷故許其¶
進也淑聞之改過自厲終成善士又林宗有母喪徐稚徃¶
弔置生芻一束於廬前而去林宗曰此必南州徐孺子也¶
詩不云乎生芻一束其人如王吾無德以堪之¶
<pb:KR3k0012_SBCK_561-7b>¶
裴楷別傳曰裴楷少知名而風情朗悟𥘉陳留阮籍遭母¶
喪楷弱冠徃弔籍乃離喪位神志晏然至乃縱情嘯詠傍¶
若無人楷不爲改容行止自若遂便率情獨哭哭畢而退¶
威容舉動無異¶
陶侃傳曰侃丁母艱在墓下忽有二客來弔不哭而退儀¶
服鱗異知非常人遣隨而看之但見雙鶴孤而冲天也¶
列女傳曰魯黔婁先生之死曽子與門人徃弔焉隱門而¶
入立於堂下其妻出衣褐𫀆曽子弔之上堂見先生尸在¶
牗下枕墼席藁緼𫀆無表覆以布𬒳首足不盡歛覆頭則¶
足見覆足則頭見¶
皇覽逸禮曰君使大夫弔於國君禮錫衰裳弁絰有下大¶
夫爲介亦如之士介者將命者緦衰裳弁絰異姓葛同姓¶
麻¶
<pb:KR3k0012_SBCK_561-8a>¶
語林曰陳元方遭父喪形體骨立其母哀之以錦蒙其上¶
郭林宗往弔見錦𬒳而責之賔客絶百許日¶
太平御覽卷第五百六十一¶
<pb:KR3k0012_SBCK_561-8b>¶
