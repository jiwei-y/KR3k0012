# -*- mode: mandoku-view -*-
#+TITLE: 太平御覽
#+DATE: 2015-09-23 10:14:05
#+PROPERTY: LASTPB  <md:KR3k0012_SBCK_928-1a>
#+PROPERTY: JUAN 930

<md:KR3k0012_SBCK_928-8a>¶
<md:KR3k0012_SBCK_929-1a>¶
<pb:KR3k0012_WYG_929-1a>
欽定四庫全書
　太平御覽卷九百二十九¶
　　　　　　　　　　　　宋　李昉等　撰
　　鱗介部一¶
　　　龍上¶
河圖曰舜以太尉即位與三公臨觀黄龍五采負圖出
置¶舜前以黄玉為押白玉檢黄金繩黄芝為泥章曰黄
帝符¶璽(春秋運/斗樞)
<pb:KR3k0012_WYG_929-1b>
又¶曰黄金千歳生黄龍青金千歳生青龍赤金千歳生
赤¶龍白金千歳生白龍元金千歳生元龍¶
又曰黄龍從雒水出詣虞舜鱗甲成字舜令寫之寫竟
去¶
星經曰東方七宿為蒼龍¶
歸藏明夷曰昔夏后啟夢乗飛龍以登於天睪陶占之
曰¶吉
周易乾卦曰雲行雨施品物流形時乗六龍
<pb:KR3k0012_WYG_929-2a>
又曰坤卦龍戰于野其血元黄<md:KR3k0012_SBCK_929-1b>¶又文言曰雲從龍¶
又說卦曰震為龍¶
易通卦騐曰立夏清風至而龍升天¶
尚書中候曰黄龍負卷舒圖¶
又曰青龍銜元圖¶
大戴禮冠曰鱗蟲三百六十而龍為之長¶
禮記禮運曰龜龍在宫沼龍以為蓄故魚鮪不淰(淰潛/藏也)
<pb:KR3k0012_WYG_929-2b>
龍含文嘉曰龍馬金玉帝王之瑞也¶
左傳昭五曰鄭大水龍鬭于時門之外洧淵國人請為
禜¶焉子産不許曰我鬪龍不我覿也龍鬭我獨何覿焉
禳之¶則彼其室也吾無求於龍龍亦無求於我乃止¶
又昭七曰秋龍見於絳郊魏獻子問于蔡墨曰吾聞之
蟲¶莫智於龍以其不生得也謂之智信乎對曰人實不
智非<md:KR3k0012_SBCK_929-2a>¶龍實智(言人實不智而謂之智/非龍智也乃不智也)古者畜龍故國有
豢龍氏¶有御龍氏(豢養/也)昔有飂叔安(飂古國也安/其君名也)有裔
<pb:KR3k0012_WYG_929-3a>
子曰董父¶(裔逺也元孫/之後為裔也)實甚好龍能求其嗜欲以飲食
之龍多歸之乃¶擾畜龍以服事帝舜帝賜之姓曰董氏
曰豢龍故帝舜¶氏世有畜龍氏及有夏孔甲擾于有帝
帝賜之乗龍河漢¶各二各有雌雄孔甲不能食而未獲
豢龍氏有陶唐氏既¶衰其后有劉累學擾龍于豢龍氏
以事孔甲能飲食之夏¶后嘉之賜氏曰御龍以更豕韋
之後龍一雌死潛&KR0701;以食¶夏后嘉之既而使求之懼而
遷于魯縣龍水物也水官棄¶矣故龍不生得
<pb:KR3k0012_WYG_929-3b>
春秋元命苞曰龍之言萌也隂中之陽¶故言龍舉而雲
興¶
史記曰昔夏后氏之衰有神龍二止於夏帝庭而言曰
余¶褒之二君也夏帝殺之卜徙去之與止之莫吉卜請
其漦<md:KR3k0012_SBCK_929-2b>¶而藏之吉¶
又曰黄帝得土徳黄龍見夏得木徳青龍止於郊¶
漢書曰惠帝二年正月兩龍見蘭陵人家井中又曰文
帝¶時公孫臣以為漢土徳黄龍見張蒼以為水徳至十
<pb:KR3k0012_WYG_929-4a>
五年¶黄龍見成紀下詔召臣為博士¶
東觀漢記曰公孫述有龍出其府殿中夜有光耀述以
為¶符瑞因稱尊號改元曰興龍
後漢書曰哀牢夷其先有¶婦人捕魚水中觸沉木有孕
生男子十人沉木化為龍出¶水上九男驚走一兒躡龍
背龍因䑛之後諸兒推為哀牢¶王
魏志曰華歆邴原管寧三人為友號曰一龍歆為龍¶頭
原為龍腹寧為龍尾
<pb:KR3k0012_WYG_929-4b>
魏略曰文帝欲授禪郡國奏黄龍十三見明帝鑄銅黄
龍¶髙四丈置殿前<md:KR3k0012_SBCK_929-3a>¶晉書曰劉&KR1063;為尚書左僕射時龍見武庫井中帝親觀
之¶有喜色百官將賀&KR1063;獨曰昔龍降鄭時門之外子産
不賀¶龍降夏庭沫流不禁卜藏其漦至周幽王禍釁乃
發易稱¶潛龍勿用陽在下也證據舊典無賀龍之禮¶
又曰陸機嘗餉張華鮓于時賔客滿座華發器便曰此
龍¶肉也衆未之信華曰試以苦酒濯之必有異既而五
<pb:KR3k0012_WYG_929-5a>
色光¶煥爛機問鮓主果云園中積茅下得一白魚質狀
殊常以¶其味過美故以相獻¶
崔鴻十六國春秋前燕録曰慕容晃十二年夏四月黒
龍¶一白龍一見於龍山晃親帥群僚觀龍二百餘步祭
之以¶太牢二龍交首嬉翔解角而去晃大恱還宫殿赦
其境内¶號新宫曰和龍宫¶
晉書曰符生初夢大魚食蒲又長安謡曰東海大魚化
作<md:KR3k0012_SBCK_929-3b>¶龍男便為王女為公問在何所洛城東時符堅為龍
<pb:KR3k0012_WYG_929-5b>
驤將¶軍第在洛門之東其後果驗¶
又曰吕光代龜兹軍其城南營外夜有一黒物大如斷
堤¶揺動有頭角目光若電及明而雲霧四周遂不復見
但視¶其處南北五里東西三千餘步鱗甲隠地之所昭
然猶在¶光歎曰黒龍也俄而雲起西北暴雨滅其跡杜
進言於光¶曰龍者獸之君大人利見之象易曰見龍在
田徳施普也¶斯成明将軍道合帝心徳符幽契願將軍
勉之以成大慶¶光有喜色
<pb:KR3k0012_WYG_929-6a>
又曰馮跋茅素弗與從兄萬泥及諸少年游於水濵有
一¶金龍浮水而下素弗謂萬泥曰頗有見不萬泥等皆
曰無¶所見也乃取龍而示之皆以為非常之瑞¶
又雷奐子華度延津劒躍入水化為龍<md:KR3k0012_SBCK_929-4a>¶又曰初桓温南州起齋悉畫龍於其上號曰盤龍齋及
元¶簒而劉毅字盤龍討元元死於盤龍齋而毅居之¶
沈約宋書曰劉穆之字道和嘗夢與髙祖俱泛海忽值
大¶風驚懼俯視船下見有二白龍挾船既而至一山峰
<pb:KR3k0012_WYG_929-6b>
㠋聳¶秀林樹繁宻意甚恱之¶
宋書曰徐羨之嘗從兄履之為臨海樂安縣嘗行經山
中¶見黑龍長丈餘頭有角前兩足皆具無後足曵尾而
行後¶文帝立羨之竟以凶終¶
又曰傅亮率行臺迎宜都王王舟發自江陵中流有
黒¶龍躍出負王舟左右失色王顧長史王曇首曰此大
禹所¶以受天命吾何徳以堪之¶
齊書曰建武中荆州大風雨龍入栢齋中柱壁上有爪足
<pb:KR3k0012_WYG_929-7a>
處¶刺史蕭遥欣恐畏不敢居也<md:KR3k0012_SBCK_929-4b>¶又曰初武帝夢金翅鳥下殿庭摶食小龍無數乃飛上
天¶明帝初宗室多遇害其夢竟驗
梁書曰武帝郄后素妬¶忌及終化為龍入於後宫井
通夢於帝或見形光彩炤灼¶帝體將不安龍輒激水騰
涌於是井上為殿衣服委積¶
南史曰梁江陵城濠中有龍騰出煥爛五色竦躍入雲
六¶七小龍相隨飛去羣魚騰躍墜死於道龍出處為窟
<pb:KR3k0012_WYG_929-7b>
若數¶百斛圌(音/湍)¶
三國典略曰陸法和拒任約至安南入赤亭湖法和乗
輕¶舟不介胄沿流而下去約軍一里乃還謂將士曰彼
龍睡¶不動吾軍之龍具能踴躍若待明日攻之當不損
客而自¶破賊¶
陳書曰隋師濟江荆州吕肅敗後别帥廖世寵領大舫
詐¶降欲燒隋艦更决死一戰於是有五黄龍備色象各
長十<md:KR3k0012_SBCK_929-5a>¶餘丈驤首連接順流而東風浪大起雲霧晦暝陳
<pb:KR3k0012_WYG_929-8a>
人震駭¶不覺火自焚故隋文下詔以告郊廟¶
又曰宣帝初在江陵軍主李摠與帝有舊每同遊處帝
嘗¶夜被酒張燈而寐摠適出尋友乃見帝是大龍便驚
走他室¶
後魏書曰波知國有三池傳云大池有龍王次者龍婦
次¶者龍子行人設祭乃得過不祭多遇風雪¶
又曰正元七年有黒龍如狗南走宣陽躍穿門數下而¶
出此魏衰之徴也
<pb:KR3k0012_WYG_929-8b>
後周書曰大象中榮州有黒龍見與赤龍鬭于汴水之
側¶黒龍死¶
隋書曰源師初在齊遷外兵郎中又攝祠部屬孟夏
以¶龍見請雩時高阿郍肱為相謂真龍出大驚喜問龍
所在¶師整容報曰此是龍星初見禮當雩祭郊&KR0008;非為
真也<md:KR3k0012_SBCK_929-5b>¶唐書曰貞觀中汾州言青龍白龍見白龍吐物在空中¶
有光如火至地陷入二尺掘之則元金也形圎斜廣尺
<pb:KR3k0012_WYG_929-9a>
餘¶髙六七寸¶
又曰先天中元宗以旱親往龍首池祈禱有赤虵自池
中¶而出有頃雲四布應時㴻雨¶
又曰禇無量字宏度杭州鹽官人㓜孤貧勵志好學家
近¶臨平湖湖中有龍鬭傾閭里就觀之無量時年十三
讀書¶晏然不動及長精三禮與史記¶
又曰文宗太和二年五龍㑹于宻州禆産山之北次第
而¶至五方之色具焉自申及戌而沒
<pb:KR3k0012_WYG_929-9b>
後唐史曰莊宗時五臺僧誠惠自號降龍師帝雅重之
每¶屈膝施敬諸王嬪御皆為之拜誠惠悉倨坐而受之
初至¶臺山謂帝鎮州王鎔不為之禮誠惠恚怒曰吾有
毒龍五<md:KR3k0012_SBCK_929-6a>¶百豈勞于命一龍掲片石常山其為沼乎踰年
而滹川大¶溢敗鎮之郛或聞其言益以為神繇是帝敬
之愈篤¶
周史曰徐州豐縣民單興井中龍出民有母子三人同覩¶
之即時皆卒龍既出澍雨漂沬城内居民濟之以栰登
<pb:KR3k0012_WYG_929-10a>
城¶以辟水¶
管子曰龍被五色而遊故神欲小則如蠶蠋欲大則凾
天¶地欲上則凌雲欲沉則伏泉¶
又曰蛟龍水蟲之神者也乗水則神立失水則神廢¶
墨子曰墨子北之齊遇日者曰帝於今日殺墨龍於北
方¶先生色黒不可以北¶也
又曰帝以甲乙殺青龍於東方丙丁殺赤龍於南方庚
辛¶殺白龍於西方壬癸殺黒龍於北方戊巳殺黄龍於
<pb:KR3k0012_WYG_929-10b>
中方若用子言則禁天下¶之行也<md:KR3k0012_SBCK_929-6b>¶孫卿子曰積土成山風雨興焉積水成川蛟龍在焉¶
荘子曰朱伻漫學屠龍於支離益殫千金之家三年伎
成¶而無所用其巧也¶
又曰子張見魯哀公哀公不禮託僕大夫而去曰君之
好¶士也有似葉公子高之好龍也葉公好龍室屋彫文
盡以¶寫龍於是天龍聞而下之窺頭於牖拖尾於堂葉
公見之¶棄而還走失其魂魄五色無主是葉公非好龍
<pb:KR3k0012_WYG_929-11a>
也好夫似¶龍而非真今君非好士也好夫似士而非者也
(新序/又載)¶
又曰孔子見老&KR1334;歸三日不談弟子問曰夫子見&KR1334;亦¶
得何規哉孔子曰吾乃今於是乎見龍龍合而成體散
而¶成章乗乎雲氣養乎隂陽余口張而不能嗋予又何
規夫老¶&KR1334;哉¶
又曰河上有家貧恃緯蕭而食者其子沒淵得千金之
珠<md:KR3k0012_SBCK_929-7a>¶歸與其父其父謂其子曰取石來鍛破也夫千金之
<pb:KR3k0012_WYG_929-11b>
珠必¶在九重之淵而驪龍頷下子能得珠者必遭其睡
也如使¶驪龍窹子尚奚微有之哉¶
韓子曰夫龍之為物可狎而騎也然喉下有逆鱗徑尺
若¶嬰之則殺人人主亦有鱗焉能無嬰人主之逆鱗則
幾矣¶
淮南子曰人莫欲學御龍而皆欲學御馬莫欲學治鬼
而¶皆欲學治人急所用也(御龍治鬼不益世用故/以御馬治人為務矣)¶
又曰伯益作井而龍登元雲神棲崑崙(伯益夏禹之佐/也初作井洩地)
<pb:KR3k0012_WYG_929-12a>
(氣以¶後必漉池而魚故龍登元雲神棲/崑崙一日龍在黄泉下恐害及故去之)知愈多而徳愈
薄矣¶
又曰夫騰虵游霧而興應龍乗雲而舉¶
又曰虎嘯而谷風生(虎隂中陽獸/也與風同類)龍舉而景雲屬(龍陽/中隂)
(蟲也¶與/雲同類)¶
又曰人不見龍之飛舉而能高者風雨之奉也(奉助/也)<md:KR3k0012_SBCK_929-7b>¶又曰燭龍在鴈門北蔽於委羽之山不見日其神人面
龍¶身而無足(不見日故龍以目照之盖長千里/視為晝瞑為夜吸為冬呼為夏)
<pb:KR3k0012_WYG_929-12b>
新語曰漢祖驂三龍而乗雲路振長䇿而驅天下三龍
人傑¶也
又曰龍潛之水乗雲躍鱗虎嘯之聲因風奮烈達則振
纓¶朝堂窮則身親南畆¶
抱朴子曰山中辰日稱雨師者龍也¶
又曰西域方士能神咒者臨淵禹步吹氣龍即出浮其
初¶出乃長十數丈於是方士更吹之一吹則龍輒一縮
至長¶數寸方士乃掇取著壺中或有四五龍以少水養
<pb:KR3k0012_WYG_929-13a>
之以疎¶物塞壺口於是方士聞有旱處便齎龍往賣之
一龍直數¶十斤金舉國㑹斂以顧之直畢乃發壺出一
龍着淵潭之¶中因復禹步吹之輒一吹一出長數十丈
須臾雲雨四集¶
又曰有自然之龍有虵蠋化成之龍<md:KR3k0012_SBCK_929-8a>¶又曰夏時龍生于太廟之中¶
說苑曰吳王欲從民飲酒伍子胥諫曰不可昔白龍下
清¶泠之淵化為魚漁者豫且射中其目白龍上訴天帝
<pb:KR3k0012_WYG_929-13b>
曰當¶是之時若安置而形白龍對曰我下清泠之淵化
為魚天¶帝曰魚固人之所射也若罪豫且何罪夫白龍
天帝貴畜¶也豫且宋國之賤臣也白龍不化豫且不射
今棄萬乗之¶位而從布衣之士飲酒臣恐其有豫且之
患矣王乃止¶
吕氏春秋曰禹南濟江黄龍負舟人懼五色無主禹笑
曰¶吾受命于天竭力以養人奈何憂於龍龍俯而去¶
又曰晉文返國介子推不肯受賞自為詩賦曰有龍于
<pb:KR3k0012_WYG_929-14a>
飛¶周遍天下五虵從之為之承輔龍反其鄉得其處所
四蛇¶從之得其雨露一蛇羞之槁死中野懸書於門而
伏山下¶文公聞之曰嘻此必介子推<md:KR3k0012_SBCK_929-8b>¶也
家語曰鱗蟲三百六十而龍為長水之恠龍岡象夏食
而¶冬蟄¶
皇甫謐帝王世紀曰太昊包犧氏風姓有景龍之瑞故
以¶龍紀官¶
又曰黄帝采首山銅鑄鼎荆山下有龍垂胡髯而下迎
<pb:KR3k0012_WYG_929-14b>
黄¶帝羣臣欲從持龍髯髯㧞遂墮¶
說文曰龍鱗蟲之長能幽能明能小能大能短能長春
分¶而登天秋分而入淵¶
山海經曰夏后啟乗兩龍雲盖三層左手操翳右手操
環¶
又曰鍾山之神名曰燭龍視為晝瞑為夜身長三千里¶
括地圗曰龍池之山四方高中央有池方七百里羣龍
居¶之多五花樹羣龍食之去㑹稽四千里
<pb:KR3k0012_WYG_929-15a>
論衡曰龍少魚衆少者為神<md:KR3k0012_SBCK_929-9a>¶列仙傳曰騎龍鳴者於池中求得龍子狀如守宫十餘
頭¶結草廬而飼養之龍大稍稍去後五十餘年水壊其
廬一¶旦騎龍來語云吾馮伯昌孫也此間人不去百里
當皆死¶信之者皆去不信者以為妖言至八月水出死
者以萬計¶
又曰陵陽子明者好釣釣得白龍子明鮮釣拜謝放之
後¶數十年得白魚魚腹中有書教子明服食遂上黄山
<pb:KR3k0012_WYG_929-15b>
採五¶石脂石肺服之三年白龍來迎止陵陽山上百餘
年¶
又曰馬師皇者黄帝馬毉有病龍下垂耳張口師皇針其
唇¶飲以甘草湯而愈後一旦負之而去¶
又曰陶安公者六安鑄冶師也數行火一旦冶上紫色
衝¶天安公伏冶下求哀須臾朱雀止冶上曰安公冶與
天通¶七月七日迎汝以赤龍至期赤龍來安公騎之大
大雨東南¶上而去<md:KR3k0012_SBCK_929-9b>¶
<pb:KR3k0012_WYG_929-16a>
又曰呼子先者漢中闗下卜師也老夀百餘年臨去呼
酒¶家嫗曰急裝當與汝俱夜有仙人持二茅狗來呼子
先¶子先持一與嫗嫗得騎俱西騎乃龍也上華隂山嘗
於山¶上大呼言子先酒母在此耳¶
　
　
　
　
<pb:KR3k0012_WYG_929-16b>
　
　
　
　
　
　
　
　太平御覽卷九百二十九
