# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:56.870744
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 925
#+PROPERTY: FILE SB11n0727-925太平御覽-卷之九百二十五.
<pb:KR3k0012_SBCK_925-1a>¶
太平御覽卷第九百二十五¶
羽族部十二¶
　　鴛鴦　鸂䳵　鵁鶄　鷗鷺　䳭鴒¶
　鷁　鸊虎　白&KR1410;　鴇　鶢居¶
　　鵜鶘　鸕鷀　婟澤　鸛雀　鶖¶
　鶬　精衛　水扎鳥¶
　　　　　鴛鴦¶
歸藏曰有鳬鴛鴦有鴈鷫鷞○詩　曰鴛鴦刺幽王也思古¶
明王交於萬物有道自奉養有節焉鴛鴦(于/飛)畢之羅之君¶
子萬年福禄冝之鴛鴦在梁戢其左翼君子萬年冝其遐¶
福○西京雜記曰趙飛鷰爲皇后其女弟昭儀在昭陽殿¶
遺飛鷰書曰今日嘉辰貴姊懋膺洪冊上檖三十五條以¶
陳踴躍内有鴛鴦𥜗鴛鴦𬒳○魏志曰文帝問占夢周宣¶
<pb:KR3k0012_SBCK_925-1b>¶
曰吾夢殿屋兩瓦墮化爲雙鴛鴦此何爲也宣對曰後宫當¶
有暴死者上曰吾詐卿耳宣曰夫夢意也苟以形言便占¶
吉凶言未卒黄門令奏宫人相殺〇于寳捜神記曰大夫¶
韓慿其妻美宋康王奪之慿怨王囚之慿遂自殺妻乃隂¶
腐其衣王與之登臺自投臺下左右投衣衣不勝手遺書¶
於帶曰願以屍還韓氏而合葬王怒令埋之二塚相對經宿¶
忽有梓木生二塚之上根交於枝下連其上有鳥如鴛鴦¶
雌雄各一恒栖其樹朝暮悲鳴音聲感人○古今注曰鴛鴦¶
水鳥鳬類雌雄未甞相離人得其一則一者相思死故謂¶
之疋鳥〇楚詞曰鴛鴦兮噰噰¶
古詩曰客從逺方來遺我一端綺文彩雙鴛鴦裁爲合歡被¶
又曰入門時左顧但見雙鴛鴦鴛鴦七十二羅列自成行¶
鄭氏婚禮謁文賛曰鴛鴦雌雄相類飛止相疋¶
<pb:KR3k0012_SBCK_925-2a>¶
　　　　鸂䳵¶
臨海異物志曰鸂䳵水鳥毛有五彩色食短　其在溪中¶
無毒氣¶
劇談録曰河南府尹闕前臨大溪毎僚佐有入臺者則水¶
中沙有小灘漲出石礫金光澄澈可愛牛僧孺爲縣尉一旦¶
忽報灘岀翌日宰邑與同僚列筵於亭上觀之因召老宿¶
備詢其事有老吏云此必分司御史非西臺之命若是西¶
臺灘上當有鸂䳵雙立前後居人以此爲則僧孺潜揣縣僚¶
無出巳者因舉柸曰旣能有灘何惜一雙鸂䳵宴未終俄¶
有鸂䳵飛下不旬日拜西臺御史¶
　　　　鵁鶄¶
爾雅曰鳽鶄(郭璞注曰似鳬脚髙毛冠江東人/家畜之以厭火災鳽音鶂肩反)¶
說文曰鳽鵁鶄也一曰鵁䴒¶
<pb:KR3k0012_SBCK_925-2b>¶
西京雜記曰魯恭王好闘鷄鴨養孔雀鵁鶄奉榖一年二¶
千石¶
異物志曰鵁鶄巢於髙樹顛生子未能飛皆衘其母翼飛¶
下地飲食¶
夢書曰夢見鵁鶄居不雙也婦見之此獨居也婿見之恐¶
失妻也雄雌俱行淫佚遊也¶
唐書曰玄宗甞遣中官徃江南採捕鵁鶄及諸水禽汴州¶
刺史倪若水上䟽諌曰方今九扈時忙三農作苦田夫擁¶
耒𧖟婦持桑而以此時採捕竒禽異鳥供國池之翫逺自¶
江嶺逹於京師水備舟舫陸倦擔負飯之以魚肉間之以¶
槄梁道路觀者莫不以陛下賤人而貴鳥也陛下當以鳯¶
凰爲凡鳥麒麟爲凡獸即鵁鶄鸂䳵曷足爲貴也¶
　　　　鷗¶
<pb:KR3k0012_SBCK_925-3a>¶
倉頡解詁曰鷖鷗也生藕葉上名水鴞¶
說文曰鷗水鴞也¶
山海經曰玄服國其人食鷗¶
南越志曰江鷗一名海鷗在漲海中隨潮上下常以三月¶
風至乃還洲嶼生夘似鷄夘色青頗知風雲若羣飛至岸¶
必風漁人及度海者皆以此爲候¶
列子曰海上之人有好鷗鳥者毎旦之海上從鷗鳥遊鷗¶
鳥之至者百數而不止其父曰吾聞鷗鳥皆從汝遊取來¶
吾翫之明日之海上鷗鳥舞而不下也¶
晉咸和起居注曰二年正月饗萬國有五鷗集太極殿前¶
晉中與徴祥說曰鷗集太極殿殿非鷗所處湖澤鳥也時¶
蘇峻作逆宫室𬒳焚¶
唐書曰崔湜旣私附太平公主時人咸爲之懼門客陳振¶
<pb:KR3k0012_SBCK_925-3b>¶
鷺獻海鷗賦以諷之湜雖稱善而心實不恱¶
　　　　鷺¶
詩曰坎其擊鼔宛丘之下無冬無夏值其鷺羽(鷺鳥之羽/可以翳舞)¶
(者所持/以指麾)¶
又曰振鷺二王之後來助祭也振鷺于飛于彼西雝我客¶
戾止亦有斯容¶
又曰振振鷺鷺于下鼔咽咽醉言舞于胥樂兮¶
毛詩義䟽曰鷺水鳥好白而潔故謂之白鳥齊魯之間謂¶
之春鋤遼東樂浪吴楊人皆云白鷺大小如鷂青脚髙尺¶
七八寸解指尾如鷹尾啄長三寸頂上有毛十數枚長尺餘毿¶
毿然衆毛異甚好將欲取魚時弭之今吴人亦養之好羣¶
飛行楚成王時有朱鷺合沓飛舞則復有赤色舊鼔吹曲¶
有朱鷺是也¶
<pb:KR3k0012_SBCK_925-4a>¶
爾雅曰鷺舂鋤(郭璞注曰白鷺也頭翅背上皆有長翰/毛江東以取爲接離名之月白鷺)¶
穆天子傳曰天子作詩三章以哀民曰有皎者鴼(鴼鳥名/音路)¶
鶣鶣其飛¶
幽明録曰巴東有一道士忘其姓名事道精進入屋燒香忽¶
有風雨至家人見一白鷺從屋中飛出雨住遂失道士所在¶
古金樂録曰吴王夫差時有雙鷺飛出皷中而去¶
南史曰張融年弱冠同郡道士陸修靖以白鷺羽扇遺之¶
曰此異物奉異人¶
　　　　䳭鴒¶
詩曰䳭鴒在原兄弟急難¶
毛詩義䟽曰䳭鴒水鳥一名渠梁大如鷃雀脚長尾尖¶
背上青灰色腹下白頸下黒如連錢故桂陽謂之連錢¶
爾雅曰䳭鴒雝渠(郭璞注曰<折 t="33"/>雀屬/也飛則鳥行則摇)¶
<pb:KR3k0012_SBCK_925-4b>¶
　　　鷁¶
左傳曰正月戊申六鷁退飛過宋都風也¶
莊子曰夫白鷁之相視眸子不運而風化¶
列子曰河澤之鳥視而孕曰鶂¶
録異傳曰弘公者吴興烏程人患瘧經年弘後獨至旁舎瘧¶
發有數小兒或騎公腹或扶公首脚公因佯眠忽起捉得¶
一兒遂化成黄鷁餘者皆走公乃縛以還家暮懸䆫上云¶
明日當殺食之比曉失鷁處公瘧遂斷于時人有得瘧者¶
但依弘便瘧斷¶
晉書曰武帝謀伐吴詔王濬修舟艦濬乃作大舩連舫方¶
百二十歩受二千餘人以木爲城起樓櫓開四出門其上¶
皆得馳馬來徃又畫鷁首怪獸於舩首以懼江神¶
博物志曰白鷁雄雌相視則孕或曰雄鳴上風雌鳴下風¶
<pb:KR3k0012_SBCK_925-5a>¶
則亦孕¶
劉禎魯都賦曰緑鷁葱鶖¶
　　　　鸊虎鷉¶
爾雅曰鷉湏羸(似鳬而小/膏中蜇刀)¶
楊雄方言曰野鳬甚小而好没水中者南楚之外謂之鸊¶
鵜大者謂之鶻鵜¶
纂文曰鵅施石撽开零皆野鴨没食曰鵅長頸曰施多白¶
曰开零在山澗曰石撽¶
　　　　白&KR1410;(音/剥)¶
爾雅曰鵅烏&KR1410;(郭璞注曰水鳥也似鶂而短頸後翅紫/白色皆上緑色江東呼爲烏&KR1410;音駮)¶
卞敬宗&KR1410;賦曰烏真野之性備於俯仰之間專視緩歩有¶
自卑之志¶
　　　　鴇¶
<pb:KR3k0012_SBCK_925-5b>¶
詩曰鴇羽刺時也晉昭公之後大亂五丗君子下從征役¶
不得養父母也肅肅鴇羽集于苞栩肅肅鴇行集于苞桑¶
肅肅鴇翼集于苞棘¶
禮曰鷄肝鴈腎鴇奥鹿胃(鄭玄云/奥脾)¶
　　　鶢鶋¶
爾雅曰鶢鶋雜縣(郭璞注曰漢文帝時琅琊有/大鳥如馬駒時人謂之爰居)¶
廣志曰馬鳥鶢鶋¶
莊子曰海鳥止於魯郊魯侯觴之於廟奏九韶以爲樂具太¶
牢以爲膳鳥胘視憂悲不敢食一臠不敢飲一杯三日而死此¶
以人養鳥也不如以鳥養鳥(司馬彪曰/即鶢鶋也)¶
國語曰海鳥曰委居止於魯東門之外三日(妥居雜縣/東門城門)¶
臧文仲使國人祭之(文仲不知/以爲神)展禽曰越哉臧孫之爲政¶
也(越足也言其迂/闊不知政要也)夫祀國之大節也(節/制)而節政之所成也¶
<pb:KR3k0012_SBCK_925-6a>¶
(言節所/以成政)故慎制祀以爲國典今無故而加典非政之冝也¶
夫聖王之制祀也功施於民則祀之以死勤事則祀之以¶
勞定國則祀之能禦大災則祀之能扞大患則祀之非是¶
族也不在祀典今海鳥至巳不知而祀之以爲國典難以¶
爲仁且智矣夫仁者講功而智者處物無功而祀之非仁¶
也不知而不問非智也今兹海其有災乎夫廣川之鳥獸¶
恒知而避其災也是歳也海多大風¶
　　　鵜鶘¶
爾雅曰鵜鶘鴮鸅(郭璞注曰今之鵜鶘也<折 t="33"/>好羣飛/入水食魚故名夸睪俗呼爲陶河)¶
毛詩䟽曰唯鵜在梁許愼曰鵜鶘也一名汗澤陶河水鳥¶
身形似鴆而極大啄長尺餘直而廣目中赤&KR1984;下故大如¶
數斗囊若有小水魚便抑水满其湖而棄之令水竭盡魚¶
在陸地乃共食之故曰陶河¶
<pb:KR3k0012_SBCK_925-6b>¶
魏志曰五月有鵜鶘集靈芝地詔曰此詩人所謂汚澤也¶
曹詩㓨㳟公逺君子而近小人今豈有賢智之士處于下位¶
乎否則斯鳥胡爲而至其博舉天下雋德茂材獨行君子¶
以荅曹人之㓨○山海經曰憲斯之山沙水出焉其中多鵜¶
鶘如鴛鴦而人足其鳴自呌見國有土功¶
莊子曰魚不畏網而畏鵜鶘網者公平無私鵜鶘有心故¶
魚畏之明主行賞罰如網¶
淮南子曰鵜鶘飲水數升而不足¶
　　　鸕鷀¶
爾雅曰鶿鷧(郭璞注曰即鸕鶿也/觜角曲如鈎食魚)¶
異物志曰鸕鷀不生夘而孕鶵於池澤間又吐生多者八¶
九少者五六相連而出若系緒水鳥而巢髙樹上或在石窟¶
之間¶
<pb:KR3k0012_SBCK_925-7a>¶
隋書曰俀國草木冬青土地膏腴水多陸少以小環挂鸕¶
鷀項令入水捕魚得百餘頭以充食¶
唐書曰貞元十三年四月上以自春巳來時雨未降正陽¶
之月可行雩祀遂幸興慶宫龍堂兆庶祈禱忽有白鸕鷀¶
沉浮水際羣類翼從其後左右侍衛者咸驚異之俄然莫¶
知所徃方悟龍神之變化遂相率蹈舞稱慶至乙丑果大¶
雨逺近滂沱於是宰臣等上表陳賀¶
范汪治咽方曰咽鸕鷀啄即愈治鯁燒鸕鷀羽水服半錢¶
即下若呼鸕鷀鸕鷀亦有下者¶
　　　　婟澤(户故/切)¶
爾雅曰紡澤虞(孫炎注曰尸鴆或謂紡澤虞其別名郭璞/注曰今澤也常在澤中見人輙鳴不去有)¶
(象主守之官/固名之也)¶
　　　　鸛雀¶
<pb:KR3k0012_SBCK_925-7b>¶
說文曰鸛雀也詩曰我來自東零雨其濛鸛鳴于垤婦歎¶
于室¶
毛詩義䟽曰鸛一名負釡一名背竈一名皂君泥其巢一¶
旁爲池含水滿之取魚置池中食其鶵若殺其子則一村¶
致災旱¶
華嶠後漢書曰楊震字伯起年五十始應州郡之辟衆人謂之¶
晚暮後有鸛雀衘三鱣魚飛集講堂前都講取魚進曰虵¶
魚者卿大夫之服象也數三者法三台也先生自此升矣¶
淮南萬畢術曰天雄鸛胎日行千里(取鸛鳥胎於月中暴/一日一增天雄一月)¶
(用三十天雄而井治爲丸大如梧子欲行吞一/丸得騰虵膽和大良去天雄乃膳獨即行千里)¶
桓譚新語曰昔有鸛郡國皆殺之而三輔俗不敢取取或¶
雷霹靂起原天不獨在彼而在此其殺取時正與雷偶耳¶
抱朴子曰以鸛血塗金丹一丸内衣中以指物隨口變化¶
<pb:KR3k0012_SBCK_925-8a>¶
神農本草曰鸛骨味甘無毒治鬼虫諸疰五尸心腹疾¶
博物志曰鸛水鳥也伏卵時數入水卵冷則不孕取礜石¶
周圍繞卵以助暖氣故方術家以鸛巢中䁔礜石爲眞物¶
列仙傳曰木羽者鉅鹿人母貧賤主助産(産/探)婦婦兒生開¶
目大笑母大怖暮夢見大冠赤幘者守兒言此即司命君¶
當報汝恩使汝子木羽得仙母隂識之生兒字木羽所探兒¶
至年十五夜有車馬來迎之過呼木羽爲我御車遂俱去¶
又二十餘年鸛雀旦以二尺魚着户上母匿不道而賣其¶
魚四十餘年母乃終¶
　　　　鶖¶
詩曰有鶖在梁¶
說文曰鶖秃鶖也¶
環氏吴紀曰嗣主問中書令張尚鳥之中大者唯鶴小者¶
<pb:KR3k0012_SBCK_925-8b>¶
雀乎尚曰大者有秃鶖小者鷦鷯嗣主忌勝巳因徙尚楚¶
辭曰鵾鴻群晨雜鶖鶬(鵾鵾鷄也鴻鴻/吉也鶖秃鶖)¶
後魏書曰正光二年八月獲秃鶖扵宫内詔以示崔光崔¶
光表曰蒙示十四日所得大鳥此即詩所謂有鶖在梁解¶
云秃鶖也貪惡之鳥野澤所育不應入扵殿庭昔魏氏黄¶
𥘉中有鵜鶘集于靈芝池文帝下詔以曹恭公逺君子近¶
小人博求賢俊太尉華歆由此遜位而讓管寜也臣聞野¶
物入舎古爲不善是以張臶惡(鳥/仟)賈誼忌鵩鵜鶘蹔集而¶
去前王猶爲至誡况今親入宫禁爲人所獲方𬒳畜養宴¶
然不以爲懼准諸徃義信有殊矣且號饕餮之禽必資魚肉¶
菽麥稻梁時或飡啄一食之費容過斤溢今春夏陽旱榖¶
糴稍貴窮窘之家時有菜色陛下爲民父母撫之如傷豈¶
可棄人養鳥留意於醜形惡聲哉(衞/侯)好鶴曹伯愛鴈身死國¶
<pb:KR3k0012_SBCK_925-9a>¶
滅可爲寒心陛下學通春秋親覽前事何得口詠其行未¶
遵誠願逺師殷宗近法魏祖修德延賢消炎集慶放無用¶
之物弃之川澤取樂琴書頥養神性肅宗覽表大恱即棄¶
之池澤¶
南史曰齊晉安王子勛即僞位於㝷陽其夕有秃鶖鳥集(城/上)¶
唐書曰㑹昌元年六月有秃鶖鳥集于禁苑¶
　　　　鶬¶
爾雅曰鶬縻鴰(郭璞注曰今呼鶬鴰/音箭括一音利也)¶
莊子曰大鶬飽食仰天而嘘¶
列子曰蒲且子之弋連雙鶬扵青雲之際¶
楚辭曰酸鵠臇鳥(臇小/臛也)煎鴻鶬¶
江賦曰竒鶬九頭¶
　　　　精衛¶
<pb:KR3k0012_SBCK_925-9b>¶
山海經曰炎帝之女名媱游于東海溺而不反是爲精衞¶
常取西山之木石以堙東海¶
述異記曰昔炎帝女溺死東海中化爲精衞其鳴自呼毎¶
衘西山木石以填東海怨溺死故也海畔俗說精衞無雄¶
耦海燕而生生雌狀如精衞生雄狀如海鷰今東海畔精¶
衛誓水處猶存溺扵此川誓不飲其水一名誓鳥一名宛禽¶
又名志鳥俗呼爲帝女雀¶
博物志曰有鳥如烏文首白喙赤足名曰精衞昔赤(帝之/女名)¶
女媱徃遊于東海溺死而不反其神化爲精衞故精衞常取¶
西山之木石以填東海¶
左思衛都賦曰&KR2180;&KR1452;(音/祗)精衞衘木償怨¶
左思呉都賦曰精衛衘石而遇繳文鰩夜飛而觸綸¶
　　　　水扎鳥¶
<pb:KR3k0012_SBCK_925-10a>¶
南夷志曰水扎鳥出昆明池冬月遍於水際¶
太平御覽卷第九百二十五¶
<pb:KR3k0012_SBCK_925-10b>¶
