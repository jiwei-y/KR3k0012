# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:13.273270
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 279
#+PROPERTY: FILE SB11n0727-279太平御覽-卷之二百七十九.
<pb:KR3k0012_SBCK_279-1a>¶
太平御覽卷第二百七十九¶
　兵部十¶
　　威名　信義¶
　　　　　威名¶
史記曰李廣居右北平匈奴聞之號曰漢飛將軍避之數嵗¶
不敢入右北平界¶
漢書曰郅都爲鴈門太守匈奴素聞名節舉邊爲引兵去¶
竟都死不近鴈門匈奴爲偶人像都令馳&KR0016;射之莫能中¶
者其見憚如此¶
後漢書公孫瓉傳曰瓉字伯珪遼西令支人&KR0004;平二年青¶
徐黄巾三十万衆入渤海界欲與黒山合瓉率歩&KR0016;二万¶
人逆擊於東光南大破之(東光令/滄州縣)斬首三万餘級賊棄輜¶
重數万兩奔走渡河瓉因其半濟薄之賊復大破死者數¶
<pb:KR3k0012_SBCK_279-1b>¶
万流血丹水収得生口七万餘人車甲財物不可勝筭威¶
名大震拜&KR0108;武將軍¶
又曰瓉爲降虜校尉討烏桓毎聞有警瓉輙厲色憤怒如¶
赴讎敵望塵奔逐或継之以夜戰虜識聲憚其勇莫敢抗¶
犯¶
又曰瓉征烏桓常與善&KR0016;射之士數十人皆乗白馬以爲¶
左右翼自號白馬義從烏桓更相告語避白馬長史乃𦘕¶
作瓉形馳射之中者咸稱万嵗虜自此之後遂逺竄塞外¶
又曰承宫名播匈奴時北單于遣使求得見宮顯宗勑自¶
整飾宮對曰夷狄眩名非識實者也臣狀醜不可以示逺¶
冝選有威容者¶
續漢書承宫傳曰夷狄聞臣虚稱故欲見臣臣醜陋形寢¶
不如選長有威容者示之也帝乃以大鴻臚魏應代之¶
<pb:KR3k0012_SBCK_279-2a>¶
又曰武王縯(音/引)字伯&KR0155;丗祖之長兄也慷&KR0099;有大節進圍¶
宛城中自號天柱大將軍王莽素聞其名大震懼使長安¶
中宫署及天下郷亭皆𦘕伯&KR0155;豫於塾旦起射之¶
東觀漢記曰耿秉性勇壯而簡易於事軍行常自&KR0013;甲在¶
前休止不結營部然逺斥堠明要誓有警軍陣立成事卒¶
皆樂爲死匈奴聞秉卒舉國號哭¶
魏志曰吕布字奉先便弓馬膂力過人號爲飛將¶
又曰龐徳將所領南屯樊討關羽曰今年我不殺羽羽當¶
殺我親與羽交戰射羽中額時徳常乗白馬羽謂之白馬¶
將¶
又曰張遼爲孫雄所圍遼潰圍出復入雄衆破走由是震¶
威江東兒啼不肯止其父母以遼恐之¶
晉書曰鄧遐勇力絶人氣盖當丗時人方之樊噲桓引以¶
<pb:KR3k0012_SBCK_279-2b>¶
爲叅軍數郡號爲名將¶
宋書曰劉胡夲名&KR0638;胡以其顔靣&KR0638;黒似胡故以爲名及¶
長以&KR0638;胡難道單呼爲胡出身群將捷口善處分稍至隊¶
主討諸蛮往無不捷蠻甚畏憚之小兒啼語之曰劉胡來¶
便即止¶
又曰沈慶之伐沔北結蛮大破之威震諸山群蛮皆稽顙¶
慶之患頭風着狐皮帽群蛮惡之號曰蒼頭公¶
後魏書曰李崇沉深有將略寛厚善御衆在揚州凢經十¶
年常養壯士數千人宼賊侵邊所向摧破號曰卧虎賊甚¶
憚之¶
後周書曰韓杲從大軍破稽胡於北山胡地險阻人迹罕¶
至杲進兵窮討散其種落稽胡憚杲勁徤號爲著翅人太¶
祖聞之𥬇曰著翅之名寕減飛將¶
<pb:KR3k0012_SBCK_279-3a>¶
又曰蔡祏與齊神武遇戰於邙山祏時著明光鐵鎧所向¶
無前敵人咸曰此是鐡猛獸也皆遽避之¶
又曰裴寛在孔城十三年與齊洛州刺史獨孤永業相對¶
永業有計謀多譎詐或聲言春發秋乃出兵或揜敵消息¶
倐忽而至寛毎揣知其情出兵邀擊無不克之永業常戒¶
其所部曰但好愼孔城自外無足慮其見憚如此¶
又曰怡峯字景阜遼東人也從征役以驍勇聞當時號爲¶
驍將¶
又曰梁武勑蕭續曰賀抜勝北間驍將汝冝愼之¶
又曰郝玼爲刺史始玼以臨涇地冝當畜息蕃戎毎爲宼¶
即屯其地甞白其帥願以城控之前帥不從其後叚祐爲¶
節度使玭復白祐祐多其䇿乃表請城之故詔玼鎮其地¶
自是西戎無敢犯涇者玼自行間前無強敵在邊上三十¶
<pb:KR3k0012_SBCK_279-3b>¶
年生得蕃人輙刳剔而歸其屍蕃人畏之如神下令得玼¶
者賞以等身金蕃中小兒啼號者但連呼郝玼以怖之¶
又曰張万福帶和州刺史鎮咸陽因留𪧐衛李正巳反將¶
断江淮路令兵守埇橋渦口淮進奉舡千餘&KR0215;江泊渦下不¶
敢過德宗以万福爲濠州刺史召見謂曰先帝改作名正¶
者所以褒卿也朕以爲江淮草木亦知卿名&KR0002;從先帝所¶
改恐賊不知是卿也復賜名万福慰遣之万福馳至渦口¶
立馬岸上發進奉舡淄青兵馬𠋣岸睥睨不敢動諸道舡¶
繼進¶
呉越春秋曰呉公子慶忌呉王僚子也勇捷爲人所聞筋¶
力果勁万人之敵也¶
丗&KR0003;曰桓石虎小字鎮惡常從征枋頭車&KR0016;冲没左右莫¶
能先救宣武問汝叔落賊汝知否虎聞氣甚&KR0108;䇿馬於万¶
<pb:KR3k0012_SBCK_279-4a>¶
衆中置冲還三軍歎服河朔遂以其威時有患瘧者怖之¶
多愈因斷瘧焉¶
燉煌實録曰宋質直破虜有威名兒啼恐之即止虜相恚¶
曰使汝行逢宋都督¶
　　　　　信義¶
左傳曰曹衞告絶於楚子玉怒從晉師晉退軍吏曰以君¶
避臣辱也且楚師老矣何故退子犯曰師直爲壯曲爲老¶
豈在乆乎微楚之惠不及此(重耳過楚楚成/王有贈送之惠)退三舎避之¶
所以報也(一舍三十里初楚子云若反國/何以報我故以退三舎爲報)¶
又曰晉文公圍原命三曰之粮原不降命去之諜出曰原¶
將降矣軍吏請待公曰信國之寳也民之所庇也得原失¶
信何以庇之所亡滋多退三舎而原降¶
又曰晋將荀呉伐鮮虞圍鼓(鼔白狄/之别也)鼓人或請以城叛呉¶
<pb:KR3k0012_SBCK_279-4b>¶
曰吾聞諸叔向好惡不愆民知所適事無不濟也(愆過/適㱕)或¶
以吾城叛吾所甚惡也人以城來吾獨何好焉賞所甚惡¶
若所好何(無復加/所好也)若其弗賞是失信也何以庇民力能則進¶
否則退量力而行吾不可以欲城而邇姦也所喪滋多使¶
鼓人殺叛人而繕守備圍鼓三月鼓人或請降使其民見¶
曰猶有食色軍吏曰𫉬城而不取勤民而頓兵何以事君¶
呉曰所以事君也𫉬一邑而教民怠將焉用邑邑以賈怠¶
不如完舊(完猶保守也賈/音估完户官切)賈怠無卒(卒/終)棄舊不祥鼓人能¶
事其君我亦能事吾君德義不爽(爽/差)好惡不愆城可獲而¶
民知義所(知義所在也荀呉必/其能𫉬故因以示義)有死命而無二心不亦可¶
乎鼓人告食竭力盡而後取之尅鼔而返不戮一人¶
史記曰𥘿末天下兵起范増&KR0003;項梁曰陳勝敗固當夫𥘿¶
滅六國楚最無罪自懷王入𥘿不返楚人憐之至今曰楚¶
<pb:KR3k0012_SBCK_279-5a>¶
雖三户亡秦必楚今陳勝首事不立楚後而自立其𫝑不¶
長今君起江楚蜂起之將皆争附君者以君丗丗楚將爲¶
能復立楚之後也乃求楚懷王孫心立爲懷王以從民欲¶
也¶
又曰漢楚相持之際項羽擊陳留外黄外黄不下數日降¶
羽悉令男子年十五以上詣城東欲坑之外黄令舎人兒¶
年十三(令之舎人兒也以/其㓜弱故孫其父)徃&KR0003;羽曰彭越強刼外黄(強音/其兩)¶
(反)外黄恐故且降待大王大王至又皆坑之百姓豈有所¶
歸心哉從此以東梁地十餘城皆恐莫肯下矣羽然其言¶
迺赦外黄當坑者而東至睢陽聞之皆争下¶
又曰漢王至洛陽新城三老董公遮&KR0003;漢王以義帝死請¶
發喪漢王從之髙祖大哭遂爲義帝發喪臨三日發使者¶
告諸侯曰天下共立義帝北靣事之今項王放殺義帝江¶
<pb:KR3k0012_SBCK_279-5b>¶
南大逆無道寡人親爲發喪諸侯皆縞素發國内兵収三¶
河士南浮江漢以下願從諸侯王擊楚之殺義帝者於是¶
諸侯多從之¶
後漢書曰更始&KR0004;光武爲蕭王定河北諸賊銅馬餘衆降¶
封其渠帥爲列侯降者猶不自安光武知其意令各歸營¶
勒兵乃自乘輕&KR0016;案行部陣降者更相語曰蕭王推赤心¶
置人腹中安得不投死乎(投死猶/言致也)由是皆服¶
蜀志曰明帝自征蜀至長安遣張郃諸軍勁卒四十餘万¶
向劒閣諸葛亮有戰士万二千　時魏軍始¶
陣　兵適交叅佐咸以敵衆強多非力所制控權停下兵¶
并聲勢亮曰吾聞用武行師以大信爲夲得原失信古人¶
所惜去者束裝以待期妻子企踵而計日乃勑速遣於是¶
去者感恱願留一戰徃者憤踊咸思致命臨戰之日莫不¶
<pb:KR3k0012_SBCK_279-6a>¶
抜刄争先以一當十殺張郃却司馬宣王一戰大尅此之¶
由也¶
呉志曰孫皎嘗遣兵候魏𫉬魏邊將吏美女以進皎皎更¶
其衣服送還之也¶
晉書曰武帝有㓕呉之志以羊祐爲督荆州諸軍事假節¶
散&KR0016;常侍衛將軍如故祜率營兵出鎮南夏開設庠序綏¶
懷逺近得江漢之心與呉人開布大信降者欲去皆聽之¶
又曰羊祜爲征南大將軍督荆州諸軍事祜以孟獻營武¶
牢而鄭人懼晏嬰城東陽而萊子服乃進據險要開建五¶
城収膏&KR0254;之地奪呉人之資石城以西盡爲晉有自是前¶
後降者不絶乃増修德信以懷柔&KR0004;附&KR0099;然有吞呉之心¶
毎與呉人交兵尅日方戰不爲掩襲之計將帥有欲進譎¶
詐之䇿者輙飲以醇酒使不得言人有掠呉二兒爲俘者¶
<pb:KR3k0012_SBCK_279-6b>¶
祜遣送還其家後呉將夏詳邵頭等來降二兒之父亦率¶
其屬與俱呉將陳尚潘景來宼祜追斬之美其死節而厚¶
加殯歛景尚子弟迎喪祜以禮遣還呉將鄧香掠夏口祜¶
募生縳香旣至宥之香感其恩率部曲而降祜出軍行呉¶
境刈穀爲粮皆計所侵送絹償之毎㑹衆江沔遊獵常止¶
晉境&KR0002;禽獸先爲呉人所傷而爲晉兵所得者皆封還之¶
於是呉人翕然恱服稱爲羊公不之名也祜與陸抗相對¶
使命交通抗稱祜之徳量雖樂毅諸葛孔明不能過也抗¶
嘗病祐饋之藥抗服之無疑心士多諌抗抗曰羊祜豈酖¶
人者時談以爲華元子反復見於今抗毎告其戍曰彼專¶
爲德我專爲暴是不戰而自服也各保分界而巳無求細¶
利孫皓聞二境交和以詰抗抗曰一邑一郷不可以無信¶
義况大國乎臣不如此正是彰其徳於祜無傷也¶
<pb:KR3k0012_SBCK_279-7a>¶
又曰羊祜在軍常輕裘緩帶身不&KR0013;甲鈴閤之下侍衛者¶
不過十數¶
又曰劉道規爲荆州刺史桓玄餘黨荀林屯江津桓謙軍¶
屯枝江二宼交逼乆絶都邑之問荆楚旣桓氏義舊並懷¶
異心道規乃㑹將士告之曰桓謙今在近畿聞諸君頗有¶
去就之計吾東來文武足以濟事若欲去者夲不相禁因¶
夜開城門逹暁不閉衆咸憚服莫有去者¶
又曰劉&KR0073;爲將北伐後秦姚泓(烏宏/反)以擅道濟爲前鋒至¶
洛陽凢㧞城破壘俘四千餘人議者謂應以戮爲京觀道¶
濟曰伐罪吊民正在今日皆釋而遣之於是戎夷感恱相¶
率歸之者甚衆¶
崔鴻後燕録曰遣將慕容白曜伐宋無塩城尅之將盡以¶
其人爲軍實副將酈範(酈音/暦也)曰齊四履之地號爲東秦不¶
<pb:KR3k0012_SBCK_279-7b>¶
逺爲經略恐未可定也今皇威始&KR0013;民無霑澤連城有懷¶
二之將比邑有拒守之失冝先信義示之䡄物然後民心¶
可懷二州可定白曜從之進次肥城白曜將攻之範曰肥¶
城雖小攻則淹日得之無益軍聲失之有損威𫝑且無塩¶
之卒死者塗炭成敗之機足爲鑒矣&KR0002;飛書告喻可不攻¶
自伏縱其不降亦當逃散白曜乃以書曉之肥城果潰也¶
北史曰西魏將王羆之守華州也(今馮/翊部)西魏師與東魏師¶
戰河橋不利東魏卒趙青雀據長安城所在莫有固志羆¶
乃大開州門召城中軍民謂之曰如聞天子敗績不知&KR0123;¶
㐫諸人相驚咸有異心王羆受委於此以死報恩諸人&KR0002;¶
有異圖可來見殺必恐城䧟没者亦任出城如有忠誠能¶
與王羆同心者可共固守軍民見其誠信皆無異志¶
後魏書曰李爲爲荆州刺史輕將數十&KR0016;到上洛宣詔綏¶
<pb:KR3k0012_SBCK_279-8a>¶
慰當即帖然㝷勒邊戍掠得蕭𧷤人者悉令還之南人感¶
德仍送荆州之口二百許兩境交和無復烽燧之警¶
隋書曰桂州人李光仕舉兵作亂隋將周法尚討之光仕¶
帥勁兵保白石洞法尚捕得其弟光略光度大𫉬家口其¶
黨有來降附輙以妻子還之居旬日降者數千人法尚遣¶
兵列陣以當光仕親率奇兵蔽林設伏兩陣始交法尚馳¶
擊其栅栅中人皆走敗光仕大潰追斬之¶
唐書曰武德中李靖旣尅江陵降蕭銑時諸將咸云銑之¶
將帥與官軍拒戰罪&KR0250;旣重請籍没其家以賞將士靖曰¶
王者之師義在吊罰且犬吠非其主無容同叛逆之科此¶
蒯通所以免大戮於漢祖也今新定荆郢冝弘寛大以慰¶
逺近之心降而籍之恐非救焚拯溺之義但恐自此南城¶
鎮各堅守不下非計之善於是遂止江漢之城聞之莫不¶
<pb:KR3k0012_SBCK_279-8b>¶
争下¶
又曰裴度旣平淮西蔡人大恱舊令途無偶語夜不燃燭¶
人或以酒食相過從者以軍法論度乃約法唯盗&KR0720;殺外¶
餘盡除之其徃來者不復以晝夜爲限於是蔡之遺&KR0058;始¶
知有生人之樂¶
又曰裴度旣平淮西以蔡卒爲牙兵或以爲反側之子其¶
心未安不可自去其備度𥬇而荅曰吾受命爲彰義軍節¶
度使元惡就擒蔡人即吾人也蔡之父老無不感泣申光¶
之民即時平定¶
又曰李愬襲蔡州旣𫉬李祐又解其縛而客禮之愬乘間¶
常召祐及　人而語義亦降將也夲名憲愬改之¶
軍中多以諌愬愬益親祐始募敢死者三十人以爲突將¶
愬自教習之將襲元濟㑹雨水自五月至七月所在陂澤¶
<pb:KR3k0012_SBCK_279-9a>¶
潰溢不可行營諸軍皆以愬不殺祐爲言慮其誘覆官軍¶
簡牒日至且言得賊諜具事愬無以止之乃持祐泣曰豈¶
天不欲平此賊何尓我一身而見奪於衆口愬亦慮諸軍¶
先以謗聞則不能全之矣乃械祐送京師先表請釋且言¶
必殺祐則無與成功者比至京詔釋以還愬愬喜甚署爲¶
散兵馬使授刀佩之夜則𠋣以廵警或使入愬帳中言事¶
愬因留對舉酒往往逹旦竊聽者時聞祐泣涕聲㝷署爲¶
六院兵馬使¶
&KR0003;苑曰晉文公伐楚歸國行賞狐偃爲首或曰城濮之事¶
先&KR0942;之謀文公曰城濮之事偃&KR0003;我無失信不背三舎之¶
約先&KR0942;所謀軍事吾用之以勝然此一時之&KR0003;偃言万丗¶
之功奈何以一時之利而加万丗功乎是以先之衆人恱¶
服¶
<pb:KR3k0012_SBCK_279-9b>¶
莊子曰市南冝僚弄丸兩家之難解孫叔敖秉羽而郢人¶
投兵(彪曰冝僚善弄丸白公脅之弄丸如故/孫叔敖秉羽之舞郢人無所攻故投兵)¶
韓詩外傳曰簡子薨未葬中羊叛之葬五日興師攻之圍¶
未匝而城自壞者十文襄子擊金而退之曰吾聞君子不¶
承人於利不阨人於險使脩其城然後攻之中牟聞其義¶
請降¶
吕氏春秋曰夏后與有扈戰於甘澤而不勝曰戰而不勝¶
是吾德薄而教不善也於是處不重席食不貳味琴瑟不脩¶
女子不飾尊賢使能朞年而有扈氏服¶
太平御覽卷第二百七十九¶
