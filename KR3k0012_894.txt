# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:54.424300
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 894
#+PROPERTY: FILE SB11n0727-894太平御覽-卷之八百九十四.
<pb:KR3k0012_SBCK_894-1a>¶
太平御覽卷第八百九十四¶
　獸部六¶
　　　　　馬二¶
史記曰造父以善御幸於周穆王得驪驥温驪驊騮緑耳¶
之駟西廵守樂而忘歸¶
又曰楚莊王有愛馬衣以文繡置華屋之下㗖以棗脯馬¶
死欲以大夫禮葬之樂人優孟入殿門大哭曰請以人君¶
之禮葬之以彫玉爲棺文梓爲槨豫章爲題湊發甲卒爲¶
壙老弱負土諸侯聞之皆知大王賤人貴馬也王曰爲之¶
奈何請爲王言六畜之塟以龍竈爲槨銅(音/暦)爲棺齊以¶
薑桂薦以木蘭衣以火光塟人腹中王乃以馬屬太官¶
又曰巴蜀沃野西近卭笮有笮馬旄毛¶
又曰馬蹄躈千(躈苦/吊切)牛千足此亦比千乗之家¶
<pb:KR3k0012_SBCK_894-1b>¶
又曰陸地牧馬二百蹄牛蹄角千皆與千户侯等¶
又曰東胡使求冒頓千里馬冒頓問羣臣羣臣曰千里馬¶
匈奴寳也勿與昌頓曰與人隣國奈何惜一馬遂以與也¶
又曰冒頓圍髙祖於平城所騎西方盡白馬東方盡青龍¶
北方盡烏驪南方盡騂馬¶
又曰郭隗謂燕昭王曰臣聞古人有以千金求市千里馬¶
而不能得於是與㳙人金請爲市之賫千金覔之而絶域¶
有千里馬巳死乃用五百金市其首而還王怒曰安用死¶
馬首乎徒費五百金㳙人荅曰死馬首尚用五百金况生¶
馬乎天下以王好馬馬必將至矣未朞年果有獻千里馬¶
者三疋¶
又曰任安爲衛將軍舎人與田仁會俱爲舎人居門下心¶
同相愛二人家貧無錢用以事將軍家家監使飬惡齧馬¶
<pb:KR3k0012_SBCK_894-2a>¶
兩疋同牀卧仁竊言曰不知人哉家監任安曰將軍尚不¶
知人乃况家監也¶
又曰項王駿馬名騅常騎及𬒳圍於垓下乃悲歌忼(苦莽/切)¶
愾(苦改/切)爲歌詩曰力拔山兮氣蓋世時不利兮騅不逝及¶
至烏江謂亭長曰吾騎此馬五歳所當無敵甞一日千里¶
不忍殺以賜公¶
又曰大宛有善馬在貳師城匿不肯與漢使天子旣好宛¶
馬使壯士車令等持千金以請宛王貳師城善馬宛國¶
饒漢物相與謀曰貳師馬宛寳馬也遂不肯與漢使¶
怒妄言推金而去宛貴人怒遮攻漢使取財物天子大怒¶
拜李廣利爲貳師將軍發屬國騎及郡國惡少年數萬人¶
以伐宛期至貳師城取善馬¶
漢書曰孝文皇帝時有獻千里馬者詔曰鸞旗在前屬車¶
<pb:KR3k0012_SBCK_894-2b>¶
在後吉行日五十里朕乗千里之馬獨先安之乃還馬¶
又曰鄭當時以任俠自喜孝景時爲大子舎人五日洗沐¶
常置驛馬長安諸郊請謝賔客夜以繼日¶
又曰萬石君過官門闕必下車趍見輅馬必式焉¶
又曰石建爲太僕奏事自下讀之驚恐曰書馬者與尾而¶
五今乃四獲譴死矣又石慶爲太僕御岀上問車中幾馬¶
慶以䇿數馬畢曰六馬¶
又曰𥘉天子發易書(發易書/以卜也)以卜(曰神/馬當)從西北來得烏孫¶
馬好名曰天馬及得宛汗血馬益壯更名烏孫馬曰西極¶
馬宛馬曰天馬¶
又曰武帝求賢詔曰馬或奔踶而致千里士有負俗之累¶
而立功名夫泛駕之馬亦在御之而巳¶
又曰元狩二年馬生余吾水中(在朔/方北)元鼎四年馬生渥洼¶
<pb:KR3k0012_SBCK_894-3a>¶
水中作天馬之歌¶
又曰大宛國别邑七十餘城多善馬汗血言其先天馬子¶
也(言大宛國喬山其上有馬不可得因取五色馬/母置其下與集生駒皆汗血因號曰天馬子也)¶
又天馬歌曰太一貺天馬千里下霑赤汗沫流赭(大宛馬汗/血沾濡也)¶
志俶儻精權竒籋浮雲(籋音躡言馬/上浮雲也)晻(音/奄)上馳體容與迣¶
萬里(迣音逝/迣超踰)今安匹龍爲友¶
又歌曰天馬來從西極渉流沙九夷服天馬來暦無草徑¶
千里循東道天馬來開逺門竦子身逝崐崘天馬來龍之¶
媒(天馬龍之類馬來/龍必至之媒也)遊閶闔觀玉臺¶
又曰孝武之丗聞天馬蒲陶則通大宛安息自是之後明¶
珠文甲通犀翠羽之珎盈於後宫龍文魚目汗血之馬(皆/駿)¶
(馬/也)充於黄門¶
又曰烏孫國大昆弥治赤谷城山多松樠不田作種樹畜¶
<pb:KR3k0012_SBCK_894-3b>¶
逐水草與匈奴同俗國多馬冨人至四五千疋¶
又曰王褒聖主得賢臣頌曰及至駕齧膝驂乗且王良執¶
靶韓哀附輿縱馳騁騖忽如草靡過都越國蹶如歴塊追¶
奔電逐遺風周流八極萬里一息何其遼哉人馬相得也¶
又曰御史大夫衛綰奏馬髙五尺九寸以上齒未平(馬十/歳齒)¶
(下/平)不得出關¶
又曰昌邑王賀召皇太后菓下馬乗之¶
後漢書曰光武時有獻名馬者日行千里又進寳剱價兼¶
百金帝以馬駕皷車劒賜騎士¶
又曰劉盆子旣立乗鮮車大馬赤屏泥(赤屏泥謂以緹/油屏泥於/前)絳¶
䄡絡¶
又曰更始旣誅王莽乃北都洛陽申屠建李松自長安傳¶
送乗輿服御又遣中黄門從官奉迎遷都二年二月更始自¶
<pb:KR3k0012_SBCK_894-4a>¶
洛陽而西𥘉發李松奉引馬驚奔觸北宫鐵柱門三馬皆¶
死(續漢書曰禍也時更/始失道將亡之徴)¶
又曰賈復持劉嘉書比渡河及光武於柏人因鄧禹得召¶
見光武竒之禹亦稱有將帥節於是署復破虜將軍督盗¶
賊復馬嬴光武解左驂以賜之¶
又曰馬援於交阯得駱越銅鼓乃鑄爲馬式還表上之曰¶
夫行天莫若龍行地莫若馬馬者兵甲之本國之大用安¶
寧則以别尊卑之序有變則以濟逺近之難昔有騏驥一¶
日千里伯樂見之昭然不惑近丗有西河子輿亦明相法¶
子輿傳西河儀長[孑*(焉-正+?)]長[孑*(焉-正+?)]傳茂陵丁君都君都傳成紀楊¶
子阿臣援甞師事子阿受相馬骨法考之行事輙有效驗¶
臣愚以爲傳聞不如親見視影不如察形今欲形之於生¶
馬則骨法難備又不可得傳之於後孝武皇帝時善相馬¶
<pb:KR3k0012_SBCK_894-4b>¶
者東門京鑄作銅馬法獻之詔立於魯班門外更名魯班¶
門曰金馬門臣謹備數家骨相以爲法馬髙三尺五寸圍¶
四尺五寸詔置於宣德殿下以名爲馬式焉¶
又曰卓茂爲丞相府史甞出行有人認其馬茂問曰子亡¶
馬幾何時對曰月餘日矣茂有馬數年心知其謬嘿解與¶
之挽車而去顧曰若非公馬幸至丞相府歸我他日馬主¶
别得亡者乃詣府送馬叩頭謝之茂性不争如此¶
又曰或問第五倫曰公有私乎對曰昔人有與吾千里馬¶
者吾雖不受毎三公有所選舉心不能忘而亦終不用也¶
又曰光和元年京師馬生人(京房易傳曰諸侯/相伐厥妖馬生人)¶
又洪範五行傳云秦孝公二十一年傳有馬生人非其類¶
也必有非姓者其後始皇盖吕不韋子終以絶嗣此非姓¶
<pb:KR3k0012_SBCK_894-5a>¶
也¶
又曰光和四年春正月𥘉置騄驥廐丞領受郡國調馬(騄/驥)¶
(善馬也調/謂徴發也)豪右辜榷馬一疋至二百萬(前書音義曰辜障/榷專也謂障餘人)¶
(賣買而自/取其利)¶
又曰明帝賜東平王蒼隂太后器服及遺宛馬一疋血從¶
前膊上小孔中岀甞聞武帝歌天馬霑赤汗今親見其然¶
也¶
又曰明德馬后過濯龍門上見外家門起居者車如流水¶
馬如游龍倉頭衣緑褠(褠臂衣今之臂韝以/左右手於事便也)顧視御者¶
不及逺矣¶
謝承後漢書曰朱震字伯厚性剛烈𥘉爲從事奏濟隂太¶
守單匡贓罪并連匡兄中常侍車騎將軍超三府喭曰車¶
如雞栖馬如狗疾惡如風朱伯厚¶
<pb:KR3k0012_SBCK_894-5b>¶
續漢書曰張奐字然明爲安定屬國都尉羌離湳(奴感/切)上¶
奐馬二十疋大豪甞以金渠八枚遺奐奐召主簿張祁入¶
於羌前以酒酹地曰使馬如羊不得以入厩使金如粟不¶
得以入懷盡還不受¶
東觀漢記曰張湛爲光禄勲帝臨朝或有惰容湛輙諌其¶
失常乗白馬上每見湛輙言白馬生復諌矣(事具職官/部光禄篇)¶
又曰呉漢兵守成都公孫𫐠將延岑遣竒兵出呉漢兵後¶
襲擊破漢漢墮水縁馬尾得岀¶
又曰杜林字伯山與馬援卿里素相親厚援從南方還時¶
林馬適死援令子持馬一疋遺林曰朋友有車馬之饋可¶
具以備乏林受之居數月林遣子奉書曰將軍內施九族¶
外有賔客望恩者多林父子兩人食列卿禄常有盈今送¶
錢五萬援受之謂子曰人當以此爲法是伯山所以勝我¶
<pb:KR3k0012_SBCK_894-6a>¶
也¶
又曰上始欲征匈奴與竇固等議出兵調度皆以爲塞外¶
草羙可不湏馬榖其各以固等將兵到燉煌當出塞上請¶
馬榖上以固言前後相違怒不與榖皆言案軍出塞無榖¶
馬故事馬防言宣帝時五將岀征匈奴候騎得漢馬矢見其¶
中有粟知漢兵出以故引去以是言之馬當與榖上善其¶
用意微動勑下調馬榖防遂見親近¶
又曰明徳后詔書流布咸稱至德王主諸處莫敢犯禁廣¶
平鉅鹿樂成王入問起居車騎鞌勒皆純黒無金銀采飾¶
馬不踰六即賜錢五百萬¶
又曰桓典爲御史是時官官秉權典執政無所廻避常乗¶
&KR0865;馬京帥畏憚爲之語曰行行且止避&KR0865;馬御史¶
獻帝春秋曰曹操與吕布軍戰敗布得操騎而不知是問¶
<pb:KR3k0012_SBCK_894-6b>¶
曰曹使君何在荅曰騎黄馬者是也因得免¶
魏志曰穢國岀菓下馬漢時恒獻之(馬髙三尺乗/於菓樹下行)¶
又曰龐意討關羽親與羽交戰射羽中額時意常乗白馬¶
羽軍謂之白馬將軍¶
又曰陳思王表文帝曰臣於武皇帝丗得大宛紫騂馬一¶
疋形法應圖善持頭尾教令習拜今巳能拜又能行與鼔¶
節相應謹以奉獻¶
又曰文帝與孫權書曰前使于禁及王敦去時所道騶吾¶
鐵驪馬本欲使禁自致之念將軍儻欲速得今故先以付¶
徃此二馬朕常所自乗其調良善走數萬疋選之真可樂¶
也中國雖饒馬其知名絶足亦時有耳¶
又曰朱建平善相馬文帝將岀取馬建平道遇之語人曰¶
此馬之相今日死矣帝將乗馬馬惡衣香嚙帝膝帝大怒¶
<pb:KR3k0012_SBCK_894-7a>¶
即殺之¶
魏書曰曹公所乗馬名絶影爲矢所中傷頰及足¶
呉書曰孫堅於西華失利堅𬒳瘡墮馬卧草中軍衆分散¶
不知堅所在堅所騎&KR0865;馬馳還營棓地嗚呼將士隨馬於¶
草中得堅¶
又曰諸葛恪爲將蜀使至上謂使曰元遜爲將軍君還蜀¶
可報丞相爲致佳馬恪起陳謝上曰卿未得馬何爲謝對¶
曰夫蜀陛下外厩陛下有詔臣必得之是以謝也¶
呉志曰魏使以馬求易珠璣翡翠瑇瑁孫權曰此皆孤所¶
不用而可以得馬何苦而不聽與交易¶
九州春秋曰𥘉吕布騎將侯成遣客牧馬十五疋客悉驅¶
馬去向沛城欲歸劉備成自將騎逐之悉得馬還諸將合¶
禮賀成成釀五六斛酒獵得十餘頭猪未飲食先持半猪¶
<pb:KR3k0012_SBCK_894-7b>¶
五升酒自入詣布前跪言蒙將軍恩逐得所失馬¶
江表傳曰孫䇿性好獵將歩騎數百䇿驅馳逐鹿所乗馬¶
精駿從騎絶不能及¶
又曰孫權征合肥駿馬上津橋橋南巳撤丈餘無板谷吉¶
利在馬後使權持鞍緩鞚利於後着鞭以助馬勢遂得超¶
渡¶
太平御覽卷第八百九十四¶
