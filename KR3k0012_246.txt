# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:11.555154
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 246
#+PROPERTY: FILE SB11n0727-246太平御覽-卷之二百四十六.
<pb:KR3k0012_SBCK_246-1a>¶
太平御覽卷第二百四十六¶
職官部四十四¶
　　太子左右賛善大夫　太子洗馬¶
　　太子司議郎　太子中舎人¶
　　太子舎人　太子通事舎人¶
　　　　　太子左右賛善大夫¶
六典曰左賛善大夫掌翊賛太子以䂓諷也皇太子出入¶
動静茍非其德義則必陳古以箴焉右賛善大夫掌如其¶
左凡皇太子朝宫臣則列於右階之下¶
唐書曰貞元十六年以山人崔羋爲右賛善大夫充太子¶
侍直新名也¶
　　　　　太子洗馬¶
六典曰洗馬掌四庫圖籍繕冩刋緝之事立正夲副夲以¶
<pb:KR3k0012_SBCK_246-1b>¶
備供進凢天下之圖書上於東宫者皆受而藏之¶
國語曰夫差爲勾踐洗馬¶
續漢書百官志曰洗馬貟十六人秩六百石職如謁者太子¶
出則當直一人在前導威儀盖洗馬之義也¶
漢書曰司馬安少與汲黯爲太子洗馬安爲人&KR0055;巧善官四至¶
九卿¶
魏略曰顔斐字文林以才學爲太子洗馬¶
晉書曰江統爲洗馬太子頗好遊宴或闕朝侍統以五事¶
諌之¶
又曰解系兄弟少連叔連各清身㓗巳仕皆爲洗馬¶
梁書曰&KR0067;於陵拜太子洗馬舊東宫官屬通爲清選洗馬¶
掌文翰尤其清者近丗用人皆取甲族有才望者時於陵¶
與周捨並擢充職髙祖曰官以人而清豈限以甲族時論¶
<pb:KR3k0012_SBCK_246-2a>¶
以爲美¶
唐書曰李綱字文紀隋開皇末爲太子洗馬皇太子勇甞¶
以歳首宴宫臣左庶子唐令則自請奏琵琶又歌武媚娘¶
之曲綱白勇曰令則身任宫卿職當調護乃於宴座自此¶
倡優進&KR0075;声穢親聽事&KR0002;上聞罪在不測豈不累於殿下¶
臣請遽正其罪勇曰我欲爲樂耳君勿多事綱趨而出及¶
勇廢黜文帝召東宫官屬切讓之無敢對者綱對曰今日¶
之事乃陛下之過非太子罪也太子才非上品性是常人¶
&KR0002;得賢明之士輔道之足堪継嗣皇業方今多士盈朝當¶
擇賢居任奈何以絃歌鷹犬之才日在其側致令至此乃¶
陛下誡道不足豈太子之罪耶辝氣凛然左右皆爲之失色文帝曰¶
令汝在彼豈非擇人¶
文士傳曰江統字應元召&KR0024;洗馬毎有疑滯大事章表奏¶
<pb:KR3k0012_SBCK_246-2b>¶
議輙爲同官所推常爲之作草韓子曰勾踐入宦於吴執¶
干戈爲吴王洗馬故能殺夫差於姑蘇¶
傅咸申懷賦序曰余自無施謬爲衆論所許&KR0024;太子洗馬¶
布不&KR0091;職意常黙然¶
傅咸感別賦序曰有人魯庶叔雅量弘濟思心䆳逺余自¶
少與之相長情相親愛有如同生其後遷太子洗馬俄而¶
謬&KR0170;朝私猥忝斯職雖懼不&KR0091;而喜得與此子同班共事¶
天下之遇未有&KR0002;此周旋三載魯生遷尚書郎雖別不逺¶
而情甚悵恨退作兹賦云尓¶
徐邈問玉珉曰漢法制洗馬冠髙山冠職如謁者中朝新¶
制洗馬進賢冠出則在馬前清道故曰洗馬¶
　　　　　太子司議郎¶
六典曰司議郎掌侍從䂓諌駮正啓奏凡皇太子出入朝¶
<pb:KR3k0012_SBCK_246-3a>¶
謁從享及釋奠於先聖先師講學齒曺撫軍監國之命可¶
傳於史𠕋者並録爲記注&KR0002;宫坊之内祥瑞災眚宫長除¶
拜薨卒亦皆記之毎歳終則送史館¶
唐書曰敬播以撰實録功遷太子司議郎時此官&KR0004;置極¶
爲清望中書令馬周歎曰所恨資品望髙不獲歴居此職¶
又曰貞觀中皇太子上表曰臣聞直筆記言諌司箴過盖¶
絶代之通訓乃垂&KR0073;於當今臣以睱日遐覽前志竊惟古¶
之養德咸有史官所以&KR0024;闕拾遺爲砥爲礪彰善癉惡如切¶
如磋譬立准而端形猶琢玉而成器故大戴禮曰太子免¶
於保𫝊之嚴則有同過之史漢書云太子旣冠成人乃有¶
記過之史是知&KR0078;誦登兩肇建此官劉啓昇儲憲章斯義¶
故能道温玉&KR0073;聲聞宸宫上有慰於皇情下無𧇊於物議¶
臣地居問寢齒在横經越以㓜年夙&KR0170;天㢡趨紫宸以遵¶
<pb:KR3k0012_SBCK_246-3b>¶
禮仰黄屋以承歡怙聖慈而益驕恃鍾心而取恣肅恭馳¶
道恐或乖方晨昬視膳慮有違舛&KR0170;泉始道必俟後乗之¶
䂓離光未融懼寢前星之耀是以夙興夜寐内省非憂延¶
首讜言兾匡童昧而魏晉巳降不置此貟杜絶箴䂓何期¶
甚謬伏惟陛下窮神稽古尚擇芻蕘之言玄覽文明猶開¶
登石之路况臣冲藐未渉藝文出自深宫便親監撫之重¶
罕從皷篋疇識絃誦之冝一德有&KR0317;貽憂睿念三朝登餕¶
何以勝任所以冐敢陳聞請遵故實願開史職故司箴誡¶
是使綿載墜典復在聖朝資此正人少匡不逮於是門下¶
坊置太子司議郎四人妙選名行之士爲之正六品上掌¶
侍從䂓諌駮正啓奏并録東宫記注分判坊事¶
又曰元讓有孝行則天朝中宗居東宫復徴拜司議郎及¶
謁見則天謂曰卿旣孝於家必能忠於國今授此職湏知¶
<pb:KR3k0012_SBCK_246-4a>¶
朕意冝以孝道輔我兒也¶
又曰王元感濮州鄄城人也長安三年上表其所撰尚書¶
糺謬十卷春秋振滯二十卷禮記繩愆三十卷并所注孝¶
經史記藁草請官給&KR0083;筆寫上秘閣詔曰王元感質性温¶
敏愽聞強記手不釋卷老而弥篤掎前逹之失究先聖之¶
旨是謂儒宗不可多得可太子司議郎兼崇賢館學士魏¶
知古甞稱其所撰書曰信可謂五經之指南也¶
　　　　　太子中舎人¶
晉書曰杜錫預之子也累遷太子中舎人性亮直忠烈屢¶
諌&KR0598;懷太子言辭懇切太子患之後置針著錫常所坐處¶
氊中刺足流血他日太子問錫向者何事錫對醉不知太¶
子詰之曰君喜責人何自作過也¶
晉中興書曰顧榮清操南土秀望累遷太子中舎人¶
<pb:KR3k0012_SBCK_246-4b>¶
又曰顧榮字彦先時吴朝士人入洛者惟陸機陸雲及榮¶
三人而機雲雖有才藻清望不及榮也選&KR0024;吴王郎中令¶
累遷太子中舎人¶
　　　　　太子舎人¶
六典曰太子舎人掌侍從行令書令旨及表啓之事皇太¶
子通表如諸臣之禮諸臣及宫臣上皇太子大事以牋小¶
事以啓其封題皆曰上於右春坊通事舎人開封以進其¶
事可施行者皆下於舎人與庶子叅詳之然後進不可者¶
則否¶
續漢書百官志曰舎人秩二百石無貟更直𪧐衛如三署¶
郎中¶
漢書曰文帝使晁錯詣伏生受尚書還拜太子舎人¶
東觀漢記曰侯霸字君房爲人嚴而有威爲太子舎人¶
<pb:KR3k0012_SBCK_246-5a>¶
漢&KR0258;事曰鄭當時爲太子舎人毎伍日洗沭常置驛馬長¶
安諸郊請謝賔客以夜繼日常恐不遍然其交知皆天下¶
名士也¶
魏志曰張茂上便冝擢爲太子舎人¶
晉書曰王衍以名問超爲太子舎人¶
又曰元帝太興元年以太子紹舅虞弲爲舎人太子奏曰¶
舅甥冝崇敬降舅氏之親爲侍臣詔乃轉弲爲常侍¶
沈約宋書曰王僧逹瑯琊臨沂人太保弘之少子也太祖¶
聞僧逹早慧召於德陽殿問其書學及家事應對閑敏上¶
甚嘉之以爲太子舎人¶
齊書曰張率建武三年舉秀才除太子舎人與同郡陸倕¶
陸厥㓜相友狎甞同載詣左衛將軍沈約遇任昉在焉約謂昉¶
曰此三子後進秀才皆南金也卿可與交由此與昉友¶
<pb:KR3k0012_SBCK_246-5b>¶
梁書曰劉杳字士深爲舎人及昭明太子薨新宫建舊人¶
例無住者勑特留杳焉¶
後魏書曰崔玄伯少有儁才号曰兾州神童符融収兾州¶
虚心禮敬拜陽平公管征東記室出揔庶政入爲賔友衆¶
務修理處斷無滯符堅聞而竒之徴爲太子舎人摯虞云¶
太常弟子通二經捕文學三經&KR0024;太子舎人晉置十六人¶
掌表啓¶
　　　　　太子通事舎人¶
六典曰太子通事舎人掌導引宫臣辭見及承令勞問之¶
事凡元正冬至百官與諸方之使者叅見亦如之&KR0002;皇太¶
子行先一日京文武職事九品巳上奉辭及還宫之明日¶
亦如之¶
三國典略曰陳殷不害字長卿尚書右丞不倿兄也長於政¶
<pb:KR3k0012_SBCK_246-6a>¶
事飾以儒術梁武帝時與&KR0067;肩吾俱爲東宫通事舎人直¶
日奏事梁武謂肩吾曰卿是文學吏事非所長可使不¶
害來耶¶
太平御覽卷第二百四十六¶
<pb:KR3k0012_SBCK_246-6b>¶
<pb:KR3k0012_SBCK_246-6b>¶
