# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:02.500235
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 70
#+PROPERTY: FILE SB11n0727-070太平御覽-卷之七十.
<pb:KR3k0012_SBCK_070-1a>¶
太平御覽卷第七十¶
　地部三十五¶
　　淵　泉水¶
　　　　　淵¶
說文曰淵囬水也¶
尚書逸篇曰堯子丹朱不肖舜使居丹淵爲諸侯¶
韓詩外傳曰東海之上有士曰菑丘訢以勇遊於天下過¶
神淵飲馬馬果沉菑丘訢朝服㧞劒而入三日三夜殺三¶
蛟一龍而出雷電隨而擊之十日十夜眇其左目¶
大戴禮曰聖人有國則淵不湧¶
傳曰鄭子産曰若堯殛鯀于羽山其神化爲黄熊以入于¶
羽淵¶
又曰鄭大水龍闘于時門之外洧淵(時門鄭/城門也)¶
<pb:KR3k0012_SBCK_070-1b>¶
水經注曰白鹿淵南北三百歩東西千餘歩深三丈餘其¶
水冬清而夏濁淡然不流¶
九州記曰樂壽縣有房淵方三百里石勒建安二年水忽¶
變爲赤燕慕容㑺二年水忽生塩如印形其淵一日再長¶
再減不失其度居近者時見龍狗之狀戯於旁葉落於淵¶
者輙有群燕衘出¶
盛弘之荆州記曰新野城北有柴山山上有清冷之淵耕¶
父楊光之處¶
又曰魚復縣有神淵北有白塩崖天旱火燃崖上推其灰¶
燼下降淵中㝷則降雨西有龍淵清深不測傳云漢祖伐¶
秦經途於此見淵中白壁赤柱狀若官府因名龍淵¶
冝都山川記曰卿下村有淵淵有神龍毎旱百姓輙以菵¶
草投淵上流魚死龍怒應時天雨¶
<pb:KR3k0012_SBCK_070-2a>¶
齊地記曰瑯瑘臺上有神淵汚之則竭齋戒即出¶
莊子曰舜以天子讓其友北人無擇無擇曰異哉欲以其¶
辱汚漫我羞之自投於清冷之淵¶
管子曰水出於地而不流者命之曰淵¶
隋巢子曰夏桀德衰岱淵沸¶
尸子曰龍淵有玉英¶
司馬相如上林賦曰丹水更其南紫淵經其北¶
　　　　　泉水¶
說文曰泉水源也¶
易蒙卦曰山下出泉蒙君子以果行育德¶
詩曰泉水衛女思歸毖彼泉水亦流于淇有懷于衛靡日¶
不思¶
又曰爰有寒泉在浚之下¶
<pb:KR3k0012_SBCK_070-2b>¶
又曰泉源在左淇水在右¶
又曰莫髙匪山莫浚匪泉¶
又曰相彼泉水載清載濁¶
又曰原隰旣平泉流旣清召伯有誠王心則寧¶
又曰觱沸檻泉¶
傳曰鄭伯寘姜氏于城潁而誓之曰不及黄泉無相見也¶
旣而悔之潁考叔問公公語其故對曰君何患焉若闕地¶
及泉隧而相見其誰曰不然公從之¶
論語撰考䜟曰水名盗泉仲尼不漱¶
應劭漢官儀曰酒泉城城下有金泉味如酒故曰酒泉郡¶
(三秦記曰酒泉郡/中有井味如酒也)¶
晉安帝紀曰呉隱之字處黙性廉操桓玄欲救嶺南之弊¶
以隱之爲刺史州界有一水父老云飲此水者廉士皆貪¶
<pb:KR3k0012_SBCK_070-3a>¶
隱之始踐境先至水所酌而飲之因賦詩以言志清操逾¶
厲¶
沈約宋書曰王彭盱眙人少喪母元嘉𥘉父又亡家貧力¶
弱營葬郷人助作塼湏得水天旱穿井數十丈無水一旦¶
塼竈前忽生泉用之事畢復竭助者嗟歎¶
隋書曰豆盧勣武帝嗣位拜渭州刺史甚有惠政華夷恱¶
服德澤流行大有祥瑞鳥䑕山谷呼爲髙武隴其下渭水¶
所出其山絶壁千㝷由来乏水諸羌苦之勣馬足所踐忽¶
飛泉涌出有白鳥翔止㕔前乳子而後去又有狼見於襄¶
武民爲之謡曰我有丹陽山出玉漿濟我民夷神鳥來翔¶
百姓因號其泉爲玉漿泉¶
唐書曰安金藏京兆長安人爲太常丞𥘉䘮母寓葬於都¶
南闕口之北廬於墓側躬造石墳石塔晝夜不息原上舊¶
<pb:KR3k0012_SBCK_070-3b>¶
無水忽有湧泉自出¶
遁甲開山圖榮氏解曰女狄暮汲石紐山下泉水中得月¶
精如鷄子愛而含之不覺而吞遂有娠十四月生夏禹¶
水經注曰若耶溪東又有寒溪溪北有鄭公泉泉方數丈¶
冬温夏凉漢太尉鄭公弘宿居潭側因以名泉¶
又曰横流溪溪水甚小冬夏不乾俗亦爲貪泉飲者輙冒¶
於財賄同於廣州石門貪泉矣廉介爲二千石則不飲之¶
昔呉隱之挹而不辭豈謂能渝其眞乎蓋亦惡其名也¶
又曰汲縣城北三十里有太公泉泉上又有太公廟廟側¶
髙林秀木翹楚競茂相傳云太公之故居也¶
又曰土糓縣故城西水源方百歩百泉俱出故謂之百脉¶
水¶
又曰霍太山上有岳廟廟甚有靈鳥雀不栖其林猛虎常¶
<pb:KR3k0012_SBCK_070-4a>¶
守其廷又有靈泉供祭事鼓動則泉流聲絶則水竭也¶
又曰長城背山面澤謂之白道城北出有髙坂謂之白道¶
嶺㳂路唯土穴出泉挹之不窮古詩飲馬長城窟非虚言¶
也¶
風土記曰陽羡縣西南有泉常有紫黄色浮見水上岀金¶
之地也¶
益部耆舊傳曰姜詩母好食生魚飲江水詩至誠之感一¶
朝湧泉在於門側流引江魚以結饍羞¶
十洲記曰&KR0801;洲青玉膏山泉如酒味名之爲玉泉也¶
玄中記曰東方有柴渚焉在齊國山山泉如井狀深不測¶
至春時雹從井中出出常敗五糓人常以林木柴塞則不¶
出故名爲柴渚焉¶
魏土地記曰頌陽縣東八十里有駮牛山山下有百泉競¶
<pb:KR3k0012_SBCK_070-4b>¶
發有一神牛駮身自山而下飲泉竭故山得其名¶
魏記曰洛城東南六十里有涿鹿城城東一里有阪泉泉¶
上有黄帝祠¶
三輔舊事曰昔有犢失母哀鳴甚苦地爲發泉因名鳴犢¶
泉今天旱祭之降雨在馮翊¶
又曰姜泉在歧山縣〇皇甫謚帝王丗紀云炎帝神農氏母¶
有喬氏女登爲少典妃遊華陽感神而生炎帝長於姜水¶
因以氏焉○酈元注水經云炎帝長於姜女即此水是焉¶
義興記曰國山縣有金硎硎中沙石時灼灼如金者舊名¶
金泉時獲真金也¶
漢水記曰漢水有泉方貟數十歩夏常沸涌望見白氣衝¶
天能差百病常有數百人飲浴之¶
宣城記曰臨城縣南四十里有盖山登百許歩有舒姑泉¶
<pb:KR3k0012_SBCK_070-5a>¶
昔有舒氏女與其父斫薪於泉處坐牽挽不動父還告家¶
比還唯見清泉女母曰吾女本好音樂乃絃歌泉涌洄流¶
見朱鯉一雙今作樂嬉戯泉故涌出¶
周景式廬山記曰山西有龍泉精舍𥘉逺法師遣諸道人¶
行卜地息此而渴法師因以杖掘地即泉出天旱法師令¶
道人讀海龍王經泉中有物如虵而出角騰空中去須臾¶
而雨¶
括地圗記曰昆丘之上有赤泉飲之不老神宫有美泉飲¶
之眠三百歲乃覺不死¶
盛弘之荆州記曰城東北三百歩有孔子泉其水甘馨雖¶
帝漿無以過也¶
又曰冝都夷陸縣南勾將山下有三泉傳云夲無此泉居¶
者苦於汲水有一女子孤貧忽有一乞人瘡痍竟體村人¶
<pb:KR3k0012_SBCK_070-5b>¶
無不稱惡此女哀矜飴之乞人乃腰中出刀刺山下三處¶
即飛泉涌出¶
㝷陽記曰莫山有澗深丈餘朝夕輙有湧泉溢出如潮號¶
爲潮泉¶
外國圖曰貟丘有赤泉飲之不老¶
郡國志曰蘭舟有梁泉昔梁暉者爲羌所圍無水暉以鞭¶
扣地以青羊祈山神湧泉出而榆木成林¶
又曰肅州延壽城有山出泉注地水肥如肉汁燃之極明¶
與膏無異但不可食此方人謂石&KR0238;得水愈熾¶
吕氏春秋曰太公釣於滋泉¶
又曰水之美者崐崘之并髙泉之山有涌泉焉¶
淮南子曰正土之氣仰乎埃天(正士中也其氣上/水埃天中夾也)埃天五¶
百歳生蚨(蚨石名也中夾數五/天故五歲而一化)蚨五百歲生黄鴻(黄&KR1043;英/氷銀也)¶
<pb:KR3k0012_SBCK_070-6a>¶
黄鴻五百歲生黄金(黄鴻英五百歲/化而爲黄金也)黄金千歲生黄龍(黄/金)¶
(之精爲/黄龍也)黄龍入藏生黄泉(黄泉黄龍/之精汋也)黄泉之埃上爲黄雲¶
(其氣上/至天也)隂陽相薄爲雷激陽爲電(言黄氣之/相激薄也)上者就下(其/氣)¶
(傷復於/天下也)流水就通而合乎黄海(言水從天下則/通流入於海也)偏土之氣¶
仰乎青天(偏土方/土也)青天八百歳生青増(青増青石也東方/數八八故八百歲)¶
(而一/化)青増八百歲生青澒青鴻八百歲生青金青金千歳¶
生青龍青龍入藏生青泉青泉之埃爲青雲隂陽相薄爲¶
雷激陽爲電上者就下流水就通而合乎青海壯士之氣¶
仰於赤天(壯土南/方土也)赤天七百歲生赤丹(赤丹沙也南方數/七故七百歲而一)¶
(化/也)赤丹七百歲生赤金(丹沙不化爲沙而可/以爲金故氣赤&KR1043;也)赤金千歳生¶
赤龍赤龍入藏生赤泉赤泉之埃上爲赤雲隂陽相薄爲¶
雷激陽爲電上者就下流水就通而合乎赤海弱土之氣¶
仰乎白天(弱土西/方土也)白天九百歲生白礜(白礜礜石也西方/数九故九百歲一)¶
<pb:KR3k0012_SBCK_070-6b>¶
(化/也)白礜九百歳生白澒白澒九百歳生白金白金千歳生¶
白龍白龍入藏生白泉白泉之埃上爲白雲隂陽相薄爲¶
雷激陽爲電上者就下流水就通而合乎白海牝土之氣¶
仰乎玄天(牝土北/方土也)玄天六百歲生玄(石也北方數六/故六百歲而一化)¶
(也)玄砥六百歲生玄澒玄澒六百歲生玄金玄金千歲生¶
玄龍玄龍入藏生玄泉玄泉之埃上爲玄雲隂陽相薄爲¶
雷激陽爲電上者就下流水就通而合乎玄海¶
又曰崑崙四水者帝之神泉以和百藥以潤萬物也¶
傅咸神泉賦曰余所居庭庭前有湧泉在夏則冷渉冬而¶
温毎夏遊之不知歲之有暑¶
枹朴子曰崑崙及蓬萊其上鳥獸飲玉井泉皆長生不死¶
也¶
李華雲母泉詩序曰洞庭湖西玄石山俗謂之墨山山南¶
<pb:KR3k0012_SBCK_070-7a>¶
有佛寺寺倚松嶺松嶺下有雲母泉泉出石引流分渠周¶
遍庭宇發源如乳源末派如淳漿烹茶灌園漱濯皆用之¶
大浸不盈大旱不耗自墨山西北至石門東南至東陵廣¶
二十里盡生雲母墻階道路光彩如列星井泉溪澗色皆¶
純白郷人皆壽考無癖痼疥搔之疾華深樂之¶
太平御覽卷第七十¶
<pb:KR3k0012_SBCK_070-7b>¶
