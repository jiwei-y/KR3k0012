# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:39.674232
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 703
#+PROPERTY: FILE SB11n0727-703太平御覽-卷之七百三.
<pb:KR3k0012_SBCK_703-1a>¶
太平御覽卷第七百三¶
　服用部五¶
　　麈尾　如意¶
　　拂　唾壷¶
　　書臺　香爐¶
　　　　　麈尾¶
晉陽秋曰石勒僞事王浚遺勒麈尾勒爲不執置之於壁¶
朝拜之云見王公所賜如見公也¶
晉書曰王衍夷甫盛才美貌明悟若神毎捉玉柄麈尾與¶
手同色¶
又曰王導妻曹氏妬導令別修舘以安衆妾曹氏知之導¶
將恐有他喧辱命駕恐遲以所執麈尾柄驅牛而進司徒¶
蔡謨聞之謂導曰朝廷欲加公九錫導不之&KR0116;但謙退而¶
<pb:KR3k0012_SBCK_703-1b>¶
巳謨曰不聞餘物唯有短轅犢車長柄麈尾導大怒¶
宋書曰張融字思光弱冠有名道士同郡陸脩静以白鷺¶
羽麈尾扇遺之曰此旣異物以奉異人又融臨卒遺令建¶
白旐無旒不設&KR0021;令人捉麈尾登復魂¶
又曰張敷好讀玄言兼屬文論弱冠&KR0004;父邵使與髙士南¶
陽宗少文談繋象徃復數畨少文欲屈握麈尾歎曰吾道¶
東矣於是名價曰重¶
齊書曰周顒音辭辯麗長於佛理著三宗論言空假義西¶
凉州智林道人遺顒書&KR0055;相賛美言捉麈尾來四十餘載¶
頗見宗録唯此&KR0151;白黒無一人得者非意此音猥來入耳¶
見重如此¶
梁書曰盧廣有儒術爲國子&KR0054;士於學中講說僕射徐勉¶
以下畢至謝舉造坐屢折廣詞理遒邁廣&KR0055;歎服仍以所¶
<pb:KR3k0012_SBCK_703-2a>¶
執麈尾贈之以况重席焉¶
陳書曰張譏善講論後主在東宫集宫僚置宴時造玉柄¶
麈尾新成後主親執之曰當今雖復多士如林至於堪捉¶
此者獨張譏耳即手授譏後主嘗幸鍾山開善寺召從臣¶
坐於寺西南松下勑譏講義時索麈尾未至後主勑取松枝手¶
以屬譏曰可代麈尾¶
郭子曰何次道嘗詣王丞相以麈尾&KR0251;牀呼何共坐曰此¶
君子坐也¶
又曰孫安國徃殷中軍許共語左右進食冷而復煖者數¶
四彼我&KR0108;擲麈尾悉墮落滿飯中賔主遂至暮忘飡也¶
又曰王長史病巳篤寢燈下轉麈尾而視之歎曰如此人¶
曽不得滿四十及亡劉尹臨殯以犀柄麈尾置柩中因慟¶
哭〇丗說曰王丞相常懸一麈尾著帳中及殷中軍來乃¶
<pb:KR3k0012_SBCK_703-2b>¶
取之曰今當遺汝〇又曰客問樂令旨不至者樂亦不復剖¶
析文句以麈尾柄&KR0251;机曰至不客曰至樂因又舉麈尾曰¶
若至者郍得去客乃悟服〇語林曰康法暢造&KR0067;公捉麈¶
尾至彼公曰麈尾過麗何以得在荅曰廉者不求貪者不¶
與故得在耳〇華陽國志曰冝君山出麈尾¶
王道麈尾銘曰誰謂質卑御於君子拂&KR0126;静暑虚心以俟¶
許詢白麈尾銘曰蔚蔚秀格偉偉竒姿荏弱軟潤雲散雪¶
霏君子運之探玄理微¶
　　　　　如意¶
齊書曰蒼梧欲害髙帝帝嘗以書案下安&KR0569;爲楯以鐵爲¶
書鎮如意甚大以備不虞欲以代仗¶
蕭子顯齊書曰明僧紹字丞烈平原聶人也隱長廣郡勞¶
山詔徴爲正貟郎稱疾不就賜竹根如意笋籜冠隱者以¶
<pb:KR3k0012_SBCK_703-3a>¶
爲榮¶
梁書曰席闡文武帝將起兵闡文勸蕭頴胄同焉仍遣客¶
田祖㳟私報帝并獻銀裝刀帝報以金如意¶
又曰韋叡拒魏於邵陽叡乗素木輿執白角如意以麾軍¶
一日數合¶
又曰殷鈞字季和梁武與鈞父叡有舊以女永興公主妻¶
鈞公主驕淫險虐釣形皃短小爲主所憎每&KR0013;召入先滿¶
壁爲殷叡字鈞輙流涕以出主命婢束而反之鈞不勝怒¶
言於帝帝以犀如意擊主碎於背然猶恨鈞自侍中岀爲¶
王府諮議¶
又曰李膺字公胤有才辯西昌侯藻爲益州以爲主簿使¶
至都武帝恱之謂曰今李膺何如膺對曰今勝昔問其故¶
對曰昔事桓靈之主今逢堯舜之君帝嘉其對以如意擊¶
<pb:KR3k0012_SBCK_703-3b>¶
席者乆之乃以爲益州别駕¶
後魏書曰髙祖孝文欲試諸子志尚乃大陳寳物任其所¶
取京兆王愉等競取寳玩宣武皇帝惟取骨如意而巳帝¶
大竒之¶
又曰廣陵王羽爲太子太保録尚書事孝文將南討遣羽¶
持節安撫六鎮發其突&KR0016;夷夏寧恱還領廷尉卿及車駕¶
發羽與太尉元丕留守帝賜羽如意以表心焉¶
拾遺記曰呉主潘夫人之父坐法夫人輸入織室夫人容¶
態少儔爲江東絶色同幽者百餘人謂夫人爲神女敬而¶
逺之有司聞於呉主使圖其容皃夫人憂慼不食减瘦改¶
形工人冩其眞狀以進呉主呉主見圖而嘉之以虎魄如¶
意撫案　折嗟曰此神女也遂納之¶
又曰孫和恱鄧夫人常置膝上和月下舞火精如意誤傷¶
<pb:KR3k0012_SBCK_703-4a>¶
夫人頰¶
胡綜别&KR0019;曰時有掘得銅匣長二尺七寸以琉璃爲蓋布¶
雲母於其上開之得白玉如意所執處皆刻螭虎文蝇蟬¶
等形時人莫有識者太常以問綜綜荅曰昔秦始皇帝東¶
遊以金陵有天子氣乃改名掘鑿江湖平諸山南處處輙¶
理寳物以當王氣其事見於&KR0087;記¶
石季倫夲事曰崇有&KR0226;瑚如意長三尺二寸¶
丗說曰殷荆州有所識作賦(示束晢慢戯之/殷甚以爲有才)語王㳟適¶
見新文甚可觀便於手巾函岀之王旣讀殷&KR0015;不自勝王¶
看竟旣不&KR0015;亦不言好惡但以如意&KR0039;之而巳殷帳然自¶
失¶
又曰謝萬北征而常嘯詠自髙未嘗撫慰衆士萬兄安謂¶
萬曰汝爲元帥冝數呼諸將宴以恱其心萬從之於是召¶
<pb:KR3k0012_SBCK_703-4b>¶
集諸將帥無所說直以如意指四坐曰諸軍皆是勁卒諸¶
將甚恨之¶
語林曰石崇與王愷争豪晉武帝愷之甥也每助愷以&KR0226;¶
瑚高二尺許愷以示之崇以鐵如意撃之應手瓦碎愷聲¶
色俱厲崇曰此不足恨乃命取&KR0226;瑚有三尺光彩溢目者¶
六十七校愷悵然自失¶
異苑曰太原郭澄之義熈&KR0004;諸葛長民欲取爲輔國諮議¶
澄之不樂後爲南康太守盧循反自廣州長民以其謀先¶
告因騁私惡収澄之以付延尉將致大辟夜夢見一神人¶
以烏角如意與之旣覺便在其頭側可長尺餘形制甚陋¶
澄之遂得無它後從入&KR0028;齎以自隨忽失所在¶
劉義慶啓事曰恩旨賜臣犀鏤竹節如意目所未覩¶
　　　　　拂¶
<pb:KR3k0012_SBCK_703-5a>¶
晉書曰武帝泰康四年有司奏先帝舊物麻䋲爲細拂以¶
明儉約¶
宋書曰孝武大明中壞髙祖所居隂壁於其處起玉燭殿¶
與群臣觀之牀頭有土障壁上掛&KR0081;燈籠麻䋲拂侍中&KR0061;¶
覬盛稱上儉素之德孝武曰田舎翁得此巳爲過矣¶
齊書曰陳顯逹子休尚爲郢府主簿過九江拜别顯逹謂¶
曰凡奢侈者鮮有不敗塵尾繩拂是王謝家許汝不湏捉¶
此即取於前燒除之¶
東宫舊事曰太子有白眊拂二¶
&KR0087;嘉婦與嘉書曰今奉旄牛尾拂一枚可拂塵垢¶
　　　　　唾壷¶
晉書曰王敦爲荆州牧旣專外任有問鼎之志引劉隗刀¶
恊爲腹心及隗用事頗間王氏敦怒䟽陳之自&KR0539;憤憤不¶
<pb:KR3k0012_SBCK_703-5b>¶
平安每酒後詠魏武帝樂府歌曰老&KR0185;伏&KR0491;志在千里列¶
士暮年壯心不巳以鐵如意擊唾壷爲節壷邊盡鈌¶
梁書曰天&KR0101;中中天笁國奉表獻琉璃唾壷¶
脩復山陵故事曰皇后&KR0007;宫有白瓦唾壷五枚¶
東宫舊事曰太子納妃有&KR0238;書銀帶唾壷一¶
魏武帝上雜物䟽曰御雜物用有純金唾壷一枚&KR0238;圎油¶
唾壷四枚貴人有純銀叅帶唾壷三十枚¶
王子年拾遺記曰魏文帝納薛靈芸靈芸別父母歔欷累¶
日淚下沾衣至&KR0155;車就路之時玉唾壷承淚壷即如紅色¶
及至京師壷之淚如凝血矣¶
又曰呉主潘夫人帝嘗與夫人遊昭宣之臺恣意幸適¶
旣盡酣醉唾於玉壷中使侍婢冩於臺下¶
西京雜記曰廣川王發魏襄王塚得玉唾壷一枚¶
<pb:KR3k0012_SBCK_703-6a>¶
交州&KR0258;記事曰太康四年臨邑王范熊獻紫水精唾壷一¶
口青白水精唾壷各二口○續齊諧記曰武昌小吏呉龕¶
渡水得五色石夜化爲女子稱是龕婦至家見婦翁&KR0013;白¶
羅&KR0129;隱漆几銅唾壷狀如天府自稱河泊¶
馬融遺令曰冢中不得下銅唾壷¶
賀循葬禮曰藏物今用瓦唾壷一枚¶
蔡邕表曰詔賜薫鑪唾壷朝廷之恩前後重疊父母於子¶
無以加此¶
孔臧與子琳書曰侍中安國群臣近見崇禮不供䙝器猶¶
復掌御唾壷朝廷之士莫不榮之¶
　　　　　書臺¶
東宫舊事曰皇太子&KR0004;拜有栢書臺¶
又曰太子妃有漆書臺¶
<pb:KR3k0012_SBCK_703-6b>¶
　　　　　香爐¶
漢官典曰尚書郎給女史二人潔衣服執香爐燒薫從入¶
臺中給使護衣服¶
梁書曰侯景即位景牀東邊香爐無故墮地景呼東西¶
南北皆謂爲廂景曰此東廂香爐那怱下地議者以爲湘¶
東軍下之徴¶
南史曰陶弘景字通明丹陽株陵人也父貞孝昌令&KR0004;弘¶
景母郝氏夢天人手執香爐來至其所巳而有娠¶
又曰&KR0067;仲文貪賄何尚之奏選令史龍向臣說亦歎其受¶
納之過言實得嫁女具銅鑪四人舉乃勝細&KR0081;斗帳等物¶
不可稱數¶
齊書曰江泌爲南康王子琳侍讀建武中明帝召諸王後¶
泌憂念子琳訪誌公道人問其禍福誌公覆香爐&KR0069;示之¶
<pb:KR3k0012_SBCK_703-7a>¶
曰都盡無餘後子琳&KR0013;害¶
東宫舊事曰皇太子&KR0004;拜有銅&KR0054;山香爐一枚¶
晉東宫舊事曰泰元中皇太子納妃王氏有銀塗&KR0054;山連¶
盤三斗香爐一¶
西京雜記曰長安巧工丁諼作卧褥香爐一名&KR0013;中香爐¶
爲機環轉四周而鑪體常平可置之褥&KR0013;故取&KR0013;褥以爲¶
名又作九層&KR0054;山香爐鏤以竒禽怪獸¶
魏武上&KR0258;物䟽曰御物三十種有純金香爐一枚貴人公¶
主有純銀香爐四枚¶
襄陽記曰劉和季性愛香上厠置香爐主簿張坦曰人¶
名公作俗人眞不虚也和季曰荀令君至人家坐處三日香¶
君何惡我愛好也¶
鄴中記曰石虎冬月爲&KR0232;帳四角安純金銀鑿鏤香¶
<pb:KR3k0012_SBCK_703-7b>¶
爐¶
徐先生南岳記曰衡山石室中有几及香爐¶
盧諶&KR0021;法曰香爐四時祠坐側皆置也¶
徐爰家儀曰㛰迎車前用銅香爐二¶
集異記曰呉郡呉㤗能筮㑹稽盧氏失&KR0054;山香爐使泰¶
筮之泰曰此物質雖爲金其象實山有樹非林有孔非泉閶¶
闔風至時發青煙此香爐也語其主處求即得之¶
古詩曰四坐且莫諠願聽歌一言請說銅鑪器崔嵬象南¶
山上以植松栢下根據銅盤雕文各異&KR0011;離婁自相連末¶
火燃其中青煙颺其間順風入君懐四坐莫不歎香風難¶
乆居空令蕙草殘¶
梁昭明太子銅&KR0054;士香鑪賦曰禀至精之純質産靈嶽之¶
幽&KR0055;經般倕之妙指運公輸之巧心有蕙帶而巖隱亦霓¶
<pb:KR3k0012_SBCK_703-8a>¶
<pb:KR3k0012_SBCK_703-9a>¶
