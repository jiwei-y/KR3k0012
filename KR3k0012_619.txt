# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:33.899792
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 619
#+PROPERTY: FILE SB11n0727-619太平御覽-卷之六百一十九.
<pb:KR3k0012_SBCK_619-1a>¶
太平御覽卷第六百十九¶
　學部十三　圗書下¶
　　採求遺逸　借書　賜書¶
　　冩書　載書(負書/附)焚書¶
　　　　　採求遺逸¶
史記曰髙祖入咸陽蕭何先收秦圖書¶
劉歆七略曰武帝廣開獻書之路百年之間書積如丘山¶
故外有太史&KR0054;士之藏内則延閣廣内祕室之府¶
物理論曰魯恭王壊孔子舊宅得周書闕無冬官漢武購¶
千金而莫有得者遂以考工記備其數¶
漢書曰成帝河平三年遣謁者陳農求遺書於天下¶
東觀漢記曰杜林於河西得&KR0238;書古文尚書經一卷每遭¶
困厄握抱此經¶
<pb:KR3k0012_SBCK_619-1b>¶
後魏書曰髙謐字安平典祕閣謐以墳典殘缺奏廣訪郡¶
邑大加繕冩由是圖籍莫不審正¶
又曰李暠署劉昞爲儒林&KR0021;酒從事中郎暠好尚文籍典¶
史穿落者親自&KR0024;治昞時侍側前代暠暠曰躬自&KR0024;者欲¶
人重此典籍¶
隋書曰劉&KR0721;除殿内將軍時牛引奏請購求天下遺逸之¶
書&KR0721;遂僞造書百卷題爲連山易魯史記等録上送官取¶
賞而去後有人訟之經赦免死¶
北史曰隋裴矩伐陳之役領元帥記室旣破丹陽晉王廣¶
令矩與髙潁收陳圖籍¶
又曰隋牛引上表請開獻書之路曰昔周德旣衰舊經紊¶
弃孔子以大聖之才開素王之業憲章祖述制禮刋詩正¶
五始而條春秋闡十翼而&KR0042;易道及秦皇馭㝢呑滅諸侯¶
<pb:KR3k0012_SBCK_619-2a>¶
先王墳籍掃地皆盡此則書之一厄也漢興建藏書之䇿¶
置校書之官至孝成之代遣謁者陳農求遺書於天下詔¶
劉向父子讎校篇籍漢之典文於斯爲盛及王莽之末並¶
從焚燼此則書之二厄也光武嗣興尤重經誥未及下車¶
先求文雅至肅宗親臨講肆和帝數幸書林其蘭臺石室¶
鴻都東觀祕牒填委更倍於前及孝獻移都吏人擾亂圖¶
書縑帛皆取爲帷囊所収而西裁七十餘乗屬西京大亂¶
一時燔蕩此則書之三厄也魏文代漢更集經典祕書郎¶
鄭黙刪定舊文時之論者美其朱紫有別晉氏承之文籍¶
尤廣晉祕書監荀朂定魏内經更著新簿屬劉石慿陵從¶
而失墜此則書之四厄也永嘉之後㓂竊競興其建國立家¶
雖傳名号憲章禮樂寂滅無聞劉&KR0073;平姚&KR0486;收其圖籍五¶
經子史&KR0138;四千卷皆赤軸赤紙文字古拙並歸江左宋祕書¶
<pb:KR3k0012_SBCK_619-2b>¶
丞王儉依劉氏七略撰爲七志梁人阮孝緒亦爲七録緫¶
其書數三萬餘卷及侯景渡江攻破梁室秘省經籍雖從¶
兵火其文德殿内書及公私典籍重本七萬餘卷悉送荆¶
州及周師入郢繹悉焚之於外城所收十&KR0138;一二此則書¶
之五厄也後魏爰自幽方遷宅伊洛日不暇給經籍闕如¶
周氏創基&KR0028;右戎車未息保定之始書止八千後加收集¶
方盈萬卷髙氏據有山東&KR0004;亦採訪驗其本目殘闕猶多¶
及東夏&KR0004;平獲其經史四部重雜三萬餘卷所益舊書五¶
千而巳今御書單本合一萬五千餘卷部帙之間仍有殘¶
缺比梁之舊目正有其半至於隂陽河洛之篇醫方圖譜¶
之&KR0003;弥復爲少臣以經書自仲尼迄今數遭五厄興集之¶
期屬膺聖代今祕籍見書亦足披覽但一時載籍湏令大¶
備不可王府所無私家乃有&KR0002;猥發明詔廉開購賞則異¶
<pb:KR3k0012_SBCK_619-3a>¶
典必致觀閣斯積上納之於是下詔獻書一卷賚縑一匹¶
一二年間篇籍稍備乃揔加編次召天下工書之士京兆¶
韋霈南陽杜頵等於祕書内&KR0024;續殘缺爲正副二本藏於¶
宫中其餘以實祕書内外之閣凢二萬餘卷煬帝即位祕¶
閣之書分爲三品於東都觀文殿東西廂屋以貯之東屋¶
藏甲乙西屋藏丙丁¶
後唐史曰都官郎中&KR0067;傳美充三川捜訪圖籍使傳美僞¶
蜀王衍之書舊察家在成都便於歸計且言成都具有本¶
朝實録及傳美使廻所得&KR0138;九朝而巳其餘殘缺雜書盖¶
不足紀¶
　　　　　借書¶
西京&KR0258;記曰匡衡勤學邑人大姓又不識字家冨多書乃¶
與客作不求其價主人恠而問之衡曰願得主人書遍讀¶
<pb:KR3k0012_SBCK_619-3b>¶
之主感歎給以書後成大儒¶
後漢書曰王充師事扶風班彪好&KR0054;覽而不守章句家貧¶
無書常遊洛陽市肆閱賣書一見輙能誦憶遂&KR0054;通衆流¶
百家之言¶
蜀志曰李權從秦宓借戰國䇿宓曰成湯大聖覩野漁而¶
有獵逐之失定公賢者受女樂而弃朝事道家法曰不見可¶
欲使心不亂是故君子先以懿文德也¶
&KR0054;物志曰蔡邕有書萬卷漢末年載數車與王粲亡後¶
相國&KR0122;魏諷謀及粲子預焉旣&KR0013;誅邕所與粲書悉入粲¶
族子業¶
王隱晉書曰齊王攸好學不倦借人書皆治護時以還之¶
又曰皇甫謐表從武帝借書上送一車與之謐羸病手不¶
釋卷歴觀古今無不皆綜¶
<pb:KR3k0012_SBCK_619-4a>¶
先賢傳曰延篤從唐溪李度受左氏欲冩傳本無紙乃借¶
夲誦及篤辭歸李度曰卿欲冩本何故辭歸荅曰巳誦之¶
矣¶
齊張率傳曰時陸少&KR0007;家有父澄書萬餘卷率與少&KR0007;善¶
遂通書籍盡讀其書¶
陳書曰孔奐字休文山隂人好學經史百家莫不通渉沛¶
國劉顯時稱學府每共奐討論深相歎乃執奐手曰昔伯¶
喈墳素悉與仲宣吾當希彼蔡君足下無愧王氏所保書¶
籍㝷以相付¶
後魏書曰崔亮家貧傭書自業時隴西李冲當朝任事亮¶
從兄光往依之謂亮曰安能乆事筆硯而不往託李氏也¶
彼家饒書因可得學亮曰弟妹飢寒豈可獨飽自可觀書¶
於市安能看人眉睫乎¶
<pb:KR3k0012_SBCK_619-4b>¶
後周書曰梁蔡文寳字敬仁甞以書干僕射徐勉大爲勉¶
所賞異乃令與其子遊處所有墳籍盡以給之遂&KR0054;覽群¶
書學無不綜¶
北齊書曰劉晝少&KR0018;笈從師伏膺無勌恨下里少墳籍便¶
杖䇿入都知太府少卿宗正丗良多書乃造焉丗良納之恣¶
意披覽晝夜不倦¶
隋書曰盧思道字子行聦爽俊辯就魏收借異書數年之¶
間才學兼著¶
唐書曰裴行儉&KR0004;以門䕃&KR0024;&KR0042;文生累年在館唯閉户讀¶
書舘司將加薦舉固辭左僕射房&KR0007;齡問其故對曰遭隋¶
季亂離私門書籍蕩盡兾在舘披閱有所成耳¶
又曰中書令李敬&KR0007;亳州譙人也&KR0054;覽群書特善三禮&KR0004;¶
上在東宫馬周啓薦之召入崇賢舘兼預侍讀仍借御書¶
<pb:KR3k0012_SBCK_619-5a>¶
令讀之¶
又曰陽城字元宗北平人也代爲官族家貧不能得書乃¶
求爲集賢冩書吏竊官書讀之晝夜不出房經六年乃無¶
所不通¶
　　　　　賜書¶
後漢書曰東平王蒼傳明帝賜蒼以祕書列圖道術祕方¶
又曰王景永平二年議修汴渠乃引見問景以理水景陳¶
其利害應對敏捷帝善之乃賜景山海經河渠書禹貢圖¶
又曰章帝賜黃香淮南孟子各一本¶
又曰班彪字叔皮㓜與從兄嗣共遊太學家有賜書内足¶
於財好古之士自逺方來¶
齊春秋曰蕭晉字元卿蘭陵人家有賜書志學不倦也¶
陳書曰江揔字揔持㓜篤學有詞采家傳　賜書數千卷¶
<pb:KR3k0012_SBCK_619-5b>¶
緫㝷讀未甞釋手也¶
唐書曰垂拱三年新羅王金政明遣使請禮記一部并新¶
文章令所司冩&KR0123;凶禮禮并於文舘詞林掎其詞渉規誡¶
者勒成五十卷賜之¶
又曰開元十九年命有司冩毛詩禮記左傳文選各一部¶
以賜金城公主從其請也¶
　　　　　冩書¶
王子年拾遺記曰張儀&KR0171;秦二人同志逓剪髮以相活或¶
傭力冩書行遇聖人之文無題記則以墨&KR0030;於掌内及股¶
裏夜還更折竹冩之¶
抱朴子自叙曰&KR0081;洪字稚川丹陽句容人也生爲二親所¶
驕饒累遭火典籍蕩盡伐薪賣之給筆夜以冩書家貧乏¶
紙所冩皆反覆有字人少能讀者¶
<pb:KR3k0012_SBCK_619-6a>¶
桓譚新論曰余同時佐郎官有梁子&KR0004;&KR0045;子林好學所冩¶
萬卷至於白首甞有所不曉百許&KR0009;余余觀其事皆略可¶
見¶
蕭子顯齊書曰隱士沈驎士火燒書數千卷驎士年過八¶
十耳目猶聦明乃手冩細書復成三二年卷滿數十篋¶
後魏書曰穆子容少好學無所不覽求天下書逢即冩録¶
所得萬餘卷¶
三國典略曰郎基字丗業中山新市人魯郡太守智之孫¶
也泛涉墳籍清愼無所營求甞語人云任官之所木枕亦¶
不湏作况重於此乎唯頗令人冩書樊子蓋曽遺之書曰¶
在官冩書亦是風流罪過基荅曰觀過知仁斯亦可矣¶
梁書曰&KR0061;峻字孝髙早&KR0012;志篤好學家貧無書從假借必¶
皆抄冩自課日五十紙紙數不登則不止¶
<pb:KR3k0012_SBCK_619-6b>¶
後周書曰裴漢借人異書必躬自録本至於疾疹弥年亦¶
未甞釋卷¶
　　　　　載書(負書附)¶
史記曰&KR0171;秦&KR0003;秦王書十上而&KR0003;不行去秦而歸&KR0018;書擔¶
橐形容枯槁¶
續漢書曰李固爲三公子躬歩以驢&KR0018;書從師¶
墨子曰墨子南使衛載書甚多強唐子見而恠之對曰昔¶
周公曰朝讀書夕見七十二士相天下猶如此吾安敢廢¶
此也¶
晉書曰張華無餘財唯文史溢几篋徙居載書三十車也¶
　　　　　焚書¶
史記曰秦始皇二十二年令天下敢有藏詩書百家語者¶
悉詣守尉燒之下三十日不燒黥爲城旦所不禁醫藥卜¶
<pb:KR3k0012_SBCK_619-7a>¶
筮種樹之書耳¶
風俗通曰董卓盪覆王室天子西移所載書七十車遇&KR0040;¶
道難分半投弃即於處燒燔麋爲&KR0069;穢¶
淮南子曰王壽&KR0018;書而行見徐慿曰事者應變而動書者¶
言之所出智不籍書王壽乃焚其書而舞也¶
三國典略曰&KR0004;侯景來旣送東宫妓女尚有數百人景乃¶
分給軍士夜於宫中置酒奏樂忽聞火起衆遂驚散東宫¶
圖籍數百厨焚之皆盡&KR0004;太子夢作秦始皇者云此人復¶
欲焚書旣而見&KR0761;夢則驗焉¶
又曰周師䧟江陵梁王知事不濟入東閣竹殿命舎人髙¶
善寳焚古今圖書十四萬卷欲自投火與之俱滅宫人引¶
衣遂及火滅盡并以寳劒斫柱令折歎曰文武之道今夜¶
窮矣¶
<pb:KR3k0012_SBCK_619-7b>¶
¶
太平御覽卷第六百十九¶
<pb:KR3k0012_SBCK_619-8a>¶
