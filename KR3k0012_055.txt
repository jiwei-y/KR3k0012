# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:01.816752
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 55
#+PROPERTY: FILE SB11n0727-055太平御覽-卷之五十五.
<pb:KR3k0012_SBCK_055-1a>¶
太平御覽卷第五十五¶
　地部二十¶
　　窟　野　郊¶
　　　　　窟¶
禮記曰古未有宫室冬居營窟夏居橧巢也¶
左傳曰鄭伯有𥊏酒爲窟室而夜飲擊鍾焉朝至未巳朝¶
者曰公焉在曰吾公在壑谷(壑谷窟/室也)¶
史記曰呉公子光之謀王僚也專諸謂曰王僚可殺也公¶
子光乃伏士於窟室中而具酒請王僚使專諸置匕首魚¶
炙之中專諸擘魚因以刺王僚王僚立死¶
戰國䇿曰馮煖謂孟嘗君曰兎有三窟僅得免死君始一¶
窟未得髙枕而卧也請爲君復鑿二窟乃西遊於梁謂梁¶
惠王曰齊於其臣孟嘗君諸侯先迎者國富兵強梁王乃¶
<pb:KR3k0012_SBCK_055-1b>¶
聘以爲相齊王聞之懼乃請反國馮煖使請先致𥙊器立¶
宗廟於薛三窟巳就煖之力也¶
晉書曰王衍用弟澄爲荆州從弟敦爲青州曰荆有漢江¶
之固青有&KR0018;海之險吾留於此足爲三窟¶
王隱晉書曰魏末有孫登字公和汲郡共人也無家屬時¶
人於汲縣北山土窟中得之¶
崔鴻十六國春秋前秦録曰張忠字巨和中山人也永嘉之¶
亂隱於秦山端拱&KR0002;尸無琴書之適不脩經典勸教但以至¶
道虚無爲宗其居也依崇巖幽谷鑿地爲窟室弟子亦窟¶
居去忠六十餘歩五日一朝其教也以形不以言弟子受¶
業觀形而退¶
淮南子曰鳥飛反郷兎走歸窟¶
典略曰&KR0171;秦與張儀始俱東學於齊&KR0017;谷先生皆通經藝¶
<pb:KR3k0012_SBCK_055-2a>¶
百家之言&KR0017;谷弟子五百餘人爲作窟深二丈曰有能獨¶
下在窟中&KR0003;使泣者則能分人主之地矣秦下&KR0003;之&KR0017;谷¶
泣下沾衿秦與儀記一體也¶
又曰董卓雖親愛吕布然時醉則罵以刀劒擊之不中而¶
後止布恐終&KR0013;害乃私與司徒王允及尚書令士孫端謀¶
養死士於窟室三年四月天子疾瘳卓詣宫賀布先置死¶
士以邀之卓嚴駕岀馬躓不肯行心恠之欲還布&KR0134;使行¶
到宫門入掖門死士交㦸刺卓墮車頋布所在布下馬曰¶
有詔遂殺之¶
列仙傳曰歷陽有彭祖仙窟請雨輙得也¶
神仙傳曰李意其蜀人於成都角作一圡窟居之冬夏單¶
衣髪長剪去之皆使長五寸或百日二百日三百日不岀¶
窟¶
<pb:KR3k0012_SBCK_055-2b>¶
郡國志曰相州隆慮山有一洞去地千仞俗謂聖人窟下¶
有小山孤竦謂之玉女樓仙人臺亦曰香爐峯也¶
又曰馬邑白道齊坂有土穴岀泉即琴操謂飲馬長城窟也¶
秦州記曰河崖傍有二窟一曰唐術窟深四十餘丈髙四十¶
餘丈中有三佛寺流泉浴池鑿石作丈六像三百餘區其¶
西二里則曰時亮窟髙百丈廣二十丈深三十丈亦有泉¶
水藏古書五卷(唐術時亮皆古/之孝行士也)¶
又曰州圖經曰唐術窟在郡西龍支谷彼人亦罕有至者¶
其窟内有物&KR0002;似今書卷因謂之精巖巖内時見神人往¶
還蓋古仙所居耳羗胡懼而莫敢近又謂&KR0017;爲唐術故指¶
此爲唐術窟¶
豫章記曰豐城縣有雷孔章掘神劒窟方廣七八丈¶
王韶之南康記曰神源下流百里有峽兩岸皆髙山峽下¶
<pb:KR3k0012_SBCK_055-3a>¶
數十里有蛟龍窟時時有霧氣𦒿𪧐云此通南康縣去此¶
穴由百餘里甞有𪧐其口者夜遇暴雨水器物乃流出彼此¶
如其然¶
　　　　　野¶
&KR0003;文曰野郊外也¶
周易曰龍戰于野其血𤣥黃¶
又曰同人于野亨利渉大川乾行也(王弼曰所以乃能同/人于野亨利渉大川)¶
(非二之所能也/是乾之所行也)¶
又曰上古穴居而野處後世聖人易之以宫室¶
書曰啓與有扈戰于甘之野作甘誓¶
又曰大野旣瀦東原厎平¶
又曰伊尹相湯伐桀升自陑遂與桀戰于鳴條之野(孔安/國曰)¶
(地在安/邑之西)¶
<pb:KR3k0012_SBCK_055-3b>¶
又曰髙宗夢得&KR0003;審厥象傍求于天下&KR0003;築𫝊巖之野惟¶
肖¶
又曰王曰來&KR0003;台小子舊學于甘盤旣乃遯于荒野入宅于¶
河(旣學而中廢業遯/居田野河洲也)¶
又曰歸馬于華山之陽放牛于桃林之野示天下弗復用¶
又曰武王伐紂至于牧野乃誓¶
毛詩曰野有死&KR0874;惡無禮也林有撲樕野有死鹿白茅純¶
束¶
又曰燕燕于飛差池其羽之子于歸逺送于野¶
又曰野有蔓草零露團&KR0006;¶
又曰葛生&KR0170;楚蘝蔓于野予美亡此誰與獨處(毛萇曰喻/婦人外成)¶
(扵它家謂其君子從/軍未還未知死生)¶
又曰蜎蜎者蜀烝在桑野敦彼獨宿亦在車下(鄭𤣥曰蜀/特行乆處)¶
<pb:KR3k0012_SBCK_055-4a>¶
(桒野有似/勞苦者)¶
詩曰鴻鴈于飛肅肅其羽之子于征劬勞于野¶
又曰鶴鳴于九臯聲聞于野¶
又曰我行其野蔽芾其樗㛰姻之故言就爾居¶
又曰我征徂西至于艽野¶
又曰殷啇之旅其㑹如林矢于牧野維予侯興¶
又曰京師之野于時處處于時廬旅于時言言于時語語¶
(鄭𤣥曰京地衆民所居之野/舎其賔旅言其所當言語也)¶
又曰駉駉牧馬在坰之野¶
韓詩外傳曰孔子出遊少原之野有婦人哭甚哀問之婦¶
人曰向刈薪亡吾&KR0433;簮是以哀也非傷亡簮其不忘故也¶
禮記曰季春之月命司空曰時雨將降下水上騰循行國¶
邑周視原野脩利堤防¶
<pb:KR3k0012_SBCK_055-4b>¶
又曰舜勤衆事而野死鯀鄣洪水而殛死¶
周禮曰大司徒之職掌建&KR0022;之土地之圖而辯其&KR0022;國都¶
鄙之數制其畿疆而溝封之設其社稷之壝而樹之田主¶
各以其野之所冝木遂以名其社與其野(壝壇與/堳埰也)¶
又曰惟王建國辨方正位體國經野¶
又曰以九伐之法正&KR0022;國野荒民散則削之¶
又曰甸師掌共野果蓏之薦¶
又曰遂人掌&KR0022;之野凢事致野役而師田作野民帥而至¶
掌其政治禁令凢國𥙊祀共野牲野職凢賔客令脩野道¶
而委積(委積於/廬宿市)經田野造縣鄙形體之法皆有地域溝樹¶
之入野職野賦于王府¶
又曰野廬氏掌達國道路至于四畿比國郊野之道路宿¶
息井樹¶
<pb:KR3k0012_SBCK_055-5a>¶
又曰大司寇之職以五刑糺萬民一曰野刑上功糺力(刑/亦)¶
(法也功農/功力勤力)¶
又曰縣士掌野合掌其縣之民數糺其戍令而聽其獄訟¶
左傳曰辛有適伊川見&KR0013;髮𥙊於野者曰不及百年此其¶
戎乎其禮先亡矣¶
又曰鄭伯亨趙孟于垂隴伯有賦鶉之賁賁趙孟曰牀苐¶
之言不踰閾況在野乎非使人之所得聞¶
又曰崔氏之亂申鮮虞僕賃於野以䘮莊公楚人召之遂¶
如楚爲右尹¶
又曰子産之從政也擇能而使之禆諶能謀謀於野則獲¶
謀於邑則否鄭國將有諸侯之事子産乃令禆諶乗以適¶
野使謀可否而告馮簡子使断之¶
又曰鸜鵒之羽公在外野往饋之焉¶
<pb:KR3k0012_SBCK_055-5b>¶
又曰齊悼公使朱毛遷安孺子於駘不至殺諸野幕之下¶
爾雅曰邑外謂之牧牧外謂之野¶
春秋合成圖曰堯母慶都蓋大帝之女生於斗維之野常¶
三河東南天大雷電有血流潤大石之中生慶都¶
管子曰萬乘之國兵不可以無主地博大野不可以無吏¶
野無吏則無蓄積(野無田夫則人墮/本業故無蓄積)¶
又曰行其田野視其耕耘計其農事而飢飽之國可知也¶
其耕之不深耘之不謹地冝不任草田多穢耕者不必肥¶
荒者不必墝其野草田多而闢田少者雖不水旱飢國之¶
野¶
淮南子曰孔子行於東野馬食農夫之稼野人怒取其馬¶
而擊之使子貢往&KR0003;之畢辭而弗能得乃使馬圉往&KR0003;之¶
野人大喜解馬而與之¶
<pb:KR3k0012_SBCK_055-6a>¶
又曰上遊乎霄雿之野下岀乎無垠鄂之門(髙誘曰霄雿/髙峻之貌也)¶
(垠鄂無形之貌也霄讀縓/綃雿讀&KR0002;翟氏之翟也)¶
國語曰&KR0875;季使舎於兾野(賈逵曰&KR0875;季晉/臣兾野晉地)兾缺耨其妻饁¶
之敬相待如賔從而問之曰兾芮之子也與之歸¶
家語曰叔孫氏之車士曰鉏啇(車士將車者啇于/姓也鉏啇名也)採薪於¶
大野𫉬麟焉折前左足載歸叔孫以爲不祥棄郭外告孔¶
子曰　而角者何也孔子往觀曰麟也孰爲來哉孰爲來¶
哉¶
吕氏春秋曰禹東至搏木之地青差之野(高誘曰青差/東方之野也)¶
帝王世紀曰黃帝與神農氏戰於阪泉之野¶
又曰炎帝殺&KR0214;尤於中兾名其地曰絶轡之野¶
又曰湯時大旱殷吏&KR0114;曰當以人禱湯曰吾所爲謂自當¶
遂齋戒剪髮断爪巳爲牲禱於桒林之野告於上天巳而¶
<pb:KR3k0012_SBCK_055-6b>¶
雨大至¶
又曰棄恤民勤稼盖封地方百里廵教天下死於黒水之¶
間潢渚之野¶
又曰秦自非子受封至昭王滅周之歳在大梁前後七遷¶
皆在禹貢雍州之域荆山終南敦物之野東井輿&KR0017;之分¶
鶉火之次也¶
焦贑易林曰舜升大禹石夷之野徴詣王庭拜治水土¶
又曰多載重&KR0018;&KR0162;棄於野徒勞但苦頋無誰予¶
水經注曰自朝歌以南墍清水圡地平衍據臯跨澤悉坶¶
野矣¶
　　　　　郊¶
&KR0003;文曰距國百里曰郊¶
爾雅曰邑外曰郊¶
<pb:KR3k0012_SBCK_055-7a>¶
易曰宻雲不雨自我西郊¶
又曰同人于郊無祗悔¶
詩曰子子干旄在浚之郊¶
又曰逝將去汝適彼樂郊¶
禮記月令曰立春之日天子親率公卿諸侯大夫以迎春¶
於東郊¶
又曰天子親耕於南郊以共粢盛王后&KR0345;於北郊以共純¶
服諸侯耕於東郊亦以共粢盛夫人&KR0345;於北郊以共冕服¶
又曰因&KR0123;土以饗帝于郊¶
周禮曰閭師掌國中及四郊之民六畜之數以任其力以¶
待其政令以時徴其賦¶
又曰正歳帥其属而慮禁令于國及郊野(去國百里爲/郊郊外曰野)¶
又小宗伯之職掌建國之神位&KR0002;大甸則帥有司而饁獸¶
<pb:KR3k0012_SBCK_055-7b>¶
于郊(有司大司馬之属饁饋也/以禽饋四方之神於郊)¶
漢書曰王莽天鳯四年八月莽親之南郊鑄作威斗其日¶
大寒百官人馬有凍死者¶
老子曰天下無道戎馬生於郊¶
太平御覽卷第五十五¶
