# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:54.815104
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 899
#+PROPERTY: FILE SB11n0727-899太平御覽-卷之八百九十九.
<pb:KR3k0012_SBCK_899-1a>¶
太平御覽卷第八百九十九¶
　　獸部十一¶
　　　　　牛中¶
春秋潜潭巴曰宫有牛鳴政教衰諸侯相并牛兵之符也¶
楊方五經鈎沉曰東夷之人以牛骨占事呈吉示凶無往¶
不中牛非含智之物骨有若此之效¶
穆天子傳曰泰山百獸之所聚也爰有赤豹封牛¶
又曰天子大饗正侯諸王七萃之士于丕衍&KR1809;韓之人獻¶
朋牛三百¶
又曰天子飲干文山乃獻良馬駟牥牛二(此牛能行沙/中如/馳)¶
又曰天子北征舎于珠澤釣于流水因獻食馬三百牛羊¶
二千〇皇甫謐帝王丗紀曰黄帝於東海流波山得竒獸¶
狀如蒼牛身無角能走出入水中則風雨光如日月其音¶
<pb:KR3k0012_SBCK_899-1b>¶
如雷名曰䕫黄帝殺之以其皮爲鼓聲聞五百里¶
丗本曰鯀作服牛(鮌黃帝臣也又云/少昊時人始駕牛)¶
孔子家語曰子路拯溺者其人拜之以牛子路受之孔子¶
曰魯人必拯溺矣¶
焦贑易林曰教牛逐兎任非其人費日無功¶
相牛經曰牛經自寗戚傳百里奚漢丗河西薛公得其書¶
以相牛千百不失至魏丗髙堂生傳晉髙祖宣皇帝其後¶
王愷秘其書¶
又曰牛歧胡夀(歧牽兩腋眼/下分爲三)去角近行駃眼欲得大眼中¶
有白脉貫童子最快頸骨長且大駃壁堂欲得闊(壁堂病/股間也)¶
倚欲得如絆馬聚而正也膺廷欲得廣(膺廷/胷前)天關欲得成¶
(天関背/接骨)雋骨欲得垂(眷也央/欲得下)蘭株欲得大(尾/株)豐岳欲得大¶
(膝株/骨)垂星欲得有怒肉(垂星蹄上也肉/覆蹄間名怒肉)力柱欲得大而成¶
<pb:KR3k0012_SBCK_899-2a>¶
(當車/骨也)懸蹄欲得如八字陽鹽欲得廣(陽塩者夾尾/株前兩膁上)常有似¶
鳴者有黄也洞胡無壽珠淵無壽遊毛當目下也上池有¶
亂毛妨主凶(上池角/中央也)身欲得如卷大臁踈肋難飴龍頭突¶
目好跳豪筋欲得成就(豪筋脚後/横筋也)毛欲得短密若長踈不¶
耐寒氣尾不用至地尾毛少骨多者有力膝上肉欲得竪¶
角欲得細鼻如鏡鼻難牽口方易飴漦府方易飴¶
莊子曰聲氏之牛夜亡而遇夔止而問焉曰我尚有四足¶
動而不善子一足而起踊何以然夔曰以吾一足王於子¶
矣¶
莊子曰夫氂牛其大如垂天之雲此能爲大矣而不能執¶
䑕¶
又曰魯聞顔闔得道之人使幤致焉顔闔守廬麤布之衣¶
而自飯牛魯君之使者問此顔闔家耶闔曰然使者致幤¶
<pb:KR3k0012_SBCK_899-2b>¶
闔對曰恐聽謬而遺使者罪不若審之使者還反復求之¶
則不得也¶
又曰庖丁爲文惠君解牛曰臣之刀十九年所解千牛而¶
刀刄若新彼節者有間而刀刃無厚以無厚入有間而恢¶
恢乎其投刃必有餘地是以十九年刀刃如新¶
管子曰屠牛坦朝解九牛而刀可以剃髮則刃遊於其間¶
也¶
又曰或聘莊子莊子應其使曰子見夫犧牛乎衣以文繍¶
食以芻菽及其牽入於太廟雖欲爲狐犢其可得乎¶
孟子曰臣聞胡齕云王坐於堂上有牽牛而過堂下者王¶
見之曰牛何之對曰將以釁鍾王不忍見其觳觫欲以羊¶
易之是見牛而不見羊也¶
晏子春秋曰今公之牛老於蘭罕不勝服也車蠧於瓦石不服¶
<pb:KR3k0012_SBCK_899-3a>¶
乗也¶
列子曰宋人有好行義者三丗不懈家無故而黒牛生白¶
犢以問孔子孔子曰此吉祥也以享上帝居一年其父無¶
故而盲牛又復生白犢其父令其子問孔子孔子曰吉祥¶
也復以祭居一年中其子又盲其後楚攻宋圍其城民易¶
子而食之折骸而炊之丁壯皆乗城戰死者太半此人父¶
子有疾皆免也¶
吕氏春秋曰昔葛天氏之樂三人操牛尾投足以歌八闋¶
(注事具/樂部)¶
又曰使烏獲疾引牛尾尾絶力單而牛不行逆也使五尺竪¶
子引其捲而恣所之順也¶
又曰亂國之妖有牛馬言¶
韓子曰商太宰嘗使庶子行市還云市門多車太宰召市¶
<pb:KR3k0012_SBCK_899-3b>¶
吏問曰市何多牛馬耶吏恠太宰是神知¶
又曰詹何坐弟子侍有牛鳴於門外弟子曰是黒牛也而¶
白在其蹄詹何曰然黒牛也而白在其頭使人視之果黑¶
牛而以布褁其角¶
尸子曰夫龍門魚之難太行牛之難以德報怨行之難也¶
淮南子曰牛跋蹄而戴角馬𬒳髦而全足者天也絡馬之¶
口穿牛之鼻者人也¶
又曰剥牛皮鞹以爲皷正三軍之衆然爲牛計者不若服¶
軛也¶
又曰城上視牛如羊如豕所居髙也¶
又曰戴角者無上齒無角者膏而兊前(豕馬之/屬前小)有角者脂¶
而兊後(牛羊/後小)¶
又曰季春之月乃合騾牛騰馬游牝于牧¶
<pb:KR3k0012_SBCK_899-4a>¶
又曰取牛膽塗熱釡即鳴矣¶
又曰牛膽塗目莫知其誰注曰取八歲黃牛膽桂二寸着¶
膽中百日以成因使巧工刻象人丈夫着目下爲女子着¶
頭上爲小児着頥下盛以五綵囊先宿齋無令人知也¶
尹文子曰語曰好牛不可察也好則物之通稱牛則物之¶
定形以通稱隨定形不可不察也重白而憎黒嗜甘而逆¶
苦能定名則萬事不亂也¶
卞子曰郭林宗謂仇季智曰子嘗有過否季智曰吾嘗飯¶
牛牛不食搏牛一下¶
說苑曰秦穆公使賈人載鹽徴諸賈人百里奚以五羖羊¶
之皮將車之秦秦穆公觀鹽見百里奚牛肥也對曰臣飲¶
食以時使之不以暴有險先後之以身是以肥也穆公知¶
其君子也乃以爲上卿¶
<pb:KR3k0012_SBCK_899-4b>¶
張温自表曰昔百里奚賢秦繆公欲干之繆公好牛奚因¶
賃官以養牛蹄上乗肉三寸公使禽息行牛息入言之公¶
不信怒息復言之公又怒吏曰再怒其主罪當刖使守門¶
公出禽息跪而請之曰夫養牛者願君勿忘也公乃問百¶
里曰臣之長非養牛者也乃養民也公視牛察之則賢人¶
也遂與同車而出謝禽息息曰所以不死者君未知客也¶
今巳知之矣乃觸門而死¶
抱扑子曰南方水牛無冬夏常卧雪中¶
又曰智禽銜蘆以逆網水牛結陣而却虎矣¶
說苑曰齊桓公岀獵逐鹿入山谷中見一老父問曰此何¶
谷也曰愚公之谷曰何也曰畜牸牛子大賣之買駒少年曰¶
牛不能生馬遂持駒去旁人聞以臣爲愚因以爲谷也管¶
子曰此臣之過也使堯在上臯陶爲大理者安有取人駒¶
<pb:KR3k0012_SBCK_899-5a>¶
乎¶
論衡曰十圍之牛爲牧竪所驅¶
又曰牡馬見雌牛不相合者異類也¶
風俗通曰賣牛勿握角令不售按恐觸人人不取也¶
又曰秦昭王使李冰爲蜀守開成都兩江漑田江神歲取¶
童女二人爲婦冰自以其女與神爲㛰徑至神祠勸神酒¶
抷但澹淡不耗冰厲聲責之因忽不見良乆有兩蒼牛闘¶
於岸旁有頃冰還流汗謂官屬曰吾鬪大極不當相助也¶
南向要中正白者我綬也主簿㓨殺北面者江神遂死¶
又曰丁壯小犢跳梁弄角飲水數石生芻十束當風露夜¶
至死不曲¶
愽物志曰介葛盧聞牛鳴知生三犢盡爲犧牲嵆叔夜以¶
爲無此皆先儒妄說¶
<pb:KR3k0012_SBCK_899-5b>¶
又曰蜀牛不施繩右前曰排左側曰促而牛解人語¶
又曰九眞有神牛生谿上里時時共闘即海沸而昏或出¶
鬪岸上人家牛皆怖人或遮捕即霹靂號曰神牛¶
洞林記曰義興叔保得傷寒垂死令郭璞占之不吉令求¶
白牛厭之求不得璞爲致之即曰白牛從西來逢叔保大¶
驚遂病差¶
語林曰宋岱爲青州刺史禁淫祀著無鬼論有一書生葛¶
巾修刺詣岱曰君絶我軰血食二十餘年君有青牛髯奴¶
所以未得相困耳奴巳叛牛巳死今日得相制矣言絶而¶
失明日而岱死¶
郭子曰蒲奮字武林髙平人畏風在晉武帝坐北䆫有琉¶
璃扇實密似踈奮有難色帝乃笑之奮曰臣猶呉牛見月¶
而喘¶
<pb:KR3k0012_SBCK_899-6a>¶
述異記曰牛之不角者呼犝牛¶
金樓子曰東海中有牛剥其皮貫之潮水至則毛起潮去¶
則毛弭¶
諸葛亮集曰木牛者方膓曲頭一脚四足頭入領中着於¶
腹載多而行少則否冝可大用不可小使¶
杜預奏事曰臣前在南聞　魏興西北山有野牛野羊牛¶
之大者二千斤羊之大者千數百斤¶
袁喬江賦注曰呉時有錢約釣於牛渚獲一金鎻引之則¶
金牛汎然而出約懼而捨因以爲名¶
束晳延遊賦曰乗露車以偃蹇賀蘭單之疲牛連縋索以¶
爲鞅結斷綆而爲鞦¶
臧彦駃牛賦曰殊相允備名不虚假偉質魁梧骨竒形雅¶
竦若驚鹿駔若奔馬¶
<pb:KR3k0012_SBCK_899-6b>¶
¶
太平御覽卷第八百九十九¶
