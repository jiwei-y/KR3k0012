# -*- mode: mandoku-view; -*-
#+TITLE: 太平御覽
#+DATE: 2015-09-12 00:54:02.326973
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 993
#+PROPERTY: FILE SB11n0727-993太平御覽-卷之九百九十三.
<pb:KR3k0012_SBCK_993-1a>¶
太平御覽卷第九百九十三¶
　藥部十¶
　　　　桔梗　巴豆　&KR0017;臼　莽草¶
　　　　忍冬　&KR0075;羊霍　狼牙　香蒲¶
　　　　爵李　腐婢　落石　&KR0017;箭¶
　　　　房葵　麻黄　茈葫　亭歴¶
　　　　紫苑　女萎　&KR0433;實　地椹¶
　　　黄環　莵&KR0093;　石芸　甘遂¶
　　　　馬刀　女青　王孫　因塵¶
　　　　淮木　百部　千歳垣中膚皮¶
　　　&KR0409;葐　蒱隂實¶
　　　　　　　桔梗¶
廣雅曰犁如桔梗¶
<pb:KR3k0012_SBCK_993-1b>¶
管子曰五沃之土生桔梗¶
范子計然曰桔梗岀河東洛陽¶
戰國筞曰淳于髠一日而見七士於宣王王曰寡人聞千¶
里之一士是比肩而相望百丗一聖&KR0002;隨踵而生也今子¶
一朝而見七士士不亦衆乎淳于髠曰夫鳥同翼者聚飛¶
獸同足者俱行今求桔梗於沮澤累丗不能得一之臯&KR0112;¶
梁父之隂則却車載耳王求士於髠譬挹水於河取火於¶
燧也¶
建康記曰建康岀桔梗極精好¶
搜神記曰鄱陽趙壽有犬蠱有陳岑詣壽忽有大黄犬六¶
七群岀吠岑後余伯婦與壽婦食吐血幾死屑桔梗以飲¶
之乃愈¶
本草經曰桔梗　味辛微温生山谷治&KR0336;脅痛膓¶
<pb:KR3k0012_SBCK_993-2a>¶
鳴驚悸生嵩髙¶
呉氏本草經曰桔梗一名符蔰一名白藥一名利如一名¶
梗草一名盧茹神農醫和苦無毒扁鵲黄帝鹹歧伯雲公¶
甘無毒季氏大寒葉如薺苨莖如筆管紫赤二月生¶
　　　　　巴豆¶
廣雅曰巴菽巴豆也¶
蜀志曰犍爲南安縣岀巴豆¶
晉書曰賈后使太醫令程據合巴豆杏子丸矯詔使黄門¶
孫慮齎至許昌以害太子¶
列仙傳曰&KR0007;俗河間人餌巴豆雲英賣一丸七錢¶
盛弘之荆州記曰朐䏰縣有巴子城地多巴豆¶
廣志曰犍爲&KR0526;道縣岀巴豆¶
愽物志曰䑕食巴豆三年重三十斤¶
<pb:KR3k0012_SBCK_993-2b>¶
本草經曰巴豆一名巴菽味辛温生川谷主治温瘧傷寒¶
熱破(癖/瘕)結堅通六府去惡&KR0079;除鬼毒邪注殺蟲生巴蜀郡¶
范子計然曰巴菽出巴郡¶
吴氏本草經曰巴豆一名菽神農歧伯桐君辛有毒黄帝¶
甘有毒李氏主温熱寒葉如大豆八月採¶
　　　　　&KR0017;臼¶
呉氏本草經曰一名九臼一名天臼一名雀犀一名馬目¶
公一名解毒生九真山谷及&KR0072;句二月八月採根¶
　　　　　莽草¶
范子計然曰莽草岀三輔青色者善¶
淮南萬畢術曰莽草浮魚(取莽草葉并陳粟米合/濤之以内水魚皆死)¶
本草經曰莽草味辛温生山谷治風頭癰乳疝瘕結氣疥¶
瘙疽瘡生還谷¶
<pb:KR3k0012_SBCK_993-3a>¶
呉氏本草經曰莽一名春草神農辛雷公桐君苦有毒生¶
上谷山中或&KR0072;句五月採治風¶
　　　　　忍冬¶
本草經曰忍冬味甘乆服輕身¶
　　　　　滛羊霍¶
本草經曰&KR0075;羊霍一名蜀前味辛寒治隂痿傷中益氣強¶
志除莖痛利小便生上郡陽山¶
呉氏本草經曰淫羊霍神農雷公辛季氏小寒堅骨¶
　　　　　狼牙¶
本草經曰狼牙一名牙子味寒生川谷治邪氣去白蟲疥¶
痔生淮南¶
建康記曰建康出狼牙¶
范子計然曰狼牙出三輔色白者善¶
<pb:KR3k0012_SBCK_993-3b>¶
呉氏本草經曰狼牙一名支蘭一名狼齒一名犬牙一名¶
抱牙神農黄帝苦有毒桐君鹹歧伯雷公扁鵲苦無毒或¶
生&KR0072;句葉青根黄赤六月七月華八月實黒正月八月採¶
根¶
　　　　　香蒲¶
本草經曰香蒲一名睢蒲味甘平生池澤治五藏心下邪¶
氣堅齒明目聦耳乆服輕身能老生南海¶
呉氏本草曰醮一名醮石一名香蒲神農雷公甘生南海¶
池澤中¶
　　　　　爵李¶
本草經曰郁核一名爵李¶
　　　　　腐婢¶
本草經曰腐婢小豆花也¶
<pb:KR3k0012_SBCK_993-4a>¶
　　　　　落石¶
本草經曰落石一名鯪石味苦温生川谷治風&KR0044;乆服輕¶
身明潤目澤好色不老延年生太山¶
呉氏本草經曰落石一名鱗石一名明石一名縣石一名¶
雲華一名雲珠一名雲英一名雲丹神農苦小温雷公苦¶
無毒扁鵲桐君甘無毒季氏大寒云藥中君採無時¶
　　　　　&KR0017;箭¶
廣雅曰&KR0017;箭神箭也¶
本草經曰衛矛一名&KR0017;箭味苦寒生山谷治女子崩中下¶
血腹滿汗岀除邪殺&KR0017;毒生霍山¶
呉氏本草經曰&KR0017;箭一名衛與神農黄帝桐君苦無毒葉¶
如桃如羽正月二月七月採隂乾或生野田¶
　　　　房葵¶
<pb:KR3k0012_SBCK_993-4b>¶
愽物志曰房葵與狼毒相似¶
本草經曰房葵一名犁盖味辛冬生川谷乆服堅骨髓益¶
氣生臨淄¶
呉氏本草經曰房葵一名梁盖一名爵離一名房&KR0080;一名¶
晨草一名利如一名方盖神農辛小寒桐君扁鵲無毒歧¶
伯雷公黄帝苦無毒莖葉如葵上黒黄二月生根根大如¶
桔梗根中紅白六月花白七月八月實白三月三日採根¶
　　　　　麻黄¶
廣雅曰龍沙麻黄也麻黄莖狗骨也¶
本草經曰一名龍沙味苦温生川谷治中風傷寒出汗去¶
&KR0044;邪氣破堅積聚生晉地¶
范子計然曰麻黄岀漢中三輔¶
呉氏本草經曰麻黄一名卑相一名卑監神農雷公苦無毒¶
<pb:KR3k0012_SBCK_993-5a>¶
扁鵲酸無毒季氏平或生河東四月立秋採¶
慕容晃與頋和書曰今致麻黄五斤¶
　　　　　茈葫(柴胡/二音)¶
本草經曰茈葫一名地重味苦平生川谷治心腹祛膓胃¶
結氣乆服輕身明目益精生弘農¶
呉氏本草經曰茈葫一名山來一名如草神農歧伯雷公¶
苦無毒生&KR0072;句二月八月採根¶
　　　　　亭歴¶
爾雅曰蕇(音/典)亭歴(實葉皆似芥/一名狗薺)¶
淮南子曰亭歴冬生¶
周髀曰凡北極左右物有朝生暮穫謂亭歴冬生之&KR0011;¶
　　　　　紫苑¶
遊名山志曰石室紫苑¶
<pb:KR3k0012_SBCK_993-5b>¶
呉氏本草經曰紫&KR0080;一名青&KR0080;¶
　　　　　女萎¶
本草經曰女萎一名左眄一名玉竹味辛生川谷乆服輕¶
身能老生太山¶
　　　　　&KR0433;實¶
本草經曰&KR0433;實味苦酸平無毒主益氣充肌膚明目聦慧¶
先知乆服不飢不老輕身生少室山谷八月九月採實日¶
乾¶
　　　　地椹¶
本草經曰地椹一名石龍芮一名食果能味苦平生川澤¶
治風寒乆服輕身明目不老生太山¶
范子計然曰石龍芮出三輔色黄者善¶
吴氏本草經曰石龍芮一名薑苔一名天豆神農苦平歧伯¶
<pb:KR3k0012_SBCK_993-6a>¶
酸扁鵲李氏大寒雷公鹹無毒五月五日採¶
　　　　　黄環¶
本草經曰黄環一名凌泉一名大就味苦生山谷主治蟲¶
毒&KR0017;魅邪氣欬逆寒&KR0044;生蜀郡¶
范子計然曰黄環出魏郡黄色者善¶
呉氏本草經曰蜀黄環一名生蒭一名根韭神農黄帝歧¶
伯桐君扁&KR0846;辛一經味苦有毒二月生&KR0004;出正赤高二尺¶
葉黄貟端大莖葉有汁黄白五月實貟三月採根根黄從¶
理如車輻解治蠱毒¶
　　　　　莵&KR0093;¶
爾雅曰唐蒙女蘿莵&KR0093;也¶
廣雅曰女蘿松蘿也菟丘莵絲也¶
史記&KR0027;筞傳曰下有伏苓上有莵絲¶
<pb:KR3k0012_SBCK_993-6b>¶
&KR0054;物志曰女蘿菟絲&KR0009;草上根不着地¶
吕氏春秋曰或謂菟絲無根非無根也其不屬也伏苓是¶
也¶
淮南子曰莵絲無根而生伏苓抽莵絲死¶
抱朴子曰案仙方中自有合離草一名獨摇一名離母所¶
以謂之合離下根如芋魁有遊子十二枚周環之大魁數¶
尺雖相湏生而實不連以氣相屬耳如莵絲之草下有茯¶
莵之根無此莵在下則絲不得生於上¶
又曰&KR0004;生之根其形似兎掘取刻其血以和丹服之立變¶
化在意所作¶
呉氏本草經曰兎絲實一名玉女一名松蘿一名鳥蘿一¶
名鴞蘿一名&KR0232;實一名赤䋞生山谷¶
劉楨詩曰青青女蘿草上依髙松枝幸蒙庇眷恩爲惠不¶
<pb:KR3k0012_SBCK_993-7a>¶
可訾¶
　　　　　石芸¶
爾雅曰茢勃茢也(郭璞注曰一/名石共音列)¶
范子計然曰石芸出三輔¶
　　　　　甘遂¶
廣雅曰陵旱甘遂也¶
建康記曰建康出甘遂¶
本草經曰甘遂味苦寒生川谷治大腹疝瘕脹滿面目浮¶
腫除留飲&KR0043;食岀中山¶
范子計然曰甘遂出三輔¶
呉氏本草經曰甘遂一名主田一名日澤一名重澤一名¶
&KR0017;醜一名陵藁一名甘藁一名苦澤神農桐君苦有毒歧¶
伯雷公有毒湏二月八月採¶
<pb:KR3k0012_SBCK_993-7b>¶
　　　　　馬刀¶
本草經曰馬刀味辛微寒生池澤治&KR0024;中漏下赤白留寒¶
&KR0044;破石淋殺禽獸賊䑕生江海¶
范子計然曰馬刀岀河東¶
呉氏本草經曰馬刀一名齊&KR2547;(古納/切)神農歧伯桐君鹹有¶
毒扁鵲小寒太毒生池澤江海採無時也¶
　　　　　女青¶
夲草經曰女青一名雀翾味辛平生山谷治蠱毒逐邪殺¶
鬼生朱崖¶
羅浮山記曰又有男青似女青¶
吴氏本草曰女青一名霍由祇神農黄帝辛¶
夲草經曰王孫味苦平治五藏邪氣濕痺四支疼酸生海西¶
<pb:KR3k0012_SBCK_993-8a>¶
呉氏本草經曰黄孫一名王孫一名蔓延一名公草一名¶
海孫神農雷公苦無毒黄帝甘無毒生西海生谷及汝南¶
城郭垣下&KR2037;延赤文莖葉相當¶
　　　　　因塵¶
爾雅曰因塵馬生也¶
本草經曰因塵蒿味苦治風濕寒&KR0044;邪氣結黃疽乆服輕¶
身益氣能老生太山¶
吴氏本草曰因塵神農歧伯雷公苦無毒黄帝辛無毒生¶
田中葉如藍十一月採¶
　　　　　淮木¶
吴氏本草曰淮木神農雷公無毒生晉平陽河東平澤治¶
乆欬上氣傷中羸虚&KR0024;中益氣¶
　　　　　百部¶
<pb:KR3k0012_SBCK_993-8b>¶
抱朴子内篇曰百部黄似㧞揳治咳殺風¶
&KR0054;物志曰百部與門冬相似¶
　　　　　千歳垣中膚皮¶
吴氏本草曰千歳垣中膚皮得薑赤石脂共治¶
　　　　　　葐¶
爾雅曰茥(音/奎)葐(覆葐也實似/莓而小可食)¶
吴氏本草曰&KR0409;　一名决盆¶
　　　　　蒱隂實¶
吴氏本草曰蒱隂實生平谷或圃中延&KR2037;如&KR0050;葉實如桃¶
七月採止温延年¶
太平御覽卷第九百九十三¶
<pb:KR3k0012_SBCK_993-9a>¶
