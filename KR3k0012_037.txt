# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:00.994655
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 37
#+PROPERTY: FILE SB11n0727-037太平御覽-卷之三十七.
<pb:KR3k0012_SBCK_037-1a>¶
太平御覽卷第三十七¶
　地部二¶
　　地下　土　壤¶
　　塊　塵¶
　　　　　地下¶
淮南子曰東方之極自碣石(碣石山在/東北海中)過朝鮮(朝鮮/東夷)貫大¶
人之國(東方有大/人之國也)東至日出之次扶木之池青土樹木之¶
野(皆日所/出之地)太皥勾芒所司者萬二千里其令曰挺群禁開¶
閉闔通窮窒逹障塞行優游棄怨惡解赦罪免憂患休罰¶
刑開關梁宣出財和外怨撫四方行柔惠止剛強南方之¶
極自北户烏孫之界(北户日在其/北嚮以爲户)貫顓頊之國(南方有顓/頊之國也)¶
南至委火炎風之野赤帝祝融之所司者萬二千里(帝赤/著明)¶
(審諟也祝屬也融工也/萬物盛長屬續而工也)其令曰爵有德賞有功惠賢良救¶
<pb:KR3k0012_SBCK_037-1b>¶
飢渴舉力農振貧窮惠孤寡養老疾出大禄行大賞起毁¶
宗立無後封建侯立賢輔中央之極自崑崙東絶恒山(崑崙/在西)¶
(方恒山/北岳也)日月之所道(謂二十八宿舎/在地之分野)江漢之所出人民之¶
野五糓之冝龍門河濟相貫以息壤堙鴻水之州(禹以息/土堙洪)¶
(水以爲中國九洲/洲水中可居也)東至於碣石黃帝后土之所司者萬二¶
千里(黃中色帝道諟地/道載物故稱后也)其令曰平而不阿明而不苛包裹¶
覆露無不囊懷普大無私正静以利和行麋粥養衰弔死¶
問疾以送萬物之歸西方之極自崑崙絶流沙沉羽(沉羽/弱水)¶
(也其弱至/沉毛羽也)西至三危之國石城金室飲氣之民不死之野¶
少皡蓐収之所司者萬二千里(少皥白帝之號少皡隂用/事物浩成也蓐荗也万物)¶
(茂可収/用之)其令曰審用法誅必辜備盗賊禁姦邪勑群牧謹¶
貯聚脩城郭𥙷决竇塞蹊徑隄溝瀆止流水壅谿谷守門¶
閭陳兵甲百官誅不法北方之極自九澤(九澤北方/之澤也)窮夏¶
<pb:KR3k0012_SBCK_037-2a>¶
海之極(夏海大/海也)北至令止之俗(令止丁令/北海胡地)有凍寒積氷雪¶
雹霜霰漂潤群水之野顓頊玄冥所司者萬二千里(顓頊/黒帝)¶
(之號頊大言大隂用事振翕而/寒也陰閉不見故神爲玄冥也)其令曰申群禁固閉藏脩¶
塞障繕關梁禁外徒断罰刑殺當罪閉閭大捜客止交游¶
禁夜樂早閇晏開以索姦人姦人巳得執之必　固節巳¶
幾(幾終/也)刑殺母赦雖有盛尊之親斷以法度母行水母發¶
藏母釋刑罪¶
又曰任一人之能不足以治三畒之宅也循道理之數因¶
天地之自然則六合不足均也(均平/也)¶
又曰盧敖游乎北海(盧敖燕人秦始皇帝召以爲/博士使求神僊亡而不返也)徑乎太¶
隂入乎玄闕(太隂北/方玄也)至於蒙糓之上見一士焉深目而玄¶
鬢渡注而鳶肩豊上而殺下軒軒然迎風而舞顧見盧敖¶
慢然下臂遯逃乎碑盧敖就而視之方倦龜殻而食合梨¶
<pb:KR3k0012_SBCK_037-2b>¶
(合梨/海&KR1109;)盧敖與之語曰唯敖爲背群離黨窮觀於六合之外¶
者非敖而巳乎敖㓜而好遊至長不渝解周行四極唯北隂¶
之不闚今卒賭夫子於是子殆可與敖爲友乎若士者¶
(音/拳)然嘆曰噫子中州民寕肯而逺至此此猶光日月(言太/隂之)¶
(地尚見/日月)而載列星隂陽之所行四時之所生此其比夫不¶
名之地猶突奥(言我所游不可字名之地以/盧敖所行之則如突奥中也)若我南游乎¶
岡䍚之野北息乎沉墨之郷西窮冥冥之黨東開澒濛之¶
光此其下無地而上無天聽焉無㫬此其外猶有狀沐之¶
汜(狀沐四海與天之/際流聲也汜崖也)其餘一舉而千萬里(千萬里狀/沐之外也)吾猶¶
未能之在(吾尚未/至此地)今子游始此乃於語窮觀豈不亦逺哉¶
然子處矣哉(吾與/若汗)漫期於九垓之上(汗漫不可知之/地九垓九天也)吾不¶
可以乆居士舉臂而竦身遂入雲中盧敖仰而視之弗見¶
乃止駕(止其所/駕而居)¶
<pb:KR3k0012_SBCK_037-3a>¶
尸子曰八極之内有君長者東西二萬八千里南北三萬¶
六千里故曰天左舒而起牽牛地右闢而起畢昴¶
孟子曰天子之地方千里不方千里不足以待諸侯諸侯之¶
地方百里不方百里不足以守宗廟¶
吕氏春秋曰凢四極之内東西五億有九萬七千里南北¶
五億有九萬七千里¶
又曰長廬子曰山海岳河水金石火木此積形成乎地也¶
又曰冬之德寒寒不信其地不成剛地不成剛則凍閇不¶
開天地之大四時之化而猶不能以不信成物又况於人¶
關令内傳曰地厚萬里其下得大空大空四角下有自然¶
金柱輙方圎五千里¶
　　　　　土¶
釋名曰土吐也吐生物也徐州貢土五色色有黄青白赤¶
<pb:KR3k0012_SBCK_037-3b>¶
黒也土赤者䑕肝色也土色黒曰盧盧然解散也土黄而¶
細宻白埴埴職也如脂之職也土色青䔧似䔧草也土色¶
白曰漂漂輕散也¶
尚書禹貢曰兾州土白壤(孔安國曰/無塊白壤)兖州土黒墳(孔安國/曰色黒)¶
(而墳/起)青州土白墳(徐廣曰/黎土也)楊州土塗泥(馬融曰/漸如也)荆州土塗¶
泥豫州土白墳下墳盧(孔安國曰盧踈也馬融曰豫/州地青三等下者墳盧也)雍州¶
土黄壤徐州土赤戠墳(謝沉注曰/戠音志)梁州土青驪(孔安國曰/色青黒)¶
又洪範曰五行其五曰土土爰稼穡稼穡作甘(孔安國曰/土可以種)¶
(可以歛甘/味生百榖)¶
尚書帝命驗曰土者金之父也¶
周書作雒曰周公建太社於國中其壝東青土南赤土西¶
白土北驪土中央以黄土將遣諸侯鑿其方一面土苴以¶
白茅以土卦之故曰裂土¶
<pb:KR3k0012_SBCK_037-4a>¶
詩曰溥天之下莫非王土¶
又曰孔樂韓土川澤滸滸¶
周禮地官上曰大司徒辯十二土名以相民宅知其利害¶
以任土事¶
禮記曰范金合土以爲臺榭¶
又曰土弊則草木不長¶
又曰地一撮土之多及其廣厚載華岳而不重¶
又曰衆生必死死必歸土此之謂鬼骨肉斃于下隂爲野¶
土(隂䕃/也)¶
蔡邕月令章句曰色別曰土(言五方土/色各異也)¶
崔寔四民月令曰正月雨水中地氣上騰土長昌撅陳根¶
可拔¶
春秋元命苞曰土爲言吐也言子成父道吐也氣精以輔¶
<pb:KR3k0012_SBCK_037-4b>¶
也陽立於三故成生其立字十夾一爲土¶
春秋繁露曰天有十端其土爲之一端¶
春秋考異郵曰后族專則土踊(宋均注曰/陰盛也)¶
論語里仁曰君子懷德小人懷土¶
家語曰孔子曰堯以土德王而尚黄黄土之色也¶
又曰食土者無心而不息¶
又曰宰我問於孔子曰聞鬼神之名而不知其所謂敢問¶
孔子曰人生有魂氣有魄氣氣也者神之盛也衆生必死死¶
必歸土此之謂鬼魂氣歸天此之謂神¶
戰國筞曰孟嘗君將入秦蘇秦曰臣來過於淄上有土偶¶
人與桃梗相與語桃梗語人曰子岸上土也八月降雨淄¶
水至則汝殘則復爲岸矣今子淄水至則水漂何所之也¶
漢書張釋之傳曰文帝拜釋之爲廷尉人有盗髙廟坐前¶
<pb:KR3k0012_SBCK_037-5a>¶
玉環文帝怒下廷尉治奏當棄市上大怒釋之頓首謝曰¶
假令愚民盗長陵一柸土陛下復何以加其法乎¶
後漢書曰朱浮與彭寵書曰亦猶河濵之人捧土以塞孟¶
津¶
謝承後漢書曰東郡趙咨病自置小素棺使人取乾黄土¶
二十石細擣篩之遺令亡後置土棺底厚一尺内屍於中¶
以土壅上¶
又曰范訓母亡以布囊盛土負以成壙¶
魏志曰魏明帝起芳林園建昭陽殿公卿以下至於學生¶
莫不展力帝乃躬自握土以率之¶
後魏書曰髙昴父次同語人曰吾四子皆五服我死後豈¶
有人與我一鍬土邪及次同死昴大起塚對之曰此老公¶
子平生畏無一鍬土今日𬒳壓竟知之否¶
<pb:KR3k0012_SBCK_037-5b>¶
唐書天寳十三載冊楊國忠爲司空其日雨土¶
江表傳曰孫權討袁術舉兵攻晥城術閇門自守粮食乏¶
盡士女或丸土而呑之¶
晉安帝紀曰劉敬宣在鮮卑夢丸土而服之旣而占焉或¶
荅曰此服土呑丸也旣覺而喜曰丸者桓也桓旣吞矣我復¶
夲土也旬日中聞桓玄敗得來歸¶
世本曰禀君名務相姓巴與樊氏暉氏相氏鄭氏凢五姓¶
俱出皆争神以土爲舡雕丈畫之而浮水中其舡浮因立¶
爲君佗舡不能浮獨禀君舡浮因立爲君¶
蜀王本紀曰蜀王獵於褒谷見秦王以金一笥遺蜀王蜀¶
王報以禮物盡化爲土秦王大怒臣下拜賀曰土地也今¶
秦當得蜀矣¶
崔鴻十六國春秋後趙録曰建武十二年沙門吴進言於¶
<pb:KR3k0012_SBCK_037-6a>¶
帝曰胡運將衰晉當復興當苦役晉人以厭其氣帝於是¶
使尚書張郡發近郡男女十六萬車十萬乗運土築華林¶
園及長墟一作墻于鄴北廣長五里¶
白虎通曰土在中央中央者主吐含萬物¶
聖證論曰孔&KR1007;云能吐生百糓謂之土¶
河圖挺佐輔曰自此百丗之後地髙天下山陵消去不風¶
不雨不寒不暑民復食土皆知其母不知其父¶
雷煥別傳曰煥與張華見異氣起牛斗之間煥曰此寳劒¶
也拜煥豐城令到縣掘屋基入四十餘尺得一石凾中有¶
雙劒琢錯文采翳而未明君𥘉經南昌遣人取西山北巖¶
下土二升黄白色拭劒光艶照耀莫不驚愕張公得劒喜¶
置坐側曰此土南昌西山北巖土也不如華隂山赤土封¶
一斤與君荅書云詳觀劒體眞干將也君更用赤土磨拭逾¶
<pb:KR3k0012_SBCK_037-6b>¶
益精明¶
晉書符堅傳𥘉秦之未亂也關中土無火而煙氣火起數¶
十里月餘不滅¶
宋躬孝子傳曰宗承字丗林父資喪葬舊塋負土作墳不¶
役僮僕一夕間土壤髙五尺松竹生焉¶
荆州先徳傳曰羅獻守巴東吴遣盛曼說獻合從之計詣¶
獻求借城門獻遣叅軍楊宗謾曰城中土一撮不可得何¶
言城門乎¶
三輔舊事曰成帝作延陵及起廟竇將軍有青竹田在廟¶
南恐犯蹈之言作陵不便乃徙作昌陵取土十餘里土與¶
粟同價¶
關中記曰未央宫蕭何所造周廽二十三里䟽龍首山土¶
爲殿基殿基出長安城上也¶
<pb:KR3k0012_SBCK_037-7a>¶
宣城記曰江矩吴時爲廬江太守以清稱徴還舡輕皆載¶
土時嵗暮逐除者就乞所獲甚少江乃語之逐除人見而¶
去¶
盛弘之荆州記曰武當縣有一谿岸土色鮮黄乃可噉¶
義興記曰陽羡縣塘西潜壤中有黄土色如精金¶
法顯記曰阿育王昔在小兒時當道戯遇迦葉佛乞食小¶
兒欣喜即以一掬土施佛佛持還泥經行地因此果報作¶
鐡輪王〇晉太康地記城陽姑募縣有五色土¶
呉郡記曰呉縣餘杭山出白土光潤如玉〇墨子曰啇王紂¶
不德兼夜十日雨土於亳○孫卿子曰子貢問於孔子賜¶
未知爲人下者其猶土也深掘之而得甘泉樹之而五糓¶
蕃草木植焉禽獸育焉生則主焉死則入焉多其功而不¶
得爲人下者猶土也(韓詩外傳說/苑並載也)¶
<pb:KR3k0012_SBCK_037-7b>¶
申子曰四海之内六合之間曰奚貴曰貴土土食之本也¶
淮南子曰伊尹曰興土功也脩脚者使之蹠鏵強脊者使¶
之負土¶
淮南萬畢術曰東行馬蹄中土含人卧不起(取東行白馬/蹄下土三家)¶
(井中泥合土和之置/卧人臍上即不能起)¶
又曰竈之土不思故郷(取竈前三寸方半寸取中土/持之逺出令人不思故鄉)¶
裴玄新言曰俗間有土公之神云土不可動玄有五歲女¶
孫卒得病詣市卜云犯土玄即依方治之病即愈然後知¶
天下有土神矣¶
物理論曰㳺濁爲土土氣合和而庶類自生¶
抱朴子曰土飯瓦胾不療於飢¶
　　　　　壤¶
說文曰壤軟土也¶
<pb:KR3k0012_SBCK_037-8a>¶
尚書康誥曰賔奉珪弊執壤奠(孔安國注曰賔諸侯/執壤地所出而奠贄)¶
尚書孔安國注曰土無塊曰壤¶
周禮地官上司徒職曰大司徒辦十二壤之物而名其種¶
教稼穡樹蓺¶
史記曰李斯上書曰太山不讓土壤故能成其髙河海不¶
擇細流故能就其深¶
王隱晉書曰解結問别駕治中曰河北白壤髙良何故少¶
人士毎以三品爲中正¶
山海經曰洪水滔天鯀竊帝息壤以堙洪水不待帝命祝¶
融殺鯀于羽郊(郭璞注曰息壤謂土自長故可以堰水也/漢元帝時臨除縣地埇長六里髙二丈即)¶
(息壤/類)¶
帝王丗紀曰禹葬㑹稽下不及泉上不通臭旣葬収餘壤¶
爲壟¶
<pb:KR3k0012_SBCK_037-8b>¶
蕭廣濟孝子傳曰巴郡文讓母死墳土未足耕一畝地爲¶
壤群鳥數千銜所作壤以着墳上¶
關中記曰長安地皆黒壤城今赤如火堅如石¶
韓子曰蟻冬居山之陽夏居山之隂蟻壤寸而有水乃掘¶
遂得水¶
　　　　　塊¶
禮記檀弓上曰寢苫枕塊¶
左傳曰晉文公過衛出五鹿乞食於野野人予之塊公怒¶
咎犯曰天賜也稽首受而載之¶
國語曰楚靈王於乾溪彷徨於山林枕疇人之股疇人枕¶
王以璞而去之(賈逺曰/璞瑰也)¶
徐整長暦曰黄帝時風不鳴條雨不破塊也¶
淮南子曰土勝水者非一墣塞江也(許愼注曰/墣瑰也)¶
<pb:KR3k0012_SBCK_037-9a>¶
　　　　　塵¶
詩曰無將大車維塵冥冥¶
禮記曰前有埃塵則載鳴鳶(鄭玄注曰/鳴則將風)¶
又曰爲長者糞之禮必加箒於箕上以𬒮拘而退其塵不¶
及長者¶
左傳曰晉楚戰狐毛設二斾而退之欒枝使曵柴而僞遁¶
(曳柴起塵詐/言聚衆走)¶
又曰潘黨望其塵使騁而告曰晉師至矣楚人懼遂出陳¶
史記曰鈎弋夫人死雲陽暴風揚塵¶
漢書酷吏傳曰長安中姦猾　多受財報仇相與探丸得¶
赤丸者斫武吏黒者斫文吏城中薄暮塵起死傷横道枹¶
鼔不息¶
謝承後漢書曰范雲爲萊蕪長閭里歌之曰甑中生塵范¶
<pb:KR3k0012_SBCK_037-9b>¶
史雲¶
魏志曰歳朝西北大雲風塵埃蔽天十餘日間何晏乃誅¶
晉書王導傳庾亮以望重地逼出鎭於外南蠻校尉陶稱¶
聞說亮當舉兵勸導宻爲之防導曰吾與元規休戚是同¶
悠悠之談冝絶智者之口元規若來吾便角巾還第復何¶
懼哉時亮執朝廷之權趍向者多歸之導内不能平常遇¶
西風塵起舉扇自蔽徐曰元規塵汙人¶
家語曰顔回拾甑中塵¶
博物志曰徐州人謂塵土爲蓬塊吴人謂塵土爲　坱¶
崔鴻十六國春秋前秦録曰慕容冲叛符堅遣平原公暉¶
討之冲乃令婦人各將一囊盛塵皆令騎牛服文采衣執¶
持長槊於陳後冲晨攻暉兵刃交接昌言班隊何在於是¶
奔競而進皆毀囊揚塵埃霧連天莫測多少暉衆大潰¶
<pb:KR3k0012_SBCK_037-10a>¶
晏子春秋曰余家素貧晝則苦於作勞夜則甘於疲寢三¶
時之際書皆生塵¶
山海經曰黒水之南有玄虵食塵¶
又曰大人國有青虵頭方食塵¶
帝王丗紀曰黄帝夢大風吹天下塵埃皆去又夢人執千¶
鈞之弩駈羊數萬群帝歎曰風爲號令垢去土后在也豈¶
有姓風名后者哉千鈞之弩異力能逺駈羊數萬群牧民¶
爲善豈有姓力名牧者得風后於海隅得力牧於大澤¶
神仙傳王方平曰聖人言海中復揚塵¶
老子曰和其光同其塵¶
莊子曰野馬也塵埃¶
淮南子曰地不滿東南故水潦塵埃歸焉¶
又曰蒙塵而欲無昧渉水而欲無濡不可得也¶
<pb:KR3k0012_SBCK_037-10b>¶
語林曰劉道奠年十五六在門前弄塵垂鼻涕至&KR0909;¶
葛洪肘後方曰治暍死方取道中熱塵土以積暍人心下¶
即活¶
楚辭曰安能以皓皓之白蒙世俗之塵埃也¶
宋謝莊月賦曰陳王𥘉䘮應劉端憂多暇緑苔生閣芳塵¶
凝榭¶
曹子建洛神賦曰羅襪生塵¶
古詩云君爲淸路塵妾爲濁水泥¶
又曰京洛多風塵素衣化爲緇¶
丗說虞公善歌發聲動梁塵¶
李康遊仙序曰人生天地之間若流電之過户牖輕塵之¶
棲弱草¶
兵書曰名將望塵知馬歩之多少也¶
<pb:KR3k0012_SBCK_037-11a>¶
晉書曰潘岳謟事賈謐望塵而拜¶
又曰簡文帝性冲澹所居凝塵滿席湛如也¶
太平御覽卷第三十七¶
<pb:KR3k0012_SBCK_037-11b>¶
