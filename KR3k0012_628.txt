# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:34.506014
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 628
#+PROPERTY: FILE SB11n0727-628太平御覽-卷之六百二十八.
<pb:KR3k0012_SBCK_628-1a>¶
太平御覽卷第六百二十八¶
　治道部九¶
　　　　　貢舉上¶
周禮地官郷大夫之職曰正月之吉受教灋于司徒退而¶
頒之于其郷吏使各以教其所治以攷其德行察其道蓺¶
以歳時登其夫家之衆寡辨其可任者以歳時入其書三¶
年則大比攷其德行道蓺而興賢者能者郷老及郷大夫¶
帥其吏與其衆寡以禮禮賔之(賢者有德行者也能者有道/蓺者也衆寡謂郷民之善者)¶
(無多少也鄭司農云興賢者謂&KR0002;今之舉爲孝廉者興能/者謂&KR0002;今之舉&KR0791;才也𤣥謂變舉言興者謂合衆而尊寵)¶
(之)厥明郷老及郷大夫群吏獻賢能之書于王王再拜受¶
之登于天府内史貳之(獻猶進也王拜受之重得賢也王/上其書於天府天府掌祖廟之寳)¶
(藏者内史副冩其書者/當詔王爵禄之時也)¶
禮記王制曰命郷論秀士&KR0155;之司徒曰選士(移名於司徒/也秀士郷大)¶
<pb:KR3k0012_SBCK_628-1b>¶
(夫所考有德/行道蓺者)司徒論選士之秀者而&KR0155;之學曰俊士(可使/習禮)¶
(者學/大學)&KR0155;於司徒者不征於郷&KR0155;於學者不征於司徒曰造¶
士(不征不給其繇役造成/也能習禮則爲成士)大樂正論造士之秀者以告于¶
王而&KR0155;諸司馬曰進士(司馬夏官卿主&KR0022;/政者進受爵禄者)司馬辨論官材¶
論進士之賢者以告於王而定其論(各署其/所長)論定然後官¶
之任官然後爵之(命/之)位定然後禄之¶
又曽子問曰凢語于郊者(語謂論&KR0003;/於郊學)必取賢歛才焉或以¶
德進或以事舉或以言楊(大樂正論造士之秀者升/諸司馬曰進士謂此矣)¶
又射義曰古者天子之制諸侯歳獻貢士於天子天子試¶
之於射宫其容體比於禮其節比於樂而中多者得與於¶
𥙊其容體不比於禮其節不比於樂而中少者不得與於¶
𥙊數與於𥙊而君有慶數不與於𥙊而君有讓天子將𥙊¶
必先習射於澤澤者所以擇士也巳射於澤而后射於射¶
<pb:KR3k0012_SBCK_628-2a>¶
宫射中者得與於𥙊不中者不得與於𥙊¶
漢書曰髙帝十一年詔曰賢士大夫旣與我定有天下而¶
不與吾共安利之可乎有肯從我遊者吾能尊顯之以布¶
告天下御史中執法下郡守其有意稱明法者必身勸爲¶
之駕詣丞相府署其行義年有其人而不言者免官¶
又曰惠帝四年詔舉人孝弟力田者復其身髙后元年&KR0004;¶
置孝弟官二千石者一人(特置此官而尊其秩欲以/勸免天下各令敦行務本)¶
又景帝後元二年詔曰廉士寡欲易足今訾筭十以上廼¶
得官廉士筭不必衆有市籍不得官無訾又不得官朕甚¶
&KR0598;之訾筭四得官(有市籍謂賈人有財不得爲吏貲万錢/筭百二十也十万時疾吏之貪以爲衣)¶
(食足知榮辱故限貲十万乃得爲/吏廉士無貲减至四筭乃得官)¶
又曰武帝建元&KR0004;始詔天下舉賢良方正直言極諌之士¶
其理申啇韓非&KR0171;𥘿張儀之言亂國政者皆罷之¶
<pb:KR3k0012_SBCK_628-2b>¶
又曰元光元年舉董仲舒對䇿曰今郡守縣令民之師帥¶
所使承流而宣化也故師帥不賢則王德不宣恩澤不流¶
今吏旣亡教訓於下或不承用主上之法暴虐百姓與姦爲¶
市(言小吏有爲姦欺者守令不/舉乃反與之交易末利也)貧窮寡弱寃苦失職甚不稱¶
陛下之意夫長吏多出於郎中中郎吏二千石子弟選郎¶
吏又以冨貲未必賢也且古所謂功者以其任官稱職爲差¶
非所謂積日累乆也故小材雖累日不離於小官賢材雖¶
未乆不害爲輔佐是以有司竭力盡知務理其業而以赴¶
功今則不然累日以取貴積乆以致官是以廉耻貿亂賢¶
不肖混殽也諸侯列卿郡守二千石各擇其吏民之賢者歳¶
貢各二人以給𪧐衛且以觀大臣之能所貢賢者有賞不¶
肖者有罰夫如是諸侯吏二千石皆盡心於求賢天下之¶
士可得而官使也(授之以官/以使其材)無以日月爲功實試用賢能¶
<pb:KR3k0012_SBCK_628-3a>¶
爲上量材而授官録德而定位(錄德存/視之也)則廉耻殊路賢不¶
肖異處矣帝因是令郡國舉孝廉各一人又限以四科至¶
五年詔徴吏人有明當代之務習先聖之術者縣次給食¶
令與計偕(計者上計簿使也郡國每歳遣詣京師上之偕/者俱也令所徵之人與計者俱來而縣次給之)¶
(也)¶
又元朔元年詔曰夫本仁祖義褒德録賢勸善刑暴(本仁/祖義)¶
(謂以仁義/爲本始也)五帝三王所繇昌也故詔執事興廉舉孝庻幾¶
成風夫十室之邑必有忠信三人並行厥有我師今或至¶
闔郡而不薦一人是化不下究而積行之君子壅於上聞¶
也(究竟也言見壅遏/不得聞於天子也)且進賢受上賞蔽賢蒙顯戮古之道¶
也其與中二千石禮官愽士議不舉者罪是時天下愼法¶
莫敢謬舉而貢士盖鮮故有斯詔有司奏議曰古者諸侯¶
貢士壹適謂之好德再適謂之賢賢三適謂之有功迺加¶
<pb:KR3k0012_SBCK_628-3b>¶
<pb:KR3k0012_SBCK_628-3b>¶
(音吐各反㢮/音式爾反)亦在御之而巳其令州縣察吏人有茂材異¶
等(&KR0791;材異等者超等/軼群不與凡同)可爲將相及使絶國者(絶逺/之國)&KR0004;公孫¶
弘以儒術爲丞相天下之學靡然嚮風時太常孔臧等曰¶
請太常愽士官置弟子五十人復其身太常擇人年十八¶
以上儀&KR0250;端正者&KR0024;博士弟子郡國縣道邑有好文學敬¶
長上肅政教順郷里出入不悖所聞者二千石謹察可者¶
常以計偕詣太常得受業如弟子一歳皆輙通一藝以上¶
&KR0024;文學掌故缺其髙第可以爲郎中者太常籍奏即有秀¶
異等輙以名聞其不事學&KR0002;不材及不能通一蓺輙罷之¶
而諸不稱者罰¶
又曰孝昭始元&KR0004;遣故廷尉王平等五人(前爲此官今不/居皆謂之故)¶
持節行郡國(行下/更反)舉賢良孝宣帝時諌大夫王&KR0123;上言曰¶
今使吏得任子弟(子弟以父/兄任爲郎)率多驕驁不通古今(驁/同音)至¶
<pb:KR3k0012_SBCK_628-4a>¶
於積功理人無益於人此伐檀所爲作也(伐檀詩篇名/刺不用賢也)冝¶
明選求賢除任子弟之令¶
又曰孝元帝永光元年二月詔丞相御史舉質樸敦厚遜¶
讓有行者光禄歳以此科第郎從官(始令丞相御史舉其/四科人以擢用之而)¶
(見在郎及從官又令光禄每歳依此/科考校定其第髙下用知其人賢否)又詔列侯舉茂材諌¶
大夫張勃舉太官獻丞陳湯(献丞主/贡献物)湯有罪勃坐削戸二¶
百㑹薨故賜謚曰繆侯(以舉所舉不得人故/加惡謚繆者妄也)其勸勵也如¶
是故官得其材位必乆安爲吏長子孫居官以爲姓號三¶
代以降斯之爲盛¶
漢書音義曰甲乙科謂作簡䇿難問列置案上在試者意¶
投射取而荅之謂之射䇿上者爲甲次爲乙&KR0002;録政化得¶
失顯而問之謂之對䇿也¶
後漢書曰建武七年下詔曰此隂陽錯謬日月薄蝕百姓¶
<pb:KR3k0012_SBCK_628-4b>¶
有過在予一人公卿司𨽻州牧舉賢良方正各一人遣詣¶
公車朕將覽試焉¶
又曰韋彪上議曰冝以才行爲先不可純以閥閱然其要¶
歸在於選二千石二千石賢則貢舉皆得其人矣帝深納¶
之¶
又曰章帝建&KR0004;元年詔曰夫郷舉里選必累功勞今刺史¶
相不明真僞&KR0791;才孝廉歳以百數旣非能顯而當授之政¶
事甚無謂也毎尋前代舉人貢士或起畎𠭇不繫閥閱(史/記)¶
(明其等曰閥積功曰閲言前/代舉人務取賢才不拘問它)敷奏以言則文章可採明試¶
以功則政有異迹文質彬彬朕甚嘉之其令太傅三公中¶
二千石二千石郡國守相舉賢良方正能直言極諌之士¶
各一人¶
又章帝建&KR0004;五年詔曰公卿巳下其舉直言極諌能指朕¶
<pb:KR3k0012_SBCK_628-5a>¶
過失者各一人遣詣公車將親臨問焉其以巖穴爲先勿¶
取浮華¶
漢官儀曰建&KR0004;八年十二月巳未詔書辟士四科一曰德¶
行髙妙志節清白二曰經明行脩能任博士三曰明曉法¶
律足以决疑能案章覆問文任御史四曰剛毅多畧遭事¶
不惑明足照姦勇足决斷才任三輔皆存孝悌清公之行¶
自今已後審四科辟召及刺史二千石察舉茂才尤異者¶
孝廉廉吏務實校試以職有非其人不習官事正舉者故¶
舉不實爲法罪之¶
後漢書和帝永元五年詔曰選舉賢良爲政之夲科別行¶
能必由郷曲而郡國舉吏不加簡擇故先帝明勑在所令¶
試之以職乃得充選又徳行&KR0057;異不湏經職者别署狀上¶
而宣布以來出入九年二千石曽不承奉恣心從好司𨽻刺¶
<pb:KR3k0012_SBCK_628-5b>¶
史訖無糾察今新蒙赦令且復申勑後有犯者顯明其罰¶
在位不以選舉爲憂督察不以發覺爲&KR0018;非獨州郡也是¶
以庶官多非其人下人&KR0013;姦邪之傷由法不行故也¶
又永元六年詔曰朕以眇末承奉鴻烈隂陽不和水旱違¶
度濟河之域㓙饉流亡而未𫉬忠言至謀所以匡救之䇿¶
寤寢永歎用思孔疚惟官人不得於上&KR0058;民不安於下有¶
司不念寛和而競爲苛刻覆案不急以妨人事甚非所以¶
上當天心以濟元元也思得忠良之士以輔朕之不逮其¶
令三公中二千石二千石内郡守相舉賢良方正能直言¶
極諌之士各一人昭巖穴披幽隱遣詣公車朕將親覽焉¶
帝乃親臨䇿問選&KR0024;郎吏¶
又永元七年詔曰元首不明化流無良政失於人謫見於¶
天深惟庻事五教在寛是以舊典因孝廉之舉以求其人¶
<pb:KR3k0012_SBCK_628-6a>¶
有司詳選郎官寛博有謀才任典城者三十人旣而悉以¶
所選郎出&KR0024;長相¶
又永平十三年詔曰幽并凉州户口率少邊役衆劇束脩¶
良吏進仕路狹撫接夷狄以人爲夲其令縁邊郡户口十¶
萬以上歳舉孝廉一人不滿十萬二歳舉一人五萬以下¶
三&KR0010;舉一人¶
又曰安帝永&KR0004;元年詔公卿内外衆官郡國守相舉賢良¶
方正有道術之士明政術逹古今能直言極諫者各一人¶
又永&KR0004;二年詔曰昔在帝王承天理人莫不據琁璣玉衡¶
以齊七政朕以不德遵奉大業而隂陽差越變異並見間¶
令公卿郡國舉賢良方正逺求博選開不諱之路兾得至¶
謀以監不逮而所對皆循尚浮言無卓爾異聞其百僚及¶
郡國吏人有道術明習災異隂陽之度琁璣之數者各使¶
<pb:KR3k0012_SBCK_628-6b>¶
指變以聞二千石長吏明以詔書博衍幽隱朕將親覽待¶
以不次兾𫉬嘉謀以承天誡又詔其經明任博士居郷里¶
有廉清孝順之稱才任理人者國相歳移名與計偕上¶
五年又詔曰爲政之本莫&KR0002;得人褒賢顯善聖制所先濟¶
濟多王文王以寕思得忠良正直之臣以輔不逮其令三¶
公特進侯中二千石郡守諸侯相舉賢良方正違於教化¶
能直言極諌之士各一人及至孝與衆卓異者并遣詣公¶
車朕將親覽焉¶
又曰胡廣南郡人&KR0004;爲郡散吏太守法雄之子眞從家來¶
省其父真頗知人㑹歳終應舉雄勑真助求其才雄因大¶
㑹諸吏真自於牗間宻占察之乃指廣以白雄遂察孝廉¶
旣到京師試以章奏安帝以廣爲天下第一旬月拜尚書¶
郎五遷尚書僕射¶
<pb:KR3k0012_SBCK_628-7a>¶
又陽嘉元年太學新成詔曰試明經者&KR0024;弟子増甲乙之科¶
貟各十人除郡國耆儒九十人皆&KR0024;郎舎人時尚書令左雄¶
議改察舉之制限年四十以上儒者試　經學文吏試章奏¶
如有顔囬子竒之𩔖不拘年齒尚書僕射胡廣尚書郭䖍等¶
駮之曰選舉因才無拘定制六竒之䇿不出經學鄭産之¶
政非必章奏甘竒著用年乖強仕終賈楊聲亦在弱冠¶
漢承周𥘿兼覽殷夏祖德師經叅&KR0258;霸䡄聖主賢臣代以¶
致理貢舉之制莫或迴革今以一臣之言不可剗戾舊章¶
竟從雄義於是雄上言郡國孝廉古之貢士出則宰人宣¶
恊風教&KR0002;其面牆則無所施用孔子曰四十不惑禮稱強¶
仕請自今孝廉年不滿四十不得察舉皆先詣公府諸生¶
試家法文吏課牋奏副之端門練其虚實以觀異能以美¶
風俗有不承科令者正其罪法&KR0002;有茂才異行自不拘年¶
<pb:KR3k0012_SBCK_628-7b>¶
齒帝從之乃班下郡國明年有廣陵孝廉徐淑年未及¶
舉臺郎凝詰之對曰詔書有如顔回子竒不拘年齒是故本¶
郡以臣充選郎不能屈雄詰之曰昔顔回問一知十孝廉聞一知幾¶
&KR0088;淑無以對乃遣還郡於是濟隂太守胡廣等十餘人皆¶
坐謬舉免黜唯汝南陳蕃潁川李膺下邳陳球等三十餘人¶
得拜郎中自是牧守畏慄莫敢輕舉在尚書迄于永嘉十餘¶
年間察選清平多得其人雄又奏徴海内名儒爲愽士使公¶
卿子弟爲諸生有志操者加其俸禄及汝南謝廉河南趙建¶
年始十二各能通經雄並奏拜童子郎自是負書來學雲¶
集京師〇又桓帝詔曰孝廉廉吏皆當典城牧人禁姦舉善¶
興化之本常必由之詔書連下分明懇惻而在所翫習遂至怠¶
慢選舉乖錯害及元元頃雖頗䋲正猶未懲改方今淮夷未¶
殄軍師屢出百姓疲瘁困於徴發庻望羣吏惠我勞人蠲¶
<pb:KR3k0012_SBCK_628-8a>¶
滌貪穢以祈休祥其令秩滿百石十歳以上有殊才異行乃得¶
忝選贓吏子孫不得察舉杜絶邪僞請託之源令廉白守道¶
者得信其操(信音申/古字通)〇又曰&KR0004;平四年試儒生四十餘人上第¶
賜位郎中次太子舎人下第者罷之詔曰孔子歎學之不¶
講則所識日忘今𦒿儒年踰六十去離夲土營求粮資不¶
得專業結童入學白首空歸長委農野永絶榮望朕甚¶
愍焉其依科罷者聽爲太子舎人¶
齊書左僕射王儉請解領選謂禇彦回曰選曹之始近自¶
漢末今&KR0002;反古使州郡貢計三府辟士與衆共之猶賢一¶
人之意古者選衆今則不然竒材絶智所以見遺於草澤也¶
梁書天監中沈約上䟽曰當今士子繁多略以万計常患¶
官少才多無地以處秀才自别是一種仕官非&KR0002;漢代取¶
人之例也假使秀才對五問可稱孝廉荅一䇿能過此乃¶
<pb:KR3k0012_SBCK_628-8b>¶
雕蟲小道何𨵿理功得失以此求才徒虚語爾¶
後魏書孝文時韓麒麟子明宗上言曰前代取士必先正¶
名故有賢良方正之稱今州郡貢察徒有秀孝之名無秀¶
孝之實而朝廷但撿其有門地不復彈坐如此則可別貢¶
門地以叙士人何假置秀孝之名也夫門地者是其父祖¶
之貴烈亦何益於皇家茍有竒才雖屠釣奴虜之賤亦可用¶
之苟非其人雖三后之胄自墜於皂𨽻矣或云代無竒才不¶
&KR0002;取士於門地此亦失矣豈可以丗無周邵便廢宰相而¶
不置哉但當校其寸長銖重者即先叙之則賢才無遺矣¶
北齊書曰課試之法中書䇿秀才集書䇿考貢士考功¶
郎中䇿廉良天子常服乗輿出坐於朝堂中楹秀才各以¶
班草對字有脫誤者呼起立席後書有濫劣者飲墨水一¶
&KR0155;文理孟浪者奪席脫容刀¶
<pb:KR3k0012_SBCK_628-9a>¶
後周書曰宣帝大成元年詔州舉髙才博學者爲秀才郡¶
舉經明行脩者爲孝廉上州歳一人下州三歳一人¶
隋書曰文帝開皇中制諸州貢士歳三人工啇不得入仕¶
太平御覽卷第六百二十八¶
