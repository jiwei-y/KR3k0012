# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:33.713637
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 616
#+PROPERTY: FILE SB11n0727-616太平御覽-卷之六百一十六.
<pb:KR3k0012_SBCK_616-1a>¶
太平御覽卷第六百一十六¶
　學部十¶
　　　　　讀誦¶
禮記曲禮下曰居喪未葬讀喪禮旣葬讀𥙊禮喪復常讀¶
樂章¶
論語曰南容三復白珪孔子以其兄之子妻之¶
周禮春官下曰太史掌建&KR0022;之六典大𥙊祀與執事卜日¶
(執事太/卜之屬)及𪧐之日與群執事讀禮書而恊事(恊合也合禮/謂習録所當)¶
(共之/事也)¶
又曰小史掌&KR0022;國之志大𥙊祀讀禮法史以書叙昭穆之¶
俎簋(讀禮法者大史舉群/執事史此小史也)¶
史記曰太史公曰子讀孟子書至梁惠王問何以利吾國¶
未甞不廢書而歎息也曰嗟乎利誠亂之始也夫子罕言¶
<pb:KR3k0012_SBCK_616-1b>¶
利者¶
又曰孔子晚善易韋編三絶鐵擿三折&KR0238;書三滅也¶
又曰董仲舒下帷讀書三年不窺園圃¶
漢書曰劉向專精經術晝誦書傳夜觀星𪧐¶
又曰楊雄自有大度非聖哲之書不好也非其意雖冨貴¶
不事也¶
東觀漢記曰章帝詔黄香令詣東觀讀所未甞見書謂諸¶
生曰此日下無𩀱江夏黄童也¶
又曰髙鳯誦經畫夜不絶聲妻之田曝麥以竿授鳯令護¶
雞鳯受竿誦經如故天暴雨流麥意在經不視麥漂¶
謝承後漢書曰王充字仲任家貧無書至京師市讀書一¶
見輙能誦憶¶
又曰應奉字丗叔讀書五行俱下¶
<pb:KR3k0012_SBCK_616-2a>¶
又曰侯瑾字子瑜傭作爲資暮還輙&KR0761;火以讀書¶
後漢書曰和熹鄧后六歳能史書(史書周宣王太史史籀/所作大篆十五篇)¶
十二通詩論語諸兄每讀經傳輙下意難問志在典籍不¶
問居家之事母常非之曰汝不習女工乃更務學欲舉愽¶
士耶后重違母言晝脩婦業暮誦經典家人號曰諸生后¶
又詔中官近臣於東觀受讀經傳以教授宫人左右習誦¶
朝夕濟濟¶
范曄後漢書曰周盤字伯堅居貧養母儉薄不充常誦¶
詩至汝墳之卒章&KR0099;然而歎乃解韋帶就孝廉之舉也¶
又曰裴駿字仲駒駿從第安祖少而聦慧年七八歳就師¶
講詩至鹿鳴篇語兄云禽獸得食相呼而况人也自此之¶
後未甞獨食¶
又曰尚長字子平河内朝歌人也隠居不仕讀易至損益¶
<pb:KR3k0012_SBCK_616-2b>¶
卦喟然而歎曰吾以知冨不如貧貴不如賤但未知死何¶
如生¶
魏武本紀曰吾讀介之推之避晉封申包胥之逃楚賞未甞¶
不廢書而歎¶
魏略曰侍中董遇好學避難採樵&KR0018;販常挾經書投閑習¶
誦人從學者遇不肯教云當先讀百遍而義自見¶
吴志曰闞澤字德潤好學居貧常爲人賃書所冩旣畢誦¶
誦亦遍¶
魏志曰賈逵最好春秋課日讀一遍¶
吴志曰劉賛字正明性果烈好讀兵書及史傳毎覽古良¶
將攻伐之勢輙對書獨歎¶
晉書曰陶潜字元亮好讀書不求甚解毎有㑹意欣然忘¶
食¶
<pb:KR3k0012_SBCK_616-3a>¶
又曰殷仲堪能清言善屬文毎云三日不讀道德論便覺¶
舌本間強其談理與韓康伯齊名士咸愛慕之¶
又曰王恭抗直深存節義讀左傳至奉王命討不庭毎輟¶
卷而歎¶
又曰劉敏元字道光北海人也厲己修學不以嶮難改心¶
好星暦隂陽術數潜心易太𤣥不好讀史常謂同志曰誦¶
書當味義根何爲費功於浮辭之文易者義之源太𤣥理¶
之門能明此者即吾師也¶
王隱晉書處士傳曰王褒字偉元北海人也讀書至哀哀¶
父母生我劬勞未嘗不反覆流涕霑胷也¶
沈約齊紀曰顧歡字𤣥平少喪父事母謹孝母喪於墓側¶
數年好事者或從受書每至哀哀父母生我劬勞悲動不¶
能禁自是學徒廢蓼莪之篇不復講授也¶
<pb:KR3k0012_SBCK_616-3b>¶
崔鴻十六國春秋前燕録曰韓景山安平雀津人也年十¶
歳能屬文　愽覽經籍無所不通¶
宋書曰沈演之家丗爲將至演之折節好學讀老子百遍¶
以逹義理上知名¶
北齊書曰趙郡王琛字子叡&KR0004;讀孝經至資於事父輙流¶
涕歔欷¶
又曰楊愔㓜而喪母曽詣舅子㤗㤗與之飲問汝讀何書¶
荅曰詩㤗曰至渭陽未耶愔便號泣感咽子㤗亦對之歔¶
欷於是遂爲罷酒¶
北史曰後魏元暉業領中書&KR0101;録尚書事齊文襄甞問之¶
曰比何所披覽對曰數㝷伊霍之傳不讀曹馬之書暉業¶
以時運漸謝不復圖全唯事飲㗖一日三羊三日一犢又¶
甞賦詩云昔居王道㤗濟濟冨群英今逢丗路阻狐兎鬱¶
<pb:KR3k0012_SBCK_616-4a>¶
縱横¶
梁書曰武帝每讀孝子傳未曽終軸輙輟書悲慟由是家¶
門愛重探賾索隱窮理盡性究覽墳籍神悟知機讀書不¶
待温故一閱皆能誦憶¶
又曰范雲傳&KR0004;竟陵王子良爲㑹稽太子雲爲府主簿王¶
未之知後尅日登秦望山乃命雲雲以山上有秦始皇刻¶
石此文三句一韻人多作兩句讀之並不得韻又皆大篆¶
人多不識乃夜取史記讀之令上知明日登山子良命賔¶
僚讀之皆茫然不識末問雲雲曰下官甞讀史記見此刻¶
石文進乃讀之如流水子良大恱因以爲上賔¶
又曰昭明太子統字德施美姿皃善舉止讀書數行並下¶
過目皆憶¶
陳書曰始興王叔陵脩飾虚名每入朝常於車中馬上執¶
<pb:KR3k0012_SBCK_616-4b>¶
卷讀書髙聲長誦陽陽自&KR0002;朝坐齋中或自執斧斤爲沭¶
猴百戲¶
隋書曰崔儦字歧叔以讀書爲務頗自&KR0018;而忽人甞大署¶
其門曰不讀五千卷書無得入我室¶
又曰來護兒字崇㓜而慕詭好立竒節&KR0004;讀詩至擊鼓其¶
鏜踊躍用兵羔裘豹飾孔武有力捨書而歎曰大丈夫其¶
丗當如是爲國滅賊以取功名安能區區乆事隴𠭇群軰¶
嘉其言而壯其志¶
又曰韋師字公頴少沉謹有慧性&KR0004;就學始讀孝經捨書而¶
歎曰名教之極其在兹乎¶
唐書曰章懷太子賢上深所嗟賞之謂司空李勣曰此¶
兒巳讀得尚書禮記曽遺讀論語至賢賢易色再三覆誦¶
之乃云性愛此言固知夙成聦敏出自天性也¶
<pb:KR3k0012_SBCK_616-5a>¶
又曰蕭徳言晚年尤篤志於學自晝逹夜略無厭倦毎欲¶
開五經必盥濯束帶危坐對之妻子候間請曰終日如是¶
無乃勞乎徳言曰敬先聖之言豈憚如此¶
又曰郭山惲蒲州河東人少通三禮景龍中累遷國子司¶
業時中宗數引近臣及修文學士與之宴集甞令各效𠆸¶
蓺以爲𥬇樂工部尚書張錫爲談客娘舞將作大匠宗晉卿¶
舞渾脫左衛將張洽舞黄麞左金吾衛將軍杜元琰誦婆¶
羅門况給事中李行言唱駕車西河中書舎人盧藏用效¶
道士上章山惲獨奏曰臣無所解請誦古詩兩篇帝從之¶
於是誦鹿鳴蟋蟀之詩奏未畢中書令李嶠以其詞有好¶
樂無荒之語頗渉䂓諷恐爲忤㫖遽止之帝嘉山惲之意¶
墨子曰周公朝讀書百篇夕見七十五士¶
莊子曰孔子遊于緇惟之林休于杏壇之上弟子讀書孔¶
<pb:KR3k0012_SBCK_616-5b>¶
子絃歌鼓琴有漁父聽曲爲法¶
又曰臧與榖相與牧羊而俱亡其羊問臧奚事挾䇿讀書¶
問榖奚事愽塞以遊¶
又曰桓公讀書於堂上輪扁斵輪於堂下釋椎鑿而問曰¶
敢問公所讀之書何言也公曰聖人之言曰聖人在乎公¶
曰巳死矣曰然則公所讀者古人之糟粕也公曰寡人讀¶
書輪人安得議乎有&KR0003;則可無&KR0003;則死扁曰以臣之事觀¶
之斵輪徐則甘而不固疾則苦而不入不徐不疾得於手¶
而應於心口不能言也有數存焉於其間臣不能以喻臣¶
之子臣之子亦不能受之於臣是以行年七十而老斵輪¶
(古人物各有信/教學之無益也)古人與其不可傳者死矣然則君之所讀¶
者古人之糟粕而巳¶
尚書大傳曰子夏讀書畢見夫子夫子問子何爲於書子¶
<pb:KR3k0012_SBCK_616-6a>¶
夏曰書之論事皎皎如日月之代明離離如參辰之錯行¶
啇所受於夫子者忠之於心弗敢忘也¶
尸子曰孔子曰誦詩讀書與古人居¶
&KR0003;苑曰孔子讀易至於損益則喟然而歎子夏避席而問¶
曰夫子何爲歎孔子曰夫自損者益自益者缺吾是以歎¶
也子夏曰然則學者不可以益乎孔子曰否天之道成而¶
必變未甞得乆也夫學者以虚受之昔堯履天子之位允¶
恭以持之虚静以待下故百載而逾盛迄今而益章昆吾¶
自臧而滿意窮髙而不衰故當時𧇊敗迄今而逾惡是非¶
益損之徴歟日中則&KR0628;月盈則食天地盈虚與時消息是¶
以聖人不敢當盛升輿而遇三人則下二人則軾調其盈¶
虚故能長乆也子夏曰善請終身誦之¶
神仙傳曰孔子讀書老子見而問曰是何書也曰禮也聖¶
<pb:KR3k0012_SBCK_616-6b>¶
人亦讀之老子云聖人可也汝&KR0154;爲復讀之¶
洞&KR0115;記曰李充者馮翊人也自言三百歳從秦始皇登㑹¶
稽山以望江漢之流也少而好學爲秦愽士門徒萬人伏¶
生時十歳乃就充石壁山中受尚書乃以口傳受伏子四¶
代之事略無遺脫伏子因而誦之常以細繩十餘㝷以&KR0350;¶
腰誦一遍則結繩一結十㝷之繩皆成結矣計誦尚書可¶
數萬遍但食穀損人精意有遺失伏子今所傳百卷得其¶
一二耳故堯舜二典闕漏尤多¶
家語曰孔子讀史至於楚復陳(陳夏徴舒殺其君楚莊王/討之因取陳而有之申叔)¶
(時諌莊王從之/乃復陳國也)喟然歎曰賢哉楚莊王也輕千乗之國而¶
重一言之信非申叔之忠弗能進其義非莊王之賢弗能¶
受其訓¶
春秋後語曰&KR0171;周歸周雖多畜亦何以爲於是夜發書篋¶
<pb:KR3k0012_SBCK_616-7a>¶
數十得周書隂符(戰國䇿云得太/公隂符之謀)伏而讀之欲睡引錐刺¶
其股血流至踝暮年以出揣摩曰此可以&KR0003;當丗之君矣¶
幽明録曰襄陽城南有秦民墓爲性至孝親殁泣血三年¶
人有爲其詠蓼莪詩者民聞其義涕泗不自勝¶
桓子新論曰劉子政子駿伯玉三人尤珎重左氏教子孫¶
下至婦女無不讀誦¶
俗&KR0003;曰劉栁爲僕射𫝊迪爲左丞𫝊好讀書而不解其義¶
劉唯讀莊老而巳𫝊道劉云正讀十二卷何足夲人劉道¶
𫝊云讀書雖多而無所解可謂書簏¶
物理論曰語曰能理亂&KR0093;乃可讀詩余雖無治&KR0093;之能而¶
悟問詩之義¶
華陽國志曰徐誦字子産少讀書日不過五十字誦千遍¶
乃得終成儒學¶
<pb:KR3k0012_SBCK_616-7b>¶
先賢傳曰延篤從唐季度受左氏欲冩傳本無紙乃借本¶
誦之及辭歸季度曰卿欲冩傳何辭歸荅曰巳誦之矣¶
孝德傳曰張楷字公超河南人也至孝自然䘮親哀毀毎¶
讀詩見素冠&KR0068;人未甞不掩泗焉¶
列女傳曰班婕好况之女賢才通辯選入後宫毎讀詩及¶
窈窕淑女之篇必三復之¶
晉潘岳閑居賦序曰岳讀汲黯傳見司馬安四至九卿而¶
良史書之題以巧宦之目未甞不&KR0099;然廢書而歎¶
金樓子曰有人讀書握卷而輙睡者梁朝有名士呼書卷¶
爲黄妳此蓋言其怡神飬性妳媪也¶
又曰凢讀書必以五經爲夲所謂非聖人之書勿讀讀之¶
百遍其義自見此外衆書自可汎而觀耳正史旣見得失¶
成敗此經國之所急五經之外冝以正史爲先譜諜所以¶
<pb:KR3k0012_SBCK_616-8a>¶
別貴賤明是非尤冝留意或復中表親踈或復通塞昇降¶
百丗衣冠不可不悉¶
又曰自叙云吾時夏夕中下綘紗中有銀甌一枚貯山隂¶
甜酒卧讀有時至曉率以爲常又經病瘡肘𦞃爛盡此以¶
來三十餘載泛玩衆書萬餘矣曰余年十四苦眼疾沉痼¶
此來轉暗不復能自讀書三十六年來&KR0106;令左右唱之曽¶
生所謂誦詩讀書與古人居讀書誦詩與古人期兹言是¶
也¶
太平御覽卷第六百一十六¶
<pb:KR3k0012_SBCK_616-8b>¶
