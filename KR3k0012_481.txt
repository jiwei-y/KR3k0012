# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:24.846181
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 481
#+PROPERTY: FILE SB11n0727-481太平御覽-卷之四百八十一.
<pb:KR3k0012_SBCK_481-1a>¶
太平御覽卷第四百八十一¶
　　人事部一百二十二¶
　　　　　仇讎上¶
周禮地官調人曰調人掌司萬民之難而諧和之(馬融曰/難謂相)¶
(與爲/仇也)凢和難父之讎避諸海外兄弟之讎避諸千里之外¶
從父兄弟之讎不同國君之讎視父師長之讎視兄弟交¶
友之讎視從父兄弟¶
禮記曰子夏問於孔子曰居父母之仇如之何夫子曰寢¶
苫枕干不仕弗與共天下也遇諸市朝不反兵而闘曰請¶
問居昆弟之仇如之何曰仕弗與共國銜君命而使雖遇¶
之不闘曰請問居從父昆弟之仇如之何曰不爲魁主人¶
能則執兵而陪其後¶
又曰祁奚請老晉侯問嗣焉稱解狐其讎也將立之而卒¶
<pb:KR3k0012_SBCK_481-1b>¶
(事具薦/舉部)¶
又曰齊髙發帥師伐莒(莒不仕/齊故也)莒子奔紀鄣(紀鄣/莒邑)使孫書¶
(孫書陳無/字子占也)伐之&KR0004;莒有婦人莒子殺其夫巳爲&KR0660;婦及老¶
託於紀鄣紡焉以度而去之(曰紡纑連所以/度城而藏之)以待外攻者¶
及師至則投諸外(&KR0300;繩城外/隨之而出)或獻諸子占子占使師夜縋¶
而登(縁繩登/城也)登者六十人縋絶師鼔譟城上之人亦譟莒¶
共公懼啓西門而出齊入紀(傳言怨/不在天)¶
又曰呉伐越越子勾踐禦之陣于㩦李靈姑浮以戈擊闔¶
廬傷將指取其一履(其大足指見斬遂/失履姑浮取之也)還卒於陘去㩦李¶
七里夫差使人立於庭苟出入必謂巳曰夫差而忘越王¶
之殺汝父乎則對曰唯不敢忘三年乃報越也¶
又曰五年春晉圍栢人士吉射奔齊&KR0004;范氏之臣王生惡¶
張桞朔言諸昭子使爲栢人(令柳朔爲栢人宰/也昭子范吉射也)昭子曰夫¶
<pb:KR3k0012_SBCK_481-2a>¶
非而讎乎對曰私讎不及公好不廢過惡不去善義之經¶
也臣敢違之及范氏出(栢人/奔齊)張栁朔謂其子尔從主免之¶
我將止死王生授我矣(授我以/死節也)¶
公羊傳曰齊哀公享乎周紀侯譛之襄公將復讎乎紀逺¶
祖九丗矣九丗猶可以復讎乎雖百代可也家亦可乎曰¶
不可國何以可國君一體也先君之耻猶今君之耻也¶
戰國䇿曰晉畢陽之孫豫譲始事范中行氏不&KR0003;去而就¶
知伯知伯寵之及三晉分知氏趙襄子最怨知伯而將其¶
頭以爲飲器讓遁逃山中曰嗟乎士爲知巳者死女爲悅¶
己者容吾其報知氏之讎矣乃變姓名爲刑人入宫塗厠¶
欲以刺襄子襄子如厠心動執問塗者讓刃其扞曰欲爲¶
知伯報讎左右欲殺之襄子曰彼義士也吾謹避之耳知¶
伯已死無後而其臣報讎此天下之賢人也卒釋之讓又¶
<pb:KR3k0012_SBCK_481-2b>¶
&KR0238;身爲癩滅&KR0161;去眉自刑以變其容爲乞人而徃乞其妻¶
不識曰&KR0250;貌不似吾夫其音何&KR0011;吾夫之甚也又吞炭爲¶
亞變其音有謂之曰子之道甚難而無功謂子有志則然¶
矣謂子智則否以子之才而善事襄子襄子必近子子之¶
得近而行所欲此甚見而功必成讓乃&KR0015;而應之曰是爲¶
先知報後知爲故君賊新君大亂君臣之義者無此矣凢¶
吾所謂此者以明君臣之義非從易也且夫委質而事人¶
而求弑之懷二心以事君也吾所爲難亦將以愧天下後¶
丗人臣懷二心者頃之襄子當出讓伏所當過橋下襄子¶
至橋而馬驚襄子曰此必豫讓也使人問之果讓於是襄子數¶
讓曰子不甞事范中行氏乎知伯滅范中行氏而子不¶
爲報讎反委質事知伯知伯巳死子獨何爲報之深也讓¶
曰臣事范中行氏中行氏以衆人遇我我故衆人報之知¶
<pb:KR3k0012_SBCK_481-3a>¶
伯以國士遇我我故國士報之襄子乃喟然泣曰嗟乎豫¶
子豫子爲知伯名旣成矣寡人舎子亦以足矣子自爲計¶
使兵環之譲曰臣聞明主不掩人之義忠臣以死爲名君¶
前以寛舎臣天下莫不稱君之賢今日之事臣故伏誅然¶
願請君之衣而撃之則死不恨非所望也敢布腹心於是¶
襄子義之乃使使者持衣與讓譲拔劒三躍擊之曰可以¶
報知伯矣遂伏劒而死死之日趙國之士聞者皆爲涕泣¶
史記曰&KR0087;昭王聞魏齊在平原君所欲爲范睢必報其仇¶
乃佯爲好書遺平原君曰願與君爲布衣之交十日飲也¶
又曰項梁殺人與項籍避仇吳中呉中賢大夫皆出項梁¶
下¶
又曰留侯張良者其先韓人也秦滅韓良家僮三百人弟¶
死不葬悉以家財求客刺&KR0087;王爲韓報仇以大父五代相¶
<pb:KR3k0012_SBCK_481-3b>¶
韓故乃變姓名之東海得力士以鐵椎椎秦始皇中其副¶
車　又曰河東李文故甞與張湯有&KR0169;已而爲御史中丞¶
湯有所愛史魯謁居知文與湯弗平使人上飛變告文姦¶
事事下湯湯治論殺文¶
&KR0061;山松後漢書曰&KR0171;謙字仲讓爲郡督郵李暠爲美陽令¶
貪&KR0064;謙案得其贓謙遷金城太守治有異跡延熈九年至¶
京師暠時爲司&KR0032;收謙誣䧟之死獄中謙子不韋字公先¶
變名姓以家財求劒客邀暠不得暠之大司農乃於司農¶
府旁買舎夜爲地突入暠室中暠適出不值破其卧具暠¶
大怖&KR0068;屋上以板棧地而卧一&KR0043;數徙不韋乃至魏郡掘¶
暠父&KR0193;斬級以&KR0021;父墓(級/首)¶
又曰樂府左延年&KR0087;女休行曰始出上西門遥望&KR0087;氏家¶
&KR0087;氏有好女自名曰女休女休年十五爲宗行報讎左執¶
<pb:KR3k0012_SBCK_481-4a>¶
白陽刀右據宛景矛讎家東南僵女休西上山上山四五¶
里關吏不得休女休前置辭生爲燕王婦今爲詔獄囚刀¶
矛未及下攏&KR2407;擊鼔赦書下¶
東觀漢記曰海曲有吕母者子爲縣吏犯小罪宰論殺之¶
吕母怨宰宻聚客規以報仇母家素豐貲産數百萬乃益¶
釀醇酒買刀劒衣服少年來沽者皆貰與之視其乏者輙¶
假衣裘不問多少少年欲相與償之吕母泣曰縣宰枉殺¶
吾子欲爲報怨耳諸君寧肯哀之乎少年許諾相聚得數¶
十百人因與吕母入海自稱將軍遂破海曲執縣宰殺之¶
以&KR0021;其子冡也¶
又曰趙喜字伯陽南宛人也少有節操從兄爲人所殺無¶
子喜十五常思欲報之乃挾兵結客後遂徃復仇而仇家¶
皆疾病無相拒者喜以因疾報殺非仁者心且釋之而去¶
<pb:KR3k0012_SBCK_481-4b>¶
顧謂仇曰尔曹&KR0002;徤逺相避也後病愈悉自&KR0350;詣喜不與¶
相見後竟殺之¶
又曰周黨字伯况太原人至長安遊學&KR0004;郷佐甞衆中辱¶
黨父黨懷之後讀春秋聞復讎之義更輟講而還與郷佐¶
剋日交刃黨爲其所復困頓郷佐服義與歸養之數月方¶
&KR0171;旣悟而去整身修志州里稱其髙也¶
又曰申屠蟠同郡緱氏女玉爲父報讎殺夫氏之黨吏執¶
玉以告外黄令梁配欲論殺玉蟠時年十五爲書生進諫¶
曰玉之節義足以感無耻之孫激忍辱之子不遭明時當¶
表旌廬墓況在清聽而不加哀矜配善其言乃爲讞得減¶
死論郷人稱美之¶
又曰酒泉龐㳙母者趙氏之女字娥父爲同縣人所殺而¶
娥兄弟三人俱疾物故讎乃喜而自賀以爲莫已報也娥¶
<pb:KR3k0012_SBCK_481-5a>¶
隂懷感憤乃潜備刀兵常推車以候讎家十餘年不能得¶
後遇於都亭刺殺之因詣縣自首曰父仇巳報請就刑戮¶
福冨長尹喜義之解印綬欲與俱亡娥不肯去曰怨塞身¶
死妾之明分結罪治獄君之常理何敢苟生以枉公法後¶
遇赦得免州郡表其閭太常張奂嘉歎以束帛禮之¶
又曰彭寵故舊渤海趙寛妻子家屬依託寵居寛仇家趙¶
伯有好奴以賕寵寵貪之爲盡殺寛家屬寵之勃徳不仁¶
貪狼如此¶
又曰郅惲友人董子張病將終惲候之子張視惲戯欷不¶
能言惲曰吾知子不悲天命痛讎不復也惲即起將客遮¶
仇人取其頭以示子張子張見而氣絶惲即詣縣以狀自¶
首¶
漢書曰原渉與新豐冨人祁大伯友大伯同母弟王游公¶
<pb:KR3k0012_SBCK_481-5b>¶
素嫉渉時爲縣門下&KR0122;&KR0003;尹公曰君以守令辱原渉如是¶
一旦眞令至君復單車歸爲府史渉刺客如雲殺人皆不¶
知主民可爲寒心今爲君計莫若條奏其舊惡君必得真¶
令如此渉亦不敢怨矣尹公如其計王莽果以尹公爲真¶
令渉繇此怨王游公遂殺游公及子斷兩頭去¶
謝承後漢書曰橋&KR0007;遷齊國相郡有孝子爲父報讎繫臨¶
淄獄&KR0007;愍其至孝欲上讞减罪縣令路芝酷烈苛&KR0064;因殺¶
之懼玄收録佩印綬欲走&KR0007;自以爲深&KR0018;孝子捕得芝束¶
&KR0350;藉械以還笞殺以謝孝子&KR0072;魂¶
范曄後漢書曰劉鯉更始子也得幸於劉輔鯉怨劉盆子害¶
其父因輔結客殺盆子兄故式侯恭輔坐繫詔獄三日乃¶
得釋¶
魏志曰楊阿若後名豐字伯陽少遊俠常以報仇解怨¶
<pb:KR3k0012_SBCK_481-6a>¶
爲事至建安中太守徐揖誅郡中強族黄氏時黄昂得¶
脫在外乃募衆得千餘以攻揖揖城守豐時在外以昂爲¶
不義乃&KR0162;妻子入南羌中合衆得千餘&KR0016;昂獨走出&KR0423;捕¶
得之豐遂殺之¶
又曰韓曁字公至同縣豪右陳茂譛曁父兄幾致大辟暨¶
陽不以爲言庸賃積資隂結死士遂追㝷擒茂以首&KR0021;父¶
墓由是顯名¶
又曰典韋形貌魁捂膂力過人好節俠襄邑劉氏與睢陽¶
李禮爲讎韋爲報之禮故冨春長備怨甚謹韋乗車載雞¶
酒僞爲候者門開懷匕首入殺禮并殺其妻徐岀取車¶
呉志曰孫翊之妻徐氏甚美賊嬀覽殺翊悉取其嬪妾而¶
復欲逼徐氏恐違之見害時月垂竟乃使人謂覽乞至晦¶
日設&KR0021;除服覽許之徐氏遂潜使親信者語翊舊所委任¶
<pb:KR3k0012_SBCK_481-6b>¶
將孫髙&KR0019;嬰二人具白逼巳之狀欲徴立計以求助焉髙¶
嬰等聞之涕泣言舊蒙翊恩許之乃宻結翊平時所侍養¶
二十餘人以徐氏之言語之仍皆&KR0576;誓合謀至晦日徐氏¶
遂設&KR0021;除服薫衣沐浴内施帷帳以&KR0049;覽焉大小怪其如¶
此無不悽愴覽宻遣偵之無復疑慮徐氏乃命髙嬰輩羅¶
住戸外使人報覽言巳除凶畢矣覽遂盛飾而入徐氏出¶
拜戸外覽&KR0138;下拜徐氏即呼二郡可起髙嬰等齊出即時¶
殺覽徐氏却服縗絰使持覽首以&KR0021;墓舉軍震駭以爲神¶
韋昭呉書曰凌統怨甘寧殺其父操寧常避統不與相見¶
孫權亦命統不得讎之甞於吕蒙舎酒酣統乃以刀舞寧¶
起曰寧能&KR0031;㦸舞蒙曰寧雖能未若蒙之功也因操刀楯¶
以身分之¶
王隱晉書曰趙誘爲杜曽所害誘子胤斬曽食其肝肺¶
<pb:KR3k0012_SBCK_481-7a>¶
又曰桓温父&KR0013;害之時温年十五枕戈泣血宻欲報仇經¶
年方知乃提刀直進手刃仇人由是名重當時¶
又曰龔壯字子偉值惠懷末天下大亂李特爲㓂壯父叔¶
並爲特所害壯欲報仇㑹李壽鎮漢中壽時與李期有嫌¶
壯因&KR0003;壽討期壽然之遂帥衆還討期特孫也故壯假以¶
復讎壽旣捷因欲官壯誓不仕¶
又曰沈充敗于呉興呉興人呉儒充之將也充亡失道誤¶
入儒家誘内充重壁因&KR0015;謂充曰三千户侯也充曰封侯¶
不足貪也爾大義全我我宗族必厚報&KR0002;必殺我汝族滅¶
矣儒遂殺之充子勁字丗堅即潜報仇族滅呉氏¶
沈約宋書曰沈林子以仇讎未復從髙祖尅京城進平都¶
邑時年十八身長七尺五寸仇沈預慮林子爲害常&KR0013;甲¶
持戈至是林子與兄田子還東報讎五月夏節直入預男¶
<pb:KR3k0012_SBCK_481-7b>¶
女無長㓜悉屠之以預首&KR0021;父祖墓¶
孫嚴宋書曰宋越父爲蠻所殺其讎甞出郡越白日於市¶
口刺殺之太守夏侯穆嘉之擢爲隊主¶
後魏書曰淳于誕字靈逺年十二隨父向楊州父於路爲¶
盗所害誕雖童稚而哀感奮發傾資結客旬朔之内遂得¶
復讎由是州里歎異之¶
又曰孫益德其母爲人所害益德童㓜爲母復仇還家哭¶
於殯以待縣官髙祖文明太后以其㓜而孝決又不逃罪¶
特免之¶
梁書曰張景仁廣平人也父天監&KR0004;爲同縣違法所殺景¶
仁時年八歲及長志在復讎普通七年遇法公田渚手斬¶
其首以&KR0021;父墓事竟詣郡自&KR0350;乞依刑法太守蔡天起上¶
言乃下教褒美之原其罪下属長蠲其一户租調以旌孝¶
<pb:KR3k0012_SBCK_481-8a>¶
行¶
唐書曰絳州孝女衛氏子無忌夏縣人也&KR0004;其父爲郷人¶
衛長則所殺無忌時年六歲母又嫁更無弟兄及長常思¶
復讎無忌從伯甞設宴爲樂長則時亦預坐無忌以摶擊¶
殺之旣而詣吏稱父讎旣報請就刑戮廵察大使黄門侍¶
郎禇遂良以聞太宗嘉其孝烈特令免罪給傳乗徙於雍¶
州并給田宅仍令州縣以禮嫁之¶
太平御覽卷第四百八十一¶
<pb:KR3k0012_SBCK_481-8b>¶
