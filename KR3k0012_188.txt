# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:08.602789
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 188
#+PROPERTY: FILE SB11n0727-188太平御覽-卷之一百八十八.
<pb:KR3k0012_SBCK_188-1a>¶
太平御覽卷第一百八十八¶
　居處部十六¶
　　　䆫　檻　椽　檐¶
　　　梲　楶　枅　鋪首¶
　　　藻井　鴟尾　質礎　奥¶
　　　屋漏　宧　突　塼　瓦¶
　　　　　　䆫¶
說文曰䆫穿壁以木爲交䆫所以見日也向北出牖也在¶
牆曰牖在屋曰䆫¶
又曰櫺楯間子也櫳房室之䟽也¶
釋名曰䆫聰也於内視外爲之聦明¶
大戴禮曰隨武子牖之銘曰隨天之時以地則之敬祀皇¶
天敬以先時¶
<pb:KR3k0012_SBCK_188-1b>¶
禮記郊特牲曰薄社北牖使隂明也¶
又儒行曰蓽門閨竇蓬户瓮牖¶
論語曰伯牛有疾子問之自牖執其手曰亡之命矣夫五¶
經典義曰虞主埋之廟北牖下北方無事虞主亦無事也¶
東觀漢記曰明徳馬后不喜出入游觀希甞臨御䆫牗¶
老子曰鑿户牖以爲室¶
又曰不窺牖見天道¶
漢官封禪儀曰㤗山有天䆫¶
三輔黄圖曰明堂有七十二牖¶
孝經注曰明堂之制八䆫四闥¶
東宫舊事曰閣内有曲鄣鄣上雀目䆫¶
又曰宫有四面䆫八所綾綺連錢及青匡郭飛板¶
郭子曰滿奮畏風在武帝坐北䆫作琉璃扉實宻似踈奮¶
<pb:KR3k0012_SBCK_188-2a>¶
有難色帝問之對曰臣若吴牛見月而喘¶
西京雜記曰昭陽殿䆫户扉多是緑琉璃皆通照毛髪不¶
得藏焉¶
漢武故事曰西王母降東方朔於朱雀牖中窺母母謂帝¶
曰此兒無頼乆𬒳斥逐原心無惡㝷當得還¶
又曰帝起超神屋有雲母䆫珊瑚䆫¶
賢聖冡墓記曰東平思王奢靡及死生葬所幸奴婢着銅¶
䆫内令守冡¶
五行數曰太公金匱牖之書曰闚望端審且念所得可思¶
所忘¶
李尤牖銘曰天設䆫牖開光照隂施于明堂以象八風¶
陸機詩曰安寢北堂上明月入我牖照之有餘輝覽之不¶
盈手¶
<pb:KR3k0012_SBCK_188-2b>¶
靈光殿賦曰玉女窺䆫而下視¶
文選詩曰䆫中列逺岫¶
蜀都賦曰列綺䆫以瞰江¶
古詩曰盈盈樓上女皎皎當䆫牖¶
又曰文踈結綺䆫何閣三重階¶
　　　　　檻¶
漢書曰朱雲忠諌攀檻檻折及治上曰勿易因而輯之以¶
旌直臣¶
文選曰伏櫺檻而俯聽聞雷霆之相激¶
魯靈光殿賦曰軒檻蔓延〇楚詞曰坐堂伏檻臨曲池¶
又曰照檻兮抶桑¶
　　　　　椽¶
說文曰椽榱也桷世橑榱也秦謂之榱周謂之椽魯謂之¶
<pb:KR3k0012_SBCK_188-3a>¶
桷¶
通俗文曰屋加椽曰橑(來早/切)¶
漢書解詁曰桷椽也諸侯丹桷以丹色也¶
詩曰松桷有挻¶
榖梁曰刻桓宫桷禮天子之桷斵之磨礱之加宻石焉諸¶
侯之桷斵之礱之大夫斵之士斲夲刻桷非正也¶
左傳曰宋人伐鄭以太宫之椽爲盧門之椽¶
續漢書曰蔡邕避難在呉告人曰吾昔經會稽髙遷亭見¶
屋掾竹從東間數第十六可以爲籥取用果有異聲¶
張璿漢記曰梁兾起臺殿梁柱椽桷鏤爲青龍白虎畫以¶
丹青雲氣¶
戰國䇿曰或謂孟甞君曰廊廟之椽非一木之枝先王之¶
法非一士之智¶
<pb:KR3k0012_SBCK_188-3b>¶
漢武故事曰上起神屋以金椽爲刻玳瑁爲龍虎禽獸以¶
簿其上狀若隠起椽首皆作龍形龍首銜鈴流蘇懸之¶
西京雜記曰照陽殿椽桷皆刻作蛇龍縈繞其間鱗甲分¶
明見者莫不驚慄¶
韓子曰堯舜采椽不刮茅茨不剪¶
　　　　　檐¶
說文曰檐㮰也¶
又曰楣秦名屋聮櫋也齊謂之檐楚謂之梠¶
釋名曰檐椄也椄屋前後也梠旅也連旅之或謂之櫋櫋¶
緜也連緜榱頭使平也上入曰雀頭形似爵也¶
禮記明堂位曰複廟重檐天子之廟飾也¶
榖梁傳文公曰壞廟之道易檐可也¶
爾雅曰檐謂之&KR0933;(郭璞曰/屋梠也)¶
<pb:KR3k0012_SBCK_188-4a>¶
　　　　　梲¶
爾雅曰梁上楹謂之梲¶
漢官解詰曰梲梁上柱也諸侯藻梲爲藻文也¶
華延儁洛陽記曰堂皇宮殿皆石玉璫龍桷藻梲¶
禮記禮器曰管仲鏤簋朱紘山節藻梲君子以爲濫矣¶
　　　　　楶¶
爾雅曰栭謂之楶(郭璞曰注/即櫨也)¶
三輔故事曰王莽起九廟爲銅鑮櫨¶
楊子法言曰吾未見斧藻其徳若斧藻其楶者也¶
　　　　　枅¶
爾雅曰笄謂之疾(郭璞注曰柱上薄也亦名枅/犍爲舎人曰朱儒下小方木)¶
廣雅曰薄謂之枅曲枅肩謂之欒¶
說文曰枅屋强也¶
<pb:KR3k0012_SBCK_188-4b>¶
王延壽靈光殿賦曰曲枅夭矯而環勾¶
韋仲將景福殿賦曰於是周覽升降流目詳觀叢楹負極飛¶
櫨承欒枅梧綺錯梲楶鮮攅¶
　　　　　鋪首¶
通俗文曰門扇飾謂之鋪首¶
說文曰門扇環謂之鋪首¶
風俗通曰門户鋪首百家書云輸般見水上蠡謂之曰開¶
汝頭見汝形蠡適出頭般以足畫圖之蠡引閉其户終不¶
可開設之門户欲使閇藏當如此固宻也¶
楊雄甘泉賦曰排玉户而楊金鋪兮發蘭蕙與穹窮¶
李尤平樂觀賦曰過洞房之輔闥歴金環之華鋪¶
　　　　　藻井¶
風俗通曰殿堂象東井形刻作荷蓤水物所以厭火也¶
<pb:KR3k0012_SBCK_188-5a>¶
西都賦曰蔕倒茄於藻井披紅葩之狎獵¶
魏都賦曰綺井列䟽以懸蔕注䟽布也以板爲井形飾以¶
丹青如綺也¶
王延夀魯靈光殿賦曰圎折方井反植荷蕖縁房紫的咄¶
咤垂珠¶
左思魏都賦曰綺井列䟽以懸蔕華蓮重葩以到披¶
曹植七啓曰綺井含葩金壁玉箱¶
顔延之七繹曰木冩雲氣土祕椒芳旣挻天而到井又斵¶
圎而鏤方¶
　　　　　鴟尾¶
晉中興書曰泰元十年鸛巢太極殿東鴟尾¶
晉安帝紀曰義熈六月雷震太廟鴟尾徹壁柱若有文字¶
宋武大明元年五月戊午嘉禾一株五莖生清暑殿鴟吻¶
<pb:KR3k0012_SBCK_188-5b>¶
中¶
陳書曰髙祖二年戊辰重雲殿東鴟吻有紫煙出屬天唐¶
㑹要曰漢栢梁殿災後越巫言海中有魚虬尾似鴟激浪¶
即降雨遂作其象於屋以厭火祥時人或謂鴟吻非也¶
　　　　　質礎¶
尚書大傳曰大夫有石材庶人有石承(注曰石材柱下質/也石承當柱下而)¶
(已不外/岀爲飾)¶
說文曰礩柱下石也古以木今以石¶
廣志曰舄石有五色者光澤以爲柱礩岀苑蓬山¶
戰國䇿曰智伯攻趙襄子襄子之晉陽謂張孟談曰吾城郭完¶
倉廪實銅少奈何孟談曰臣聞董安于之治晉陽公之堂¶
皆以黄銅爲柱礩請發而用之則有餘銅矣¶
古史考曰秦始皇使刑徒七萬人作驪山以北山石爲舄¶
<pb:KR3k0012_SBCK_188-6a>¶
　〇異物志曰大秦國以水精爲舄¶
淮南子曰山雲蒸柱礎潤¶
張衡西京賦曰彫楹玉舄¶
阿平叔景福殿賦曰金楹齊列玉舄承跌¶
　　　　　奥¶
論語八佾曰與其媚於奥寜媚於竈¶
爾雅曰西南隅謂之隩(郭璞注曰室/中隱隩處)¶
通俗文曰奥内曰扆¶
韓子曰衛將軍文子見曽子曽子不起而延之於坐席正¶
身見於奥文子謂其御曰曽子愚人哉以我爲君子也君¶
子安可不敬以我爲愚人愚人安可侮也¶
吕氏春秋曰苑春諌衛公云君因隅隩有竈不知寒矣¶
　　　　　屋漏¶
<pb:KR3k0012_SBCK_188-6b>¶
毛詩蕩抑曰相在爾室尚不愧于屋漏¶
爾雅曰東北隅謂之屋漏(郭璞注曰屋漏義未詳也犍爲/舎人曰古者徹屋西北隈以炊)¶
(浴没者訖而復之/古謂之屋漏也)¶
　　　　　宧¶
爾雅曰東北隅謂之宧(郭璞注曰義未詳犍爲舎人曰東/北陽氣始起萬物所養故謂之宧)¶
說文曰宧養也室東北隅食所居也¶
爾雅曰東南隅謂之(郭璞注曰<折 t="33"/>闇也犍爲舎人日東/北萬物生蟄虫必出無不由户)¶
釋名曰　幽也亦取冝也¶
　　　　　塼¶
詩曰乃生女子載弄之瓦瓦紡塼也¶
又曰中堂有甓注一名瓴甋¶
晉書曰陶侃字士行在廣州無事輙朝運百甓於外暮運¶
<pb:KR3k0012_SBCK_188-7a>¶
於内人問其故荅曰吾方致力中原過爾優逸恐不堪事¶
宋書范曄母如厠而産額爲塼所傷故以塼爲小字¶
　　　　　瓦¶
說文曰瓦土器巳燒之惣名也¶
禮記曰有虞氏瓦棺¶
又曰毁方而瓦合¶
史記曰秦軍武安西鼔譟勒兵武安屋瓦盡震¶
漢書曰霍光巷行人見有人在屋上撤瓦投地就視不見¶
而霍氏誅¶
又曰平帝元始四年東風吹長安城東門屋瓦盡落¶
魏志曰魏文帝謂周宣曰朕夢殿上雙瓦落地化爲鴛鴦¶
何也宣曰後宫當有暴死者須臾後宫相害死者¶
呉録曰景帝時戎將於廣陵掘諸冢取版塼以城所壞甚¶
<pb:KR3k0012_SBCK_188-7b>¶
多¶
晉書曰張孟陽皃醜甞從潘岳遊洛陽市岳羙皃羣女爭¶
以果擲岳滿車廂孟陽𬒳投之瓦石¶
愽物志曰桀作瓦　古史曰　昆吾氏作瓦¶
老子曰挻埴以爲器　夢書云夢見瓦爲甲鎧禦禍患¶
春秋潜巴潭曰宫瓦自墜至死不祥¶
漢武故事云上起神屋以銅爲瓦¶
莊子曰雖有忮心不怨飄瓦¶
又曰以瓦注者巧注射賭物也所賭輕則意巧¶
又曰陶者曰我善冶埴　大秦記曰大秦以水精爲瓦¶
枹朴子曰班狄不能削瓦石爲芒鍼¶
燕子丹曰荆軻之東宫臨池拾瓦投鼃太子進金瓦¶
太平御覽卷第一百八十八¶
<pb:KR3k0012_SBCK_188-8a>¶
