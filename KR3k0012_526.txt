# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:27.967391
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 526
#+PROPERTY: FILE SB11n0727-526太平御覽-卷之五百二十六.
<pb:KR3k0012_SBCK_526-1a>¶
太平御覽卷第五百二十六¶
　禮儀部五¶
　　　　　祭禮下¶
漢書郊祀志曰洪範八政三曰祀祀者所以昭孝事祖通¶
神明也旁及四夷莫不脩之下至禽獸犲獺有祭(應劭曰/今孟春)¶
(獺祭魚季/秋犲祭獸)是以聖王爲之典禮焉秦襄公攻戎救周列爲¶
諸侯而居西自以爲主少昊之神作西畤白帝其牲用¶
駒黄牛羝羊各一云其後十四年秦文公東獵汧渭之間¶
卜居之而吉文公夢黄蛇自天下屬地其口止於鄜衍(李/竒)¶
(曰鄜/音孚)文公問於史淳淳曰此上帝之徴君其祠之於是作¶
鄜畤用三牲郊祭白帝焉自未作鄜畤而雍旁故有吴陽¶
武畤(李竒曰於旁/有吴陽地)雍東有好畤皆廢無祀或曰自古以雍¶
州積髙神明之隩故立畤郊上帝諸神祠皆聚云蓋黄¶
<pb:KR3k0012_SBCK_526-1b>¶
帝時常用事雖殷周亦郊焉其語不經見搢紳者弗道¶
又郊祀曰始皇東遊海上行禮祠名山大川及八神求仙¶
人羡門之屬八神將自古而有之或曰太公以來作之齊¶
所以爲齊以天齊也(蘇林曰當/天中央齊)其祀絶莫知起時¶
又郊祀志曰文帝始幸雍郊見五畤祠衣皆上赤趙人新¶
垣平以望氣見上言長安東北有神氣神成五采若人冠¶
冕焉或曰東北神明之舎西方神明之墓也(張晏曰神明/日也日出東)¶
(北舎謂陽谷日沒/於西也故曰墓)天瑞下冝立祠上帝以合符應於是作¶
渭陽五帝廟同宇(韋昭曰宇謂上同下異/禮所謂複廟同屋也)帝一殿面五門¶
各如其帝色祠所用及儀亦如雍五畤明年夏四月文帝¶
親拜霸渭之㑹以郊見渭陽五帝五帝廟臨渭其北穿蒲¶
地溝水爟火舉而祠若光輝然屬天焉於是貴平至上大¶
之賜累千金而使博士諸生刪六經中作王制謀議廵狩¶
<pb:KR3k0012_SBCK_526-2a>¶
封禪事文帝岀長門若見五人於道北遂因其直立五帝¶
壇(孟康曰直植也值/其立処以位壇)祠以五牢¶
東觀漢記曰建武三年上幸春陵祠園廟大置酒與舂陵¶
父老故人爲樂¶
又曰桓譚字君山沛人章帝元和中行廵狩至沛令使者¶
祠譚冡鄉里以爲榮¶
又曰李通上大司空印綬以特進奉朝請及有司奏請封¶
諸皇子帝感通首創大謀即日　封通少子雄爲邵陵侯¶
毎幸南陽常遣使者以牢祀通父冡¶
又曰顯宗拜馬嚴持兵長史將北軍五校士羽林兵三千¶
人屯西河美稷衛護南單于聽置司馬從事牧守謁敬同¶
之將軍勑嚴過武庫祭蚩尤帝親御阿閣觀其士衆時人¶
榮之¶
<pb:KR3k0012_SBCK_526-2b>¶
又曰永平中詔京兆右扶風以中牢祠蕭何霍光出郡錢¶
糓給蕭何子孫在三百里内悉令侍祠¶
又曰桓帝𥘉立黄老祠北宫濯龍中以文罽爲壇飾淳金¶
釦器采色眩曜祠用三牲太官設珍饌作倡樂以求福祥¶
漢皇徳傳云章帝詔使者奉太牢致祠唐堯於成陽雲臺¶
袁山松後漢書曰韓卓字子助陳留人臘日奴竊食祭其¶
母卓義其心即日免之¶
漢舊儀曰宗廟八月飲酎用九大牢元年祭天二年祭地¶
三年祭五帝於五畤三歳一辯皇帝自行他祠不出祭天¶
紫壇幄帷髙帝配天居室下西嚮紺幄席¶
又曰宗廟三年一大祫祭之子孫諸帝以昭穆坐於髙廟¶
神皆合食設左右坐髙祖南面繡幄帳堂上西北隅曲凡¶
黄金釦器毎太牢中分之右辯上帝左辯上后爼餘委¶
<pb:KR3k0012_SBCK_526-3a>¶
積於前殿千斤名曰堆爼子爲昭孫爲穆昭西曲屏風穆¶
東面皆曲凡如髙祖饌陳其后各配其左坐如祖妣之座¶
法¶
又曰原廟一歳十二祠有閏加皆用太牢¶
又曰唯八月飲酎駕夕牲牛以繡衣之皇帝暮視牲以鑑¶
燧取水於月以陽燧取火於日爲明水火左祖以水沷牛¶
右肩手執鸞刀以切牛毛血薦之而即更衣¶
又曰五儀元年儒術奏施行董仲舒請雨事始令丞相以¶
下求雨雪曝城南舞童女禱天神五帝五年始令諸官止¶
雨朱䋲縈社擊鼔攻之¶
又曰祭五嶽祠用三正色牲十月涸凍二月解凍皆祭祝¶
乗傳車稱使者祭四瀆用三正色牲况珪有馬祭人先於¶
隴西西縣人先山皆有土人山下有畦埒如種菜畦畦中¶
<pb:KR3k0012_SBCK_526-3b>¶
各王封祭叅辰星辰於池陽谷曰夾道左右爲壇營覆地¶
各周三十六里¶
又曰祭西王母於石室皆在所二千石令長奉祠漢五年¶
脩復周室舊祀祀后稷於東南常以八月祭一太牢舞者¶
七十二人冠者五六三十人童于六七四十二人爲民祈¶
農報功¶
又曰凡聖王之法追祭天地日月星辰山川萬神皆古之¶
人也能紀天地五行氣奉其功以成人者也故其祭祀皆¶
以人事之禮食之所食也非祭食天與土地金木水火石也¶
又祭三皇五帝九皇六十四民皆古帝王凡八十一姓¶
漢末英雄記曰公孫瓉上計吏郡太守劉其以事犯法檻¶
車徴伯珪褠衣平幘御車到洛陽其當徙日南伯珪具豚¶
米於墓上祭先舉觴醊祝曰昔爲人子今爲人臣當詣日¶
<pb:KR3k0012_SBCK_526-4a>¶
南日南多瘴氣恐或不還與先人辭於此再拜慷慨而起¶
其時州里人在京師者送行見之及觀者莫不歔欷¶
魏志曰管寜恒着布𥜗袴布裙隨時單複岀入閨庭能自¶
柱杖不湏扶侍四時祠祭輙自力強改加衣服着絮巾故¶
在遼東所有白布單衣親薦饌跪拜成禮寕少喪母不識¶
形像常特觸如法泫然流涕¶
又曰穢南國常用十月祭氏晝夜飲酒歌儛名之爲舞天¶
又祭虎以爲神¶
吴志曰赤烏年有兩烏銜鵲墮東館丞相朱據燎鵲以祭¶
干寳晉紀曰帝配饗魏太祖廟有奏諸功臣從饗者更以¶
官爲次在荀郭之上¶
後魏書曰胡處少孤言及父母則若孺子之號燉煌汜潜¶
家善釀酒毎節常送一壷以給祭事也¶
<pb:KR3k0012_SBCK_526-4b>¶
沈約宋書曰羊玄保自少至老謹於祭奠四時珎新未得¶
祠薦者口不妄甞¶
齊書曰張冲永明八年爲假節監青兾二州行刺史事冲¶
父𥘉卒遺命曰祭我必以郷土所産無用牲物冲在鎮西¶
時還吴國取果菜毎至蒸甞輙流涕薦焉¶
家語曰魯公索氏將祭而亡其下牲孔子聞之曰公索氏¶
不及二年必亡矣後一年而亡¶
孔叢于曰元和二年春帝東廵狩還過魯幸闕里以太牢¶
祠孔子及七十二子作六代之樂大㑹孔氏男子二十巳¶
上者六十三人命儒者講論¶
尸子曰先王之祠禮也天子祭四極諸侯祭山川大夫祭¶
五祀士祭其親也¶
白虎通曰王者祭宗廟親自取禽者尊重先祖必欲自射¶
<pb:KR3k0012_SBCK_526-5a>¶
加功力¶
又曰王制曰春薦韮夏薦麥秋薦黍冬薦稻韮以卵麥以¶
魚黍以豚稻以鴈春曰祠者物微故祠名之夏曰礿者麥¶
熟進之秋曰甞者新榖熟冬曰蒸蒸者爲衆冬之時物成¶
者衆¶
益都耆舊傳曰蜀郡張寛字叔文漢武帝時爲侍中從祀¶
甘泉至渭橋有女子浴於渭水乳長七尺上怪其異遣問¶
之女曰帝後第七車知我所來時寛在第七車對曰天星¶
主祭祀者齋戒不嚴則女人星見¶
汝南先賢傳曰薛苞歸先人冢側坊中種稻以祭祀芋以¶
充飢躭詩恱禮玄虚無爲舉孝廉賢良方正皆不就¶
王歆之神境記曰九疑山旣岀林過溪望見舜廟在郡山之¶
下而挿搆水際杳若靈居矣余親負勁䇿致祠靈堂乃躬就¶
<pb:KR3k0012_SBCK_526-5b>¶
齋㓗奉奠其宵水月如鏡焉澗微響乃聞廟裏若有絃歌¶
者聲調如近察復𬗟邈此其五絃之音南風之響乎¶
解道虎齊記曰臨淄城南十五里天齊淵五泉並出有異¶
於常故廟屋以同瓦有天齊字在齊八祠祠天於此故名¶
云¶
越絶書曰越王旣得平吴春祭三江秋祭五湖因以其時¶
爲之立祠垂之來世傳之萬載鄰邦樂德皆來取之¶
吴越春秋曰夫差帥諸羣臣出國東祠子胥江水濵諸臣¶
並在夫差乃言曰寡人蒙先王之遺恩爲千乗之主昔不¶
聽相國之言乃用䜛佞之辭至令相國逺没江海自亡巳¶
來濛濛惑惑如霧蔽日莫誰與言泣下沾衿哀不自勝左右¶
羣僚莫不悲傷¶
十二州記曰昔禹治洪水旣畢乃乗橋車到鍾山祠上帝¶
<pb:KR3k0012_SBCK_526-6a>¶
於北河歸大功于九河也¶
襄陽記曰諸葛亮𥘉亡所在各求爲立廟朝議以不合百¶
姓遂因時節私祭之於道陌也¶
摯虞雜祀議曰故事祀臯陶於廷尉寺祭先聖於大學也¶
桓子新論曰昔楚靈王驕逸輕下簡賢務鬼信巫祝之道¶
齋戒㓗鮮以祀上帝禮羣神躬執羽紱起舞壇前吴人來¶
攻其國人告急而靈王鼔舞自若頋應之曰寡人方祭上¶
帝樂明神當蒙福祐焉不敢赴救而吴兵遂至俘獲其太¶
子及后姬以下甚可傷¶
論衡曰魯文公逆祀去者三人定公順祀叛者五人貫於¶
俗者謂則禮爲非曉禮者寡則知是者稀¶
又曰凡祭祀之義有二一曰報功二曰循先報切以勉力¶
循先以崇恩也¶
<pb:KR3k0012_SBCK_526-6b>¶
黄帝問玄女兵法曰六甲將及夫人姓名服色曰其將皆¶
着赤幘小冠帶白綬絞夫人足皆各象其禽獸足凡欲治¶
致神當於帛上書諸神名如法祭䕃齊事六曰見形六十¶
日一祭合諸神祭之祭法脯長一九廣三寸白茅爲籍編¶
以青絲籍長二尺四寸廣六寸餅棗栗并脯置藉上柸皆¶
黒中以丹沙九兩盛米囊九枚置北斗座上中爲九星六¶
甲坐外四面十二座座前一柸受道者壇東北祭南向再¶
拜祝¶
軍令曰金皷幢麾隆衡皆以立秋日祠先時一曰主者請¶
祠其主者奉祠若出征有所剋獲還亦祠向敵祠血于鍾¶
鼔秋祠及有所尅獲還但祠不血鍾皷祝文某官使主者某¶
敢告隆衡金皷幢麾夫軍武之器者所以正不義爲民除¶
害也謹以立秋之日㓗牲黍稷旨酒而敬薦之¶
<pb:KR3k0012_SBCK_526-7a>¶
又曰常以己丑日祠牛馬先祝文曰某月己丑某甲敢告¶
馬牛先馬者兵之道牛者軍農之用謹㓗牲黍稷旨酒敬¶
而薦之¶
又曰軍行濟河主者常先白沉壁文曰某王使者某甲敢¶
告于河賤臣某甲作亂天子使某帥衆濟河征討醜類故¶
以壁沉唯爾有神裁之¶
曹植求祭先王表臣雖比拜表自計違逺巳來以踰旬日¶
垂竟夏節方到臣悲感有念先王公以夏至日終是以家¶
俗不以夏日祭至於先王自可以令辰告祠臣雖卑鄙實¶
禀體於先王自臣雖貧寠蒙陛下厚賜足供太牢之具臣¶
欲祭先王於北河之上羊猪牛臣自能辦否者臣縣自有¶
先王喜鰒臣前以表得徐州臧霸二鰒百枚足自供事請¶
水瓜五枚計先王崩來未能半歳臣實欲告敬且欲復盡¶
<pb:KR3k0012_SBCK_526-7b>¶
哀博士鹿優韓蓋等以爲禮公子不得禰先君公子之子不¶
得祖諸侯謂不得立其廟而祭之也禮又曰庶子不得祭¶
宗詔曰得月二十八日表知侯推情欲祭先王於河上覽¶
省上下悲傷感切將欲遣禮以紓侯敬恭之意㑹博士鹿¶
優等奏禮如此故冩以下開國承家頋迫禮制惟侯存心¶
與吾同之¶
殷允祭徐孺子文曰惟太元六年龍集荒洛冬十月哉生¶
魄試守豫章太守殷君謹遣左右某甲奉清酌薌合一簋¶
單羞再拜奠故聘士豫章徐先生¶
周祗祭梁鴻文曰晉隆和四年十一月陳郡周潁文以藴¶
藻行潦祠梁先生¶
殷闡祭王東亭文曰公以少牢之奠敬薦東亭王侯之靈¶
蓋聞㓪鑒不塵精金能照¶
<pb:KR3k0012_SBCK_526-8a>¶
伯玊祭孫叔敖文曰謹以豊羞祭楚令尹孫君之靈眇眇¶
千載悠悠舒荆理無不通事隔者形尚想清塵承風効誠¶
謝惠連祭古冢文曰東府掘城北壍入一丈餘得古冢上¶
無封域不用㙛瓦以木爲槨中有二棺正方兩頭無和明¶
器之屬材瓦銅&KR0238;有數十種刻木爲人長三尺可有二十¶
餘載開見悉識是人形以物棖撥之應手灰㓕棺上有五¶
銖錢百餘枚水中有甘蔗節及梅李核皆浮岀而不甚爛¶
壞銘志不存世代不可得而知之公命城者改埋於東崗¶
祭以豚酒旣不知其名字近逺故假爲之號曰冥寞君云¶
爾¶
揚泉請辭曰古不墓祭葬於中原而廟在大門裏不敢外¶
其親平明出葬曰中反虞不敢一日使神無依也周衰禮¶
廢立寢於廟墓漢因而不改以先帝衣冠四時上盥水進¶
<pb:KR3k0012_SBCK_526-8b>¶
菓實而禘祫祭祀皆於宗廟及其末因寢之在墓咸徃祭¶
焉蓋由京師三輔酋豪大姓力強財冨婦女贍侈車兩相¶
追宿止墓下連日厭飫遂以成俗迄乎今日夫死者骨肉¶
歸乎土神而有靈豈其守夫敗壤而繫乎草莽哉¶
唐書曰王義方𥘉爲太子校書魏徴張亮皆厚禮之亮誅¶
坐與交逰貶授儋州吉安丞行至南海舟人將以酒脯致¶
祭義方曰黍稷非馨義在明徳乃酌水而祭¶
太平御覽卷第五百二十六¶
