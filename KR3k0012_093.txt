# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:03.582933
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 93
#+PROPERTY: FILE SB11n0727-093太平御覽-卷之九十三.
<pb:KR3k0012_SBCK_093-1a>¶
太平御覽卷第九十三　皇王部十八¶
　　　魏太祖武皇帝　文皇帝¶
　　　　　魏太祖武皇帝¶
魏志曰太祖武皇帝沛國譙人姓曹名操字孟德漢相國¶
叅之後(曹瞞傳曰太祖一/名吉利字阿瞞也)祖騰漢桓帝時爲中當侍大長¶
秋封費亭侯養子嵩嗣官至太尉莫能審其生出本末(曹/瞞)¶
(傳及郭頒丗語並云嵩夏侯氏子夏侯/惇之叔父太祖於惇爲從父兄弟也)嵩生太祖太祖少¶
機警有權數而任俠放蕩不治行業故丗人未之竒也唯¶
梁國橋𤣥南陽何顒異焉𤣥謂太祖曰天下將亂非命世¶
之才不能濟也能安之者其在君乎年二十舉孝廉爲郎¶
除洛陽北部尉遷頓丘令徴拜議郎光和末黄巾起拜&KR0016;¶
都尉討潁川賊遷爲濟南相國有十餘縣長吏多阿附貴¶
戚𧷢汙狼籍於是奏免其八九禁斷&KR0075;祀姦宄逃竄郡界¶
<pb:KR3k0012_SBCK_093-1b>¶
整肅乆之徴還爲東郡太守不就稱疾歸郷里&KR0004;平元年¶
春正月後將軍袁術兾州牧韓馥兖州刺史劉岱㴾海太¶
守𡊮紹濟北相鮑信等同時俱起衆各數萬推紹爲盟主¶
太祖行&KR0108;武將軍董卓聞兵起乃徙天子都長安卓留屯¶
洛陽遂焚宫室是時卓兵强紹等莫敢先進太祖曰舉義¶
兵以誅暴亂大衆巳合諸君何疑向使卓聞山東兵起𠋣¶
王室之重據二周之險東向以臨天下雖以無道行之猶¶
足爲患今焚燒宫室刧遷天子海内震動不知所歸此天¶
亡之時也一戰而天下定矣不可失也遂引兵西據成臯¶
到滎陽汴水遇卓將徐榮與戰不利士卒死傷甚多太祖¶
爲流矢所中乗馬&KR0013;瘡從弟洪以馬與太祖得去太徂兵¶
少乃與夏侯惇等詣楊州募兵司徒王允與吕布共殺卓¶
青州黄巾衆百餘萬人兖州劉岱欲擊之鮑信諫岱不從¶
<pb:KR3k0012_SBCK_093-2a>¶
遂與戰果爲賊所殺信乃迎太祖領兖州牧遂進兵擊黄¶
巾追至濟北乞降各受降卒三十餘萬男女百餘萬口収¶
其精銳者號青州兵天子拜太祖兖州牧是歳長安亂天¶
子東遷敗於曹陽渡河幸安邑太祖軍臨武迎天子假太¶
祖節龯録尚書事(獻帝記曰又/領司𨽻校尉)洛陽殘破董昭等勸太祖¶
都許車駕出轘轅而東以太祖爲大將軍封武平侯自天¶
子西遷朝廷離亂至是宗廟社稷制度始立時以袁紹爲¶
太尉紹恥班在公下不肯受公乃固辭以大將軍讓紹天¶
子拜公司空行車騎將軍公圍張繡於穰劉𡊮遣兵救繡¶
以絶軍後公將引還繡兵來追公軍不得進連營稍前公¶
與荀彧書曰賊來追吾雖日行數里吾䇿之到安衆破繡¶
必矣到安衆繡與表兵合守險公軍前後受敵公乃夜鑿¶
險爲地道悉過輜重設竒兵㑹明賊謂公爲遁也悉軍來¶
<pb:KR3k0012_SBCK_093-2b>¶
追乃縱竒兵岀夾攻大破之公還許荀彧問公前何以䇿¶
賊必破公曰虜遏吾歸師而與吾死地戰吾以是知勝矣¶
𡊮紹旣并公孫瓉兼四州之地衆十餘萬諸將以爲不可¶
敵公曰吾知紹之爲人志大而智小色厲而膽薄忌刻而¶
少威兵多而分畫不明將驕而政令不一土地雖廣粮食¶
雖豐適所以爲吾奉也張繡率衆降公軍官渡劉備殺徐¶
州刺史曹胄舉兵屯沛五年公自征備諸將曰與公爭天¶
下者𡊮紹也今棄之東若何公曰劉備人傑也今不擊必¶
爲後患袁紹雖有大志而見事遟必不動也遂破備備奔¶
紹紹遣郭圎淳于瓊顔良等攻劉延於白馬紹引兵至黎¶
陽公於是救延荀攸&KR0003;公曰今兵少不敵分其𫝑乃可公¶
從之遂擊破斬良紹&KR0016;將文醜與劉備將五六千&KR0016;前後¶
至公縱竒兵擊大破之斬醜良醜良皆紹名將再戰悉擒¶
<pb:KR3k0012_SBCK_093-3a>¶
紹軍大震八月紹連營稍前進臨官渡起土山地道公亦¶
於内作之以相應紹射營中矢如雨下行者皆蒙楯衆大¶
懼時公粮少與荀或書議欲還許或以爲紹悉衆臨官渡¶
欲與公决勝敗公以至弱當至強&KR0002;不能制必爲所乗是¶
天之大機也公與紹相距連月雖比戰斬將然衆少粮盡¶
士卒疲乏公謂運者曰十五日爲汝破紹不復勞汝矣冬¶
十月紹遣車運榖使淳于瓊等五人將兵萬餘人逆之宿¶
紹軍營北四十里紹謀臣許攸貪財紹不能足來奔因&KR0003;¶
公擊瓊等左右疑之荀攸賈詡勸公公乃留曹洪守自將¶
歩&KR0016;五千人夜徃㑹明至瓊等望見公兵少出陣門外公¶
急擊之瓊退保營遂攻之紹遣&KR0016;救瓊左右或言賊稍近¶
請分兵距之公怒曰賊在背後乃白士卒皆殊死戰大破¶
瓊等皆斬之紹&KR0004;聞公擊瓊謂長子譚曰就彼破瓊等吾¶
<pb:KR3k0012_SBCK_093-3b>¶
攻抜其營彼固無所歸矣乃使張郃髙覽攻曹洪郃等聞¶
瓊破遂來降紹衆大潰紹及譚棄軍走渡河追之不及盡¶
収其輜重圖書珍寳虜其衆公収紹書中得許下及軍中¶
人書皆焚之紹自軍破後發病歐血死小子尚代譚自號¶
車&KR0016;將軍屯&KR0058;陽秋公征之連戰譚尚數敗退固守攻其¶
郭乃出戰擊大破之譚尚夜遁譚尚争兾州譚爲尚所敗¶
走保平原尚攻之急譚遣辛毗乞降請救諸將皆疑荀攸¶
勸公許之公乃引軍到&KR0058;陽爲子整與譚結婚尚聞公北¶
乃釋平原還鄴公進軍攻鄴尚懼乞降公不許爲圍益急¶
尚夜遁衆大潰尚走中山盡獲其輜重得尚印綬節龯鄴¶
定公臨祠紹墓哭之流涕慰勞紹妻還其家人寳物賜之¶
雜繒絮廪食之天子以公領兾州牧公讓還兖州公之圍¶
鄴也譚略取甘陵安平渤海河間尚敗還中山譚攻之尚¶
<pb:KR3k0012_SBCK_093-4a>¶
奔固安遂并其衆公遺譚書責以&KR0018;約與之絶婚女還然¶
後進軍譚懼拔平原走保南皮公入平原略定諸縣攻譚¶
破之斬誅其妻子兾州平袁熈大將焦觸張南等叛攻熈¶
尚熈尚奔三郡烏丸觸等舉其縣降封爲列侯三郡烏丸¶
承亂破幽州略有漢民合十餘萬户&KR0004;袁紹皆立其酋豪¶
西單于蹹頓尤強爲紹所厚故尚兄弟歸之數入塞爲害¶
公將征之鑿渠自呼陁入孤水名平虜渠引軍出盧龍塞¶
外道絶不通乃壍山堙谷五百餘里經白擅歴平剛渉鮮¶
卑庭東指栁城未至二百里虜乃知之尚熈與蹹頓遼西¶
單于樓班右北平單于能臣抵之等將數萬&KR0016;逆軍登白¶
狼山卒與虜遇衆甚盛公車重在後&KR0013;甲者少左右皆懼¶
公登髙望虜陣不整乃縱兵擊之使張遼爲先鋒虜衆大¶
崩斬蹹頓及名王以下胡漢降者二十餘萬口&KR0004;遼東太¶
<pb:KR3k0012_SBCK_093-4b>¶
守公孫康恃逺不服及公破烏丸或&KR0003;公遂征之尚兄弟¶
可擒也公曰吾方使康斬送尚熈首不煩兵矣公引軍自¶
柳城還康即斬尚熈及速僕九等傳其首諸將或問公還¶
而康斬送尚熈何也公曰彼素畏尚等吾急之則并力緩¶
之則自相圖其勢然也𨵿中諸將疑公欲自襲馬超遂與¶
韓遂楊秋李堪成冝等及公迺征之與超夾𨵿爲軍乃與¶
剋日㑹戰先輕兵挑之戰良乆乃縱虎&KR0016;夾擊大破之斬¶
成冝李堪等超走凉州楊秋奔安定𨵿中平天子命公賛¶
拜不名入朝不趨劒履上殿加蕭何故事使御史大夫郗¶
慮持節䇿命公爲魏公始建魏社稷宗廟天子娉公三女¶
爲貴人又命公置旄頭宫殿設鍾簴又命公承制封拜諸¶
侯守相冬十月始置名號侯至五大夫與舊列侯𨵿内侯¶
凡六等以賞軍功又進公爵爲王設天子旌旗出入稱警¶
<pb:KR3k0012_SBCK_093-5a>¶
蹕王崩于洛陽時年六十六謚曰武葬髙陵¶
又曰漢桓帝時有黄星見於楚宋之分遼東啇馗善天文¶
言後五十歳當有真人起於梁沛之間其鋒不可當至破¶
袁紹之歳凡五十年天下莫敵矣¶
魏書曰漢末太祖拒董卓命歸郷里過故人成臯吕伯奢¶
伯奢不在其子八人備賔主之禮太徂自以背卓聞其食¶
器聲以爲圖巳夜殺八人而去旣而歎曰寜我&KR0018;人無人¶
&KR0018;我¶
又曰太祖自御海内芟夷群醜其行軍用師大較依孫吴¶
之法而因事設竒量敵制勝變化如神自作兵書十餘萬¶
言諸將征伐皆以新書從事臨時又手爲節度從令者尅¶
捷違教者&KR0018;敗與虜對陣意思安閑如不欲戰然及至决¶
機乗勝氣𫝑盈溢故毎戰必克知人善察難眩以僞抜于¶
<pb:KR3k0012_SBCK_093-5b>¶
禁樂進於行陣之間取張郃徐晃於亡虜之中皆佐命立¶
功列於名將其餘抜出細微登爲牧守者不可勝數是以¶
創造大業文武並施御軍三十餘年手不捨書晝則講軍¶
䇿夜則思經傳登髙必賦乃造新詩&KR0013;之管絃皆成樂章¶
才力絶人手射飛鳥躬擒猛獸甞於南皮一日射雉𫉬六¶
十三頭及造作宫室繕治器械無不爲之法則皆盡其意¶
雅性節儉不好華麗後宫不衣錦繡侍御履不二綵帷帳¶
屏風壤則&KR0024;納茵蓐取温無有縁飾攻城拔邑得靡麗之¶
物則悉以賜有功勲勞冝賞不恡千金無功望施分毫不¶
與四方獻御與群下共之常以禮送終之制襲稱之數繁¶
而無益俗又過之故豫自爲制終云衣服四篋而巳¶
帝王世紀曰黄&KR0004;元年追尊號謚曰武皇帝廟號曰太祖¶
曹暪傳曰操少好飛鷹走狗遊蕩無度其叔父數言之於¶
<pb:KR3k0012_SBCK_093-6a>¶
嵩操患之後逢叔父於路及陽敗面喎口叔父恠問其故¶
太祖曰卒中惡風叔父以告嵩嵩驚愕呼操而口皃如故¶
嵩問曰叔父言汝中風巳差乎操曰初不中風但失愛於¶
叔父故見罔耳嵩乃疑焉自後叔父有所告嵩終不復信¶
操於是益得肆意及爲洛陽北部尉初入尉廨繕治四門¶
造五色棒懸門左右各十餘枚有犯禁者不問豪强皆棒¶
殺從數月靈帝愛幸小黄門蹇碩叔父夜行即殺之京師¶
歛迹莫敢犯者近習寵臣咸疾之然不能傷於是共稱薦¶
操故遷爲頓丘令操爲人輕易無威重好音樂倡優在側¶
但以日逹夕&KR0013;服輕綃身自佩小盤囊以盛手巾細物時¶
或冠祫帽以見賔客毎與人談論戯弄言辭盡無所隠及¶
恍大𥬇至以頭投杯案中餚膳皆沾汚巾幘其輕易如此¶
然持法峻刻諸將計畫勝出巳者隨以法誅之及故人舊¶
<pb:KR3k0012_SBCK_093-6b>¶
惡亦皆無餘其所刑殺輙對之垂涕嗟痛之終無所活嘗¶
出軍行經麥中令士卒無敗麥犯者死騎士皆下馬指麥¶
以相付時操馬騰入麥中勑主簿議罪主簿對以春秋之¶
義罰不加尊操曰制法而自犯之何以帥下然孤爲軍帥¶
不可殺請自刑因抜刀割髮以置地¶
世語曰魏武將見匈奴自以形陋不足雄逺國使崔季珪¶
代當自捉刀立牀頭坐旣畢令間謂曰魏王何如匈奴使¶
荅曰王雅望非常然牀頭捉刀人此乃英雄也魏王聞之馳¶
遣殺此使¶
愽物志曰漢世安平崔瑗瑗子寔弘農張芝芝弟昶並善¶
草書而太祖亞焉桓譚蔡邕善音樂馮翊山子道王九眞¶
郭凱等善圍碁太祖皆與埒能又好養性法亦解方藥招¶
引方術之士廬江左慈譙郡華他甘陵甘始陽城郄儉無¶
<pb:KR3k0012_SBCK_093-7a>¶
不畢至又習噉野葛至一尺亦得少多飲鴆酒¶
世&KR0003;曰魏武帝甞過曹娥碑不解楊脩讀碑背上題云黄¶
絹㓜婦外孫虀臼魏武謂脩曰卿解未可言待我思之行¶
三十里魏武曰吾巳得令脩別記所如脩曰黄絹色&KR0093;也¶
於字爲絶㓜婦少女也於字爲妙外孫女子也於字爲好¶
虀臼受辛也於字爲辭所謂絶妙好辭武帝亦記之與脩¶
言同帝歎曰我才不如卿乃較三十里¶
唐太宗皇帝𥙊魏武帝文曰夫大徳曰生資二儀以成化¶
大寳曰位應五運而逓昌貴賤廢興莫非天命故龍顔日¶
角顯帝王之符電影虹光表乾坤之瑞不可以智競不可¶
以力爭昔漢室三分羣雄並立夫民離政亂安之者哲人¶
徳喪時危定之者賢輔伊尹之匡殷室王道昏而復明霍¶
光之佐漢朝皇綱否而還泰立忠履節爰在於斯帝以雄¶
<pb:KR3k0012_SBCK_093-7b>¶
武之姿常艱難之運棟梁之任同乎曩時匡正之功異乎¶
往代觀沉溺而不拯視顚覆而不持乖徇國之情有無君¶
之跡旣而三分肈慶黄星之應乆彰五十啓期真人之運¶
斯屬其天意也豈人事乎¶
　　　　　文皇帝¶
魏志曰文皇帝諱丕字子桓武帝太子太祖崩嗣位爲丞¶
相魏王延康元年十月升壇即祚改延康爲黄&KR0004;以荆楊¶
江表八郡爲荆州孫權領牧故也荆州江北諸郡爲郢州¶
權破劉備於夷陵&KR0004;帝聞備兵東下與權交戰樹柵連營¶
七百餘里謂羣臣曰備不曉兵豈有七百里營可以拒敵¶
者乎孫權叛帝自許昌南征諸軍兵並進權臨江拒守幸¶
廣陵故城臨江觀兵戎卒十餘萬旌旗數百里是歳大寒¶
冰舟不得入江乃引還七年春將幸許昌許昌城南門無¶
<pb:KR3k0012_SBCK_093-8a>¶
故自崩帝心惡之還洛陽宫五月帝崩于嘉福殿時年四¶
十帝好文學以著述爲務自所勒成垂百篇又使諸儒撰¶
集經傳隨𩔗相從凡千餘篇號曰皇覽¶
魏書曰帝生時有雲氣青色而圎如車蓋當其上終日望¶
氣者以爲至貴之證非人臣之氣年八&KR0010;能屬文有逸才¶
遂愽貫古今經傳諸子百家之言善騎射好擊劒州舉茂¶
才不行¶
又曰文帝&KR0004;在東宫氣疫大起時人凋傷帝&KR0055;感歎與素¶
所善者大理王㓪書曰人生有七尺之形死爲一棺之土¶
唯立徳揚名可以不朽其次莫如著篇籍疫癘數起士人¶
凋落余獨何人能全其夀故論撰所著論詩賦蓋百餘篇¶
集諸儒於肅成門内講論大義偘偘無倦¶
呉志曰魏文帝出廣陵望大江曰彼有人焉未可圖也乃¶
<pb:KR3k0012_SBCK_093-8b>¶
還¶
愽物志曰魏文帝善彈棊能用手巾角時有一書生又能¶
低頭以所冠巾角撇棊¶
典論曰&KR0004;平之元年董卓弑帝鴆后盪覆王室時余年五歳¶
上以丗方擾亂教余學射六歳而知射教余乗馬八歳而¶
能&KR0016;射矣以時之多難故每征伐余乗馬常從建安&KR0004;上¶
南征荆州至宛張繡降旬日而反亡兄孝廉子脩從兄安¶
民遇害時余十歳乗馬得脫夫文武之道各隨時而用生¶
乎中平之季長於戎旅之間是以少好弓馬于今不衰逐¶
禽輙十里馳射常百歩日夕體倦心毎不厭建安十年始¶
定兾州穢貊獻良弓燕岱獻名馬時歳之暮春勾芒司節¶
和風扇物弓燥手柔草淺獸肥與族兄弟同獵於鄴西終¶
日𫉬麞鹿九雉兎二十後軍南征次曲蠡尚書令荀彧奉¶
<pb:KR3k0012_SBCK_093-9a>¶
使犒軍見余談論之末或言聞君善左右射此實難能余¶
言執事未覩夫項發口縱俯馬蹄而仰月支也彧喜𥬇曰¶
乃爾余日射有常徑的有常所雖毎發輙中非至妙也&KR0002;¶
夫馳平原赴豊草要狡獸截輕禽使弓不虛彎所中必洞胷¶
斯則妙矣時軍𥙊酒張京在坐顧彧俱拊手曰善余又好¶
擊劒閲師多矣四方之法各異唯京師爲善余於他戯弄¶
之事少所喜唯彈棊略盡其巧少爲之賦昔京師先工有¶
馬合郷侯東方安世張公子常恨不得與彼數子者對上¶
雅好書籍雖在軍旅手不釋卷毎定省從容常言人少學¶
則思專長則忌於長大而能懃學者唯吾與袁伯業耳余¶
是以少誦詩論及長而備歴五經四部史漢諸子百家之¶
言靡不畢覽所著書論詩賦凡六十篇至&KR0002;知而能愚勇¶
而知怯仁以接物恕以及下以付後之良史¶
<pb:KR3k0012_SBCK_093-9b>¶
¶
太平御覽卷第九十三¶
