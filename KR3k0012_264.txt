# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:12.499043
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 264
#+PROPERTY: FILE SB11n0727-264太平御覽-卷之二百六十四.
<pb:KR3k0012_SBCK_264-1a>¶
太平御覽卷第二百六十四　職官部六十二¶
　　功曹叅軍　司倉叅軍　司户叅軍¶
　　司兵叅軍　司法叅軍　五官&KR0122;¶
　　　　　功曹叅軍¶
韋昭辯釋名曰曹群也功曹吏所群聚户曹民所群聚也¶
其他皆然〇漢書曰蕭何爲主吏(孟康曰主/吏功曹也)¶
又曰朱愽爲琅邪郡守召見功曹閇閣數責與筆札使自¶
記受取一錢巳上無得有所匿欺&KR1277;半言斷頭矣功曹惶¶
怖具自書姦𧷢大小不敢隱愽知其對以實乃令就席受¶
勑自改而巳投刀使削所記遣出就職¶
東觀漢記曰趙勤南陽人太守桓虞召爲功曹委以郡事¶
嘗有重客過欲託一士令爲曹吏虞曰我有賢功曹趙勤¶
當與議之潜於内中聽虞乃問勤勤對曰恐未合衆客曰¶
<pb:KR3k0012_SBCK_264-1b>¶
止止勿復道¶
又曰楊正爲京兆功曹光武崩京兆尹出西域賈胡共起¶
帷帳設𥙊尹車過帳胡牽車令拜尹疑止車正在前導曰¶
禮天子不食支庶况夷狄乎勑壞𥙊遂去¶
又曰鮑永爲郡功曹時有稱侍中止傳舎者太守趙興欲¶
出謁永以不冝岀當車㧞佩刀興因還後數日詔書下捕¶
之果矯稱使者由是知名¶
又曰郭丹爲郡功曹薦隂亶程胡魯歆自代太守杜詩曰¶
古者卿士讓位今功曹稽古經可爲至德編署黄堂以爲¶
後法¶
又曰吴良字大儀齊國臨淄人&KR0004;爲郡吏歳旦與&KR0122;史入¶
賀門下&KR0122;王望舉觴上壽謟稱太守功德良於下席勃然¶
進曰倿邪之人欺謟無&KR0250;願勿受其觴太守歛容而止讌¶
<pb:KR3k0012_SBCK_264-2a>¶
罷轉良爲功曹耻以言受進終不肯謁¶
又曰汝南太守歐陽歙召郅惲爲功曹汝南舊俗十月饗¶
㑹百里内皆賫牛酒到府飲讌時臨饗禮畢歙教曰西部¶
督郵繇延天資忠貞不嚴而治今與衆儒共論延功顯之¶
于朝惲於下座愀然前曰案延資性貪邪外方内貟朋黨¶
搆姦罔上害民明府以惡爲善以直從曲此旣無君又復¶
無臣惲敢奉觥歙色慙不知所爲門下&KR0122;鄭敬進曰君明¶
臣直功曹言切明府德也歙意少解曰實歙罪也¶
又曰永平&KR0004;新野功曹鄧寅以外戚小侯毎預朝㑹而容¶
姿趍歩有出於衆上目之頋左右曰朕之儀皃豈&KR0002;此人¶
特賜輿馬衣服虞延以寅無實行未甞加禮上乃詔令自¶
稱南陽功曹詣闕寅在職不服父喪帝聞乃歎曰知人則¶
哲推帝難之信哉斯言寅聞而慙退¶
<pb:KR3k0012_SBCK_264-2b>¶
後漢書曰虞延去官還郷里太守富宗聞延名召署功曹¶
宗性奢靡車服器物多不中節延諌曰昔晏嬰輔齊鹿裘¶
不完季文子相魯妾不衣帛以約失之者鮮矣宗不恱延¶
即辭退居有頃宗果以侈縱&KR0013;誅臨當伏刑攬涕而歎曰¶
恨不用功曹虞延之諌¶
又曰周章&KR0004;仕郡爲功曹時大將軍竇憲免封冠軍侯就¶
國章從太守行春到冠軍太守猶欲謁之章進諌曰今日¶
公行春豈可越儀私交且憲椒房之親勢傾王室而退就¶
藩國禍福難量明府剖符大臣千里重任舉止進退其可¶
輕乎太守不聽遂便&KR0155;車章前抜佩刀絶馬鞅於是乃止¶
及憲&KR0013;誅公卿以下多以交𨵿得罪太守幸免以此重章¶
又曰徐穉豫章人時陳蕃爲太守以禮請署功曹穉不免¶
之旣謁而退蕃在郡不接賔客唯稺來特設一榻去則懸¶
<pb:KR3k0012_SBCK_264-3a>¶
之¶
又曰韓稜&KR0004;爲郡功曹太守葛興中風疾不能聽政稜隂¶
代興視事出入二年令無違者¶
又曰廉范永平&KR0004;隴西太守鄧融備禮謁范爲功曹(謁/請)㑹¶
融爲州所舉案(舉其罪/案驗之)范知事譴難解欲以權相濟乃託¶
病求去融不逹其意大恨之范於是東至洛陽變名姓求¶
代廷尉獄卒居無幾融果徴下獄范遂得衛侍左右盡心¶
勤勞融怪其貌𩔖范而殊不意乃謂曰卿何似我故功曹¶
耶范訶之曰君困戹瞀亂耶(鄭玄注禮記曰/瞀目不明之皃)語遂絶融繫¶
出困病范隨而養視及死竟不言身自將車送䘮致南陽¶
葬畢乃去¶
續漢書曰汝南太守宗資以事委任功曹范滂時人謡曰¶
汝南太守范孟愽南陽宗資主晝諾¶
<pb:KR3k0012_SBCK_264-3b>¶
又曰李恂字叔英安定臨涇人太守李鴻請署功曹未及¶
到而州辟爲從事㑹鴻卒恂不應州命而送鴻䘮還郷里¶
旣葬留起冢墳治䘮三年¶
又曰李充爲太守魯平請署功曹不就平怒乃投充以&KR0162;¶
溝中因謫署縣都亭長不得已起親職役¶
謝承後漢書曰范滂字孟愽汝南人太守宗資署功曹滂¶
外甥西平李頌公族子孫頑嚚&KR0126;濁爲郷曲所棄常侍唐¶
衡属其事資勑曹召署文學史滂不肯聽資怒召功曹書¶
佐朱零問不召頌意狀零以告滂滂曰荅教當言頌則滂¶
之姉子豈不樂其&KR0155;進但頌洿&KR0126;小人不冝染汙朝廷不¶
敢以位私人是以不召零具荅教如此零入聞資使五伯¶
亂捶困杖言辭不懾仰疾言曰范滂清議猶利刃截腐&KR0079;¶
願爲明府所笞殺不爲滂所廢絶今日之死當受忠名爲¶
<pb:KR3k0012_SBCK_264-4a>¶
滂所發永成惡人滂正直謇諤皆此𩔖也¶
又曰許劭仕郡爲功曹抗忠舉義進善黜惡正機執衡允¶
齊風俗所稱如龍之&KR0155;所貶如墮干淵清論風行所吹草¶
偃爲衆所服¶
又曰李壽聦明智逹有俊才太守黄讜髙其名德召署功¶
曹毎進見常薦逹郡中善人有異行者讜輙序用壽雖見¶
優禮愈隆壽意益下其所致逹未嘗伐其功美¶
又曰羊定字丗德爲郡功曹病困&KR0013;不覆軀衣不周身郡¶
將賜大布&KR0013;及&KR0237;袴皆不受執志而終¶
又曰鍾皓字季明潁川長社人同郡陳寔年不及皓引與¶
爲友皓爲郡功曹㑹辟司徒府臨辭太守問誰可代卿者¶
皓曰明府必欲得其人西門亭長陳寔聞之曰鍾君似不¶
察人不知何猶識我¶
<pb:KR3k0012_SBCK_264-4b>¶
又曰彭脩㑹稽人仕郡爲功曹時西部都尉&KR0800;晁行太守¶
事以徴過収吴縣獄吏將殺之主簿鍾離意争諌甚切晁¶
怒使収縳意脩排閤直入拜於庭曰明府發雷霆於主簿¶
請聞其過晁曰受殺三日&KR0004;不奉行廢命不忠豈非過耶¶
脩因拜曰昔任座面折文侯朱雲攀毀欄檻自非賢君焉¶
得忠臣遂原意罰貸獄吏¶
𡊮崧後漢書曰岑晊字公孝髙才絶人五經六藝無不¶
洞貫太守成瑨請爲功曹時謡曰南陽太守岑公孝弘農¶
成瑨但坐嘯¶
張璠漢記曰陳寵爲廣漢太守風聲大行徴爲大司農帝¶
問何以爲治寵曰臣任功曹王渙渙由是知名¶
魏志曰臧洪廣陵郡人也爲張超功曹超兄邈謂超曰聞¶
弟爲郡守政教威恩不由巳出動任臧洪洪者何人超曰洪¶
<pb:KR3k0012_SBCK_264-5a>¶
才略智數優超超甚愛之海内竒士也邈即引見洪與語¶
大異之¶
又曰臧洪字子原太守張超請洪爲功曹卓圖危社稷¶
洪&KR0003;超曰明府歷丗受恩兄弟並據大郡今王室將危賊¶
臣未梟此誠天下義烈報恩効命之秋也今郡境尚全吏¶
民殷冨&KR0002;動桴鼓可得二萬以此誅除國賊爲天下倡先¶
義之大者也超然其言¶
又曰𡊮渙字曜卿當時諸公子多越法度而渙清静舉動¶
必以禮郡命爲功曹郡中姦吏皆去¶
又曰陳矯字季弼廣陵人太守陳登請爲功曹使矯詣許¶
謂曰許下論議待君不足者相爲觀察還以見誨矯還曰¶
聞逺近之論頗言明府驕而自矜使過泰山泰山太守東¶
郡薛悌異之結爲親友戯矯曰以郡吏而交二千石隣國¶
<pb:KR3k0012_SBCK_264-5b>¶
君從陪臣遊不亦可乎¶
又曰杜畿字伯侯京兆杜陵人年二十爲郡功曹鄭縣内¶
繫囚數百畿親臨獄裁其輕重盡决遣之郡中竒其年少¶
而有大志¶
魏略曰京兆尹張時河東人也與杜畿有舊署爲功曹常¶
言此家䟽誕不中功曹也畿&KR0060;云不中功曹中河東太守¶
蜀志曰龐統字士元郡命爲功曹性好人倫勤於長養毎¶
所稱&KR0274;多過其才時人怪而問之統荅曰當今天下大亂¶
雅道陵遟善人少而惡人多方欲興風俗長道業不美其談¶
即聲名不足慕企不足慕企而爲善者少矣今㧞十失¶
五猶得其半而可以崇邁丗敎使有志者自勵不亦可乎¶
吴志曰聶友字文悌豫章人也有脣吻少爲縣吏虞飜徙¶
交州縣令使友送之飜與語而竒焉爲書與豫章太守謝¶
<pb:KR3k0012_SBCK_264-6a>¶
斐令以爲功曹郡時見有功曹斐見之問曰縣吏聶友可¶
堪何職對曰此人縣間小吏耳猶可堪曹吏佐斐曰論者¶
以爲冝作功曹君其避之乃用爲功曹¶
又曰虞飜字仲翔爲孫䇿功曹好馳騁遊獵飜諌曰明府¶
用烏集之衆驅散附之士皆得其死力雖漢髙帝不及也¶
至於輕出微行從官不暇嚴吏卒常苦之夫君人者不重¶
則不威故白龍魚服因於豫且(子余/切)白虵自放劉季害之¶
願少留意䇿荅曰君言是也然時有所思端坐悒悒有諀¶
諶草創之計是以行耳¶
又曰處士謝譚爲呉粲功曹以疾不詣粲教曰夫應龍以¶
屈伸爲神鳯皇以嘉鳴爲貴何必隱於天外潜鱗於重淵¶
者哉¶
又曰潘濬字承明武威人也爲人聦察對問有機理王粲¶
<pb:KR3k0012_SBCK_264-6b>¶
見而貴異之由是知名爲郡功曹¶
吴録曰孫劭字長緒北海人爲孔融功曹融稱曰廊廟才¶
也後爲吴丞相¶
王隱晉書曰劉毅字仲雄僑居陽平太守杜恕逼迫舉毅¶
爲功曹月餘日沙汰郡吏百餘人三魏稱焉爲之語曰但¶
聞劉功曹不聞杜府君¶
又曰丗號&KR0067;兖有異行元康之末頴川太守復以功曹命¶
之兖服造事之衣杖棰荷斧不俟駕行曰請受下夫之役¶
府君飾車而迎逡廵辭焉形雖益恭而神有不可動之色¶
府君知其不屈乃難曰非常士也吾無以臣之矣乃厚禮¶
遣之¶
晉中興書曰胡母輔之嘗過河南門下飲酒門下騶王子¶
愽箕坐其傍輔之叱之使取火愽曰我卒也不乏吾事薦¶
<pb:KR3k0012_SBCK_264-7a>¶
之河南君樂廣召見甚恱擢爲功曹¶
又曰任旭字次龍臨海人操立清儉不染流俗郡將蔣秀¶
請爲功曹治官貪&KR0126;毎不奉法旭正色苦諌秀旣不納旭¶
乃謝去閇門講肆養志而巳乆之秀坐事&KR0013;収旭於獄狼¶
狽營救躬自扶送秀&KR0099;然歎曰任功曹直人吾違其讜言¶
以至於此復何言哉¶
九州春秋曰建安六年劉表攻西鄂西鄂長杜子緒帥縣¶
男女嬰城而守時南陽功曹栢孝長亦在城中聞兵攻聲¶
恐懼入室閇戸牽&KR0013;覆頭相攻半日稍敢出面¶
英雄記曰尚栩先人尚子平有道術爲縣功曹休歸自入¶
山擔薪賣以食飲¶
㑹稽典録曰孫䇿功曹魏勝以忤意見遣將殺之吴太夫¶
人乃𠋣大井而語䇿曰汝新造江南其事未集方當優賢¶
<pb:KR3k0012_SBCK_264-7b>¶
禮士捨過録功魏功曹在公盡䂓汝今日殺之則人明日¶
叛汝吾不忍見禍及當先投此井中耳䇿大驚遽釋勝¶
又曰魏㓪字少英上虞人從太守行春寢於閤外感時志¶
激中夜長歎府君朝問昨歎息者誰主簿曰書佐魏㓪也¶
府君由是知㓪有凌雲之志轉功曹佐正旦與&KR0122;史上朝¶
時功曹吏頋翕披裘以加朝服㓪以裘非臣服非翕不敬¶
勑卒撤去翕恚而不聽以手歐卒㓪右手鳴鼔左手撤裘¶
以聞府君曰㓪當朝正色有不撓之節遂退翕以㓪代之¶
㓪辭病不就¶
又曰魏徽字孔章仕郡爲功曹史府君貴其各重徽每拜¶
謁常跪而待之¶
華陽國志曰公孫述入蜀蜀郡拒守述功之功曹朱尊絆¶
馬死戰光武帝嘉之¶
<pb:KR3k0012_SBCK_264-8a>¶
又曰李業字臣遊廣漢梓橦人少執志清白太守到咸慕¶
其名召爲功曹十命不詣¶
又曰朱倉字雲卿下邳人少受學於蜀郡張寧飡豆屑飲¶
水同業憐其貧資給米&KR0079;不受家貧常以歩行爲郡功曹¶
鍾岏良吏傳曰桓虞字仲春馮翊萬年人也爲南陽郡守¶
下車聞葉縣雍昱及新野令不遵法度選督郵不能正乃¶
署趙勤爲督郵到葉昱即解印綬入新野新野令聞昱巳¶
去遣吏奉記陳罪亦即弃官虞乃歎曰善吏如良膺下韝¶
即中擢爲功曹委以郡事¶
豫章列士傳曰華茂爲功曹病&KR0013;不覆軀布衣不周身郡¶
將與大布&KR0013;袴皆不受¶
汝南先賢傳曰𡊮閬字奉髙爲功曹辟太尉&KR0122;太守唐珍¶
曰今君當應宰府冝選功曹以自代因薦陳仲舉珍即請¶
<pb:KR3k0012_SBCK_264-8b>¶
蕃爲功曹¶
又曰新蔡鄭敬字次都爲郡功曹都尉髙懿㕔事前槐樹¶
有露𩔖甘露者懿問&KR0122;属皆言是甘露敬獨曰明府政未¶
能致甘露但樹汁耳懿不恱託疾而去¶
又曰許愼爲功曹奉上以篤義率下以恭寛○荆州先德¶
傳曰周瑜領南郡以龐士元名重州里所信乃逼爲功曹¶
任以大事瑜垂拱而巳○鍾離意別傳曰意字子阿㑹稽山¶
隂人也太守竇翔召意署功曹史意乃爲府立條式威儀¶
嚴肅莫不靖恭後日竇君與意相見曰功曹湏立嚴科太¶
守觀察朝晡吏無大小莫不畏威¶
陳寔別傳曰寔字仲弓潁川許人也爲郡功曹時中常侍¶
侯覽託太守髙倫用吏倫敎署文學&KR0122;寔知非其人乃懷¶
撽請見乞從外署倫從之於是郷論怪其非舉倫後&KR0013;徴¶
<pb:KR3k0012_SBCK_264-9a>¶
爲尚書郡中士大夫送至傳舎倫語衆人曰吾前爲侯常¶
侍用吏此各由故人畏憚強禦陳君可謂善則稱君惡則¶
稱巳者也聞者方歎息¶
陸績別傳曰績字公紀郡人也太守王㓪命爲功曹風化¶
肅穆郡内大治¶
京兆舊事曰長安孫晨家貧爲郡功曹十日一炊無&KR0013;有¶
蒿一束暮卧其中旦則収之¶
　　　　　司倉叅軍¶
後漢書曰戴就字景成仕郡爲倉曹&KR0122;刺史劾其太守遣¶
部從事案倉庫簿領五毒𢡖至郡事遂釋也¶
三國典略曰張䡄入𨵿抜岳以爲倉曹叅軍或有請貸官¶
粟者䡄曰以私害公非吾𪧐志濟人之難詎得相違乃賣¶
所服之衣糴粟以賑其乏¶
<pb:KR3k0012_SBCK_264-9b>¶
　　　　　司户叅軍¶
後漢書曰陸績李郃皆仕郡爲户曹史郃後官至司空¶
唐書曰裴琰之絳州聞喜人也丗爲著姓永徽中爲同州¶
司户叅軍時年少美容儀刺史李崇義&KR0004;甚輕之先是州¶
中有積年舊案數百道崇義促琰之使斷之琰之命書吏¶
數人連&KR0083;進筆斯湏剖斷並畢文翰俱美且盡與奪之理¶
崇義大驚謝曰公何忍藏鋒以成鄙夫之過由是大知名¶
號爲霹&KR0430;手¶
　　　　　司兵叅軍¶
唐書曰杜甫字子美夲襄陽人後徙居鞏縣天寳&KR0004;應進¶
士不第天寳末獻三大禮賦玄宗竒之召試文章授京兆¶
兵曹叅軍¶
　　　　　司法叅軍¶
<pb:KR3k0012_SBCK_264-10a>¶
後漢書曰周燕宣帝時爲郡决曹&KR0122;太守欲枉殺囚燕數¶
諌不聽遂殺囚家詣闕稱寃詔遣覆考燕謂太守曰願謹¶
定之書背著燕名府君但時言病而巳使収燕燕遂死之¶
燕有五子皆至刺史太守兩漢有决曹賊曹&KR0122;主刑法歷¶
代皆有或謂之賊曹或爲法曹¶
又曰郭弘爲潁川郡决曹&KR0122;治獄至四十年用法平正郡¶
内比之東海于公¶
隋書曰陳孝意爲㑹郡司法書佐太守&KR0171;威欲殺一囚固¶
諌不許乃解衣請先受死乃止後至侍御史汝州刺史¶
　　　　　五官&KR0122;¶
後魏書曰王尊字子贛涿郡人爲安定太守出教曰五官&KR0122;¶
張輔懷虎狼之心貪汙不䡄一郡之錢盡入輔家適足以¶
葬矣遂將輔送獄直府史詣閤下從太守受其事輔繫¶
<pb:KR3k0012_SBCK_264-10b>¶
獄數日死¶
東觀漢記曰黄香江夏安陵人也父况爲郡五官舉孝廉¶
貧無奴僕香躬勤左右苦暑乃扇牀枕冬以身温席¶
又曰桓帝時白馬令李雲坐直諌繫獄弘農五官&KR0122;杜衆¶
傷其忠直𫉬罪上書願與雲俱得死遂俱死獄中¶
後漢書曰諒輔字漢儒仕郡爲五官&KR0122;夏大旱太守自祈¶
禱無應輔乃自曝庭中祝曰輔爲股肱不能進諌納忠薦¶
賢退惡和調隂陽承順天意乃積薪以自環構火其旁曰¶
&KR0002;日中不雨將自焚未日中而澍雨也¶
臧榮緒晉書曰范畧字彦長南陽　人少遊學清河遂¶
徙家僑居郡命爲五官&KR0122;¶
太平御覽卷第二百六十四¶
