# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:00.042209
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 15
#+PROPERTY: FILE SB11n0727-015太平御覽-卷第十五.
<pb:KR3k0012_SBCK_015-1a>¶
太平御覽卷第十五¶
　天部十五¶
　　　氣　霧　霾　曀¶
　　　　　氣¶
釋名曰氣猶餼也餼然有聲而無形也¶
易曰天地氤氲萬物化醇¶
又曰潜龍勿用陽氣潜藏¶
又曰精氣爲物逰魂爲變(精氣烟煴聚而成物聚/極則散而遊䰟爲變)¶
又曰天地定位山澤通氣¶
禮曰仲春行秋令則其國大水寒氣惣至¶
又曰三月之節是月也生氣方盛陽氣發&KR0165;勾者畢出萌¶
者盡逹¶
又曰三月之節是月也命國儺九門磔攘以畢春氣¶
<pb:KR3k0012_SBCK_015-1b>¶
又曰季春行冬令則寒氣時發草木皆肅¶
又曰孟秋行冬令則隂氣大勝行春令則其國乃旱陽氣¶
復還¶
又曰八月之節是月也天子乃儺以逹秋氣¶
又曰九月之節霜始降則百工休乃命有司曰寒氣惣至¶
人力不堪¶
又曰季秋行春令則煖風來至人氣懈惰¶
又曰小雪之日後五日天氣上升地氣下降¶
又曰孟冬行春令則凍閇不宻地氣上&KR0165;¶
又曰地氣且&KR0165;是謂發天地之房諸蟄則死¶
又曰十二月中氣命有司大儺旁磔以送隂氣¶
又曰社&KR0021;土而主隂氣也¶
又郷飲酒曰天地嚴凝之氣始於西南而盛於西北此天¶
<pb:KR3k0012_SBCK_015-2a>¶
地温厚之盛氣也此天地之仁氣也¶
周禮曰眡祲掌十煇之法以觀妖祥辨吉凶(妖祥善惡之/徴鄭司農云)¶
(煇謂日/光之氣)¶
又曰視祲之官春分望氣¶
傳曰節宣其氣¶
尚書中候曰堯沉璧於河休氣四塞¶
春秋繁露曰氣之清者爲精人之清者爲賢治身以賢積¶
精爲道¶
春秋元命苞曰隂陽聚爲雲氣¶
史記曰海旁蜃氣象樓臺廣野氣成宫闕¶
又曰項羽夲紀曰范増&KR0003;項羽曰沛公志不在小吾令人¶
望其氣皆爲龍虎成五彩此天子氣也冝急擊勿失¶
又秦紀曰始皇東遊望氣者云五百年後金陵有天子氣¶
<pb:KR3k0012_SBCK_015-2b>¶
於是始皇東遊以猒之改金陵爲秣陵壍之以絶其氣¶
漢書曰武帝巡狩過河間見紫青氣自地屬天望氣者云¶
下有竒女求之得拳夫人後生昭帝¶
又曰宣帝㓜時號曰曾孫生數月遭巫蠱事雖在襁褓猶¶
繫郡邸獄邴吉爲廷尉&KR0101;治巫蠱憐曾孫無辜至後二年¶
武帝疾望氣者云長安獄中有天子氣上遣使者分條中¶
都官詔獄繫者亡輕重皆殺之内者令郭穰夜至郡邸獄¶
&KR0123;閉門拒使者不得入曽孫頼吉得全¶
應劭漢官儀曰丗祖封禪夕有青氣上與天屬遥望不見¶
山巔¶
又曰髙祖在沛隱芒碭山每遊上輒不欲令吕后知常在¶
&KR0055;僻處后亦常知其處髙祖問曰何以知之后曰君所居¶
處上有紫氣¶
<pb:KR3k0012_SBCK_015-3a>¶
又曰孝靈熹平年八月辛未白氣如疋練衝北斗第四星¶
爲大獸狀明年楊州刺史臧旻攻盗賊斬首數千級¶
東觀漢記曰和帝永和十二年癸酉夜白氣長三丈起國¶
東北指軍市十日是月西域蒙竒踈勒二國歸義¶
謝承後漢書曰郎顗上書曰去年閏月白氣從天苑入玉¶
井西將有叛戾之患金精之變太尉所掌冝責以灾異¶
漢書五行志曰永興二年光禄勲舎壁下有青氣視之得¶
玉鈎玦¶
漢光武封禪儀曰元年封禪晝有白氣夜有赤光¶
又曰建武三十二年二月十九日之山虞此日山上雲氣¶
成宫闕百官皆見之二十一日夕牲時有白氣廣一丈東¶
南極望二十二日禮畢正直壇所有氣與天屬遥望不復¶
見山¶
<pb:KR3k0012_SBCK_015-3b>¶
楚漢春秋曰亞父謀曰吾望沛公其氣衝天五色相摎或¶
似龍或似虵或似虎或似雲或似人此非人臣之氣也¶
王隱晉書曰武帝咸寕元年洛陽太祖廟中有青氣占者¶
云以爲東莞(音/官)王後當有天子後改封琅邪江東之應也¶
又曰魯勝字叔時以&KR0010;日望氣乃長歎知將來多故便稱¶
疾去官中書令張華敬之欲用之遣二子諭意遂不動¶
又曰張華察牛斗間有紫氣乃豐城之劒氣也¶
呉志曰朝宫井上旦有五色氣孫堅令浚之得漢傳國璽¶
又曰孫堅葬冨春城東&KR0664;有光上屬天下蔓數里皆曰非¶
凡氣也孫氏其興乎¶
蜀志曰劉毅向攀等上言建安(二十二年/數有氣)必有天子出其¶
方¶
南中八郡志曰永昌郡有禁水水有惡毒氣中(去/聲)物則有¶
<pb:KR3k0012_SBCK_015-4a>¶
聲中樹木則折名曰&KR0017;彈中人則&KR0853;然青爛¶
宋永初山川記曰寧州瘴氣&KR1938;露四時不絶¶
西升記曰老子西出關關令尹喜占氣知神仙過¶
荆州記曰夷道縣有望州山山下有泉欲雨泉中有赤氣¶
騰上于天¶
莊子曰&KR0002;夫乗天地之正而御六氣之辨以遊無窮者彼¶
惡乎待哉(郭象曰御六氣之辦/即是遊變化之塗也)¶
又曰人之生氣聚則爲生散則爲死¶
列子曰太&KR0004;者氣之始也¶
又曰天積氣之成者也¶
孫卿子曰水火有氣而無生草木有生而無知¶
抱朴子曰軍上氣黒如樓將軍移軍必敗其將勇則氣如¶
火火&KR0020;如張弩雲如日月赤氣繞之所見之地大勝不可¶
<pb:KR3k0012_SBCK_015-4b>¶
攻也¶
又曰或問登陟之道曰或用&KR0037;心爲飛車存念則五虵六¶
龍而乗之上升三十里名爲太清其氣甚剛勝人也師言¶
鳶飛漸髙直舒兩翅而自進漸乗剛氣也¶
淮南子曰土地各以&KR0011;生人是故山氣多男澤氣多女水¶
氣多瘖(於/金)風氣多聾林氣多癃木氣多傴(髙誘曰自此上/至山氣多男皆)¶
(生子乃有/此疾也)下氣多尰(岸下下濕/腫足日尰)石氣多力(象石/也)險阻氣多¶
癭暑氣多殀(音/夭)寒氣多壽谷氣多痺丘氣多狂廣氣多仁¶
(下而平/者爲廣)陵氣多貪(象陵積/聚也)輕土多利(利疾/也)重土多遲清水¶
音小濁水音大湍水人重(湍急流/悍水也)中土多聖人皆應其&KR0011;¶
也¶
又曰太清之始世天覆以德地載以樂四時不失其序風¶
&KR0040;不降其虐日月淑清而楊光五星循&KR0100;而不失其行此¶
<pb:KR3k0012_SBCK_015-5a>¶
時&KR0007;元氣至休氣者也¶
吕氏春秋曰天圎爲精氣圎通周復無雜故曰圎¶
魏子曰北夷之氣象群羊南夷之氣&KR0011;&KR0179;山海之氣象樓¶
臺宫闕都邑之氣象林木¶
家語曰食氣者神明而夀¶
洛書曰有氣象人青衣無手在日西天子之氣也¶
遁甲開山圖曰巨靈者偏得元氣之道故以元氣一時生¶
混沌¶
又曰自老子生周青氣凌遲俗儒道士無所通驗¶
河圖曰崑崙山有水水氣上蒸爲霞¶
地鏡圖曰望百姓家黄氣者蘖梔子樹也山有白氣而鬰¶
鬱中有神龍¶
三輔舊事曰漢作靈臺以四孟月登而觀黃氣爲疾病赤¶
<pb:KR3k0012_SBCK_015-5b>¶
兵黒水¶
荆州圖曰冝都郡望州山(&KR0061;山松冝都/記曰武鍾山)山根有涌泉成溪¶
溪注丹水天隂欲雨輒有赤氣故名丹溪¶
論衡曰陳留虞延字君人夜生母見其上氣如一疋絹徑¶
上天以問人人曰吉氣與天通後仕至司徒¶
楚辭曰飡六氣而飲沆&KR1197;&KR0006;漱正陽而含朝霞(王逸日飡/吞日精食)¶
(元符也陵陽子明經曰春食朝霞朝霞者日始出赤氣也/秋食淪漢淪漢者日没後赤黄氣也冬食沆瀣沆瀣者北)¶
(方夜半氣也夏食正陽/正陽者南方日中氣也)¶
又天問曰伯強安處惠氣安在注曰伯強是大疫&KR0017;也所¶
至恣惡氣傷和氣¶
　　　　　霧¶
釋名曰霧冒也氣蒙冒覆地物也昏暗之時則爲妖灾明¶
王聖主則爲祥瑞¶
<pb:KR3k0012_SBCK_015-6a>¶
禮記月令曰仲冬行夏令則其國乃旱氛霧&KR0115;冥¶
爾雅曰地氣發天不應曰霧¶
尚書中候曰桀無道地吐黄霧¶
春秋元命包曰霧隂陽之氣也隂陽怒而爲風亂而爲霧¶
漢書曰爰盎諌文帝勿遷淮南王恐其逢霧露病死¶
又曰王氏五侯同日俱封其日黄霧四塞¶
又曰漢髙祖至平城匈奴圍上七日天大霧漢使人還徃¶
胡不覺後得免平城之難¶
又曰孝成帝建始元年夏四月黄霧四塞上問楊興等對¶
曰隂盛侵陽之氣也¶
東觀漢記曰馬援謂官屬曰吾在浪泊西里間下潦上霧¶
毒氣薫蒸仰視烏鳶跕跕(都業吐/業二音)墮水中¶
謝承後漢書曰河南張楷字公超性好道術能作五里霧¶
<pb:KR3k0012_SBCK_015-6b>¶
於華隂時關西人裴優亦能作三里霧¶
魏略曰劉雄鳴每出雲霧中識道不迷惑時人因謂爲雲¶
霧¶
王隱晉書曰樂廣爲尚書令衛瓘見而竒之令諸子造焉¶
曰此人之水鏡也每見瑩然&KR0002;開霧覩青天¶
又曰大寧元年黃霧四塞王敦之應也¶
宋元嘉起居注曰盱眙民王彭先丁母艱居喪至孝元嘉¶
之始父又喪亡彭兄弟二人土功未就郷人助彭作塼塼¶
事須水濟值天旱穿井盡力不得水彭號窮無計一旦天¶
霧霧消之後於塼竈前自然水生¶
沈約宋書曰後漢正月朝天子臨徳陽殿受朝賀舎利從¶
南方來戲於殿前激水化成比目跳躍嗽水作霧翳日¶
燕書烈祖後記曰無璽六年蔣幹遣侍中繆髙太子詹事¶
<pb:KR3k0012_SBCK_015-7a>¶
劉猗賷傳國璽詣晉求救猗&KR0018;引行數百里黃霧四塞迷¶
荒不得進乃還易取行璽始得去¶
帝王丗紀曰凡重霧三日必大&KR0040;雨未降霧不可冒行¶
又曰帝沃丁八年伊尹卒年百有餘&KR0010;天霧三日沃丁葬¶
以天子之禮祀以太牢親自臨喪三年以報大德焉¶
又曰黄帝時天大霧三日帝遊洛水之上見大魚殺五牲¶
以醮之天乃甚雨七日七夜魚流始得圖書今河圖也丗¶
傳大霧三日必有甚雨自此始也¶
漢武内傳曰東方朔乗雲飛去仰望天霧覆之不知所在¶
劉向列女傳曰陶荅子妻者陶大夫荅子之妻也荅子仕¶
陶三年名譽不興家冨三倍其妻數諌曰夫子能薄而官¶
大是謂嬰害無功而家昌是謂積殃昔楚令尹子文之仕¶
家貧而國冨福結於子孫名垂於後代今夫子貪冨務大¶
<pb:KR3k0012_SBCK_015-7b>¶
不顧後害妾聞南山有&KR0007;豹霧雨七日不下食者何也欲¶
以澤其衣毛而成其文章故藏以逺害今君與此背不無¶
後患乎¶
&KR0081;洪神仙傳曰欒巴爲尚書郎一旦天大霧對坐不相見¶
失巴所在後問其故乃是巴還成都與親故别也¶
又曰淮南王聞有道術之士必卑辭厚幣以致之於是八¶
公乃往一人能坐致風&KR0040;立起雲霧王試之無不効¶
李先生傳曰先生名廣字祖和夲南陽人劉備遣軍欲取¶
先生先生起霧半天備&KR0016;自相殺先生因此乃入呉¶
冝都山川記曰郡西北三十里有丹山天晴山嶺忽有霧¶
起迴轉如煙不過再朝&KR0040;必降¶
王烈之安成記曰縣人有謝&KR0338;者行田歸路中忽遇雲霧¶
霧中有一人乗&KR0027;而行&KR0338;知神人拜請求隨去父曰汝無¶
<pb:KR3k0012_SBCK_015-8a>¶
仙骨不得去也¶
湘州記曰曲江縣有銀山山常多素霧¶
嵩髙山記曰有獵師在山見浮圖竒妙異常有金像比來¶
㝷求白霧忽起不知寺處¶
東方朔十洲記曰漢武帝天漢中西胡國獻猛獸使者曰¶
猛獸之出生崑崙或生&KR0007;圃食氣飲霧解人語當其神也¶
立起風雲吐嗽霧露百邪迸走因名猛獸¶
王粲英雄記曰曹公赤壁敗行至雲夢大澤中遇大霧迷¶
失道路¶
王子年拾遺記曰平沙千里色如金細如粉風吹起如霧¶
亦曰金霧¶
西京雜記曰太平之代霧不塞望浸滛&KR0013;薄而已¶
又曰東海人黃公立興雲霧坐成山河¶
<pb:KR3k0012_SBCK_015-8b>¶
叚&KR0027;龍凉州記曰吕光幸天淵池時天清朗忽然起霧有¶
五色雲在光上¶
陳留風俗記曰雍丘縣有祠名夏后公祠有神井龍能致霧¶
雹¶
愽物志曰王爾張衡馬均者昔俱冒霧行一人無恙一人¶
病一人死無恙者飲酒病者食死者空腹¶
莊子曰騰水上溢故爲霧¶
抱扑子曰白霧四靣圍城不出百日大兵至城下¶
又曰與善人遊如行霧中雖不濡&KR0668;潜自有潤¶
又曰通天犀角有白理如線自夲徹末者以此角大霧重¶
雲之夜置中庭終不沾濡¶
&KR0171;子曰蜀郡鄧公呼吸成霧¶
韓子曰飛龍乗雲騰虵㳺霧雲罷霧散與螾(與蚓/字同)蟻同矣¶
<pb:KR3k0012_SBCK_015-9a>¶
淮南子曰甚霧之朝可以細書不可以望尋常之外¶
又曰騰虵遊霧困於蝍蛆¶
又曰昔者馮夷大丙之御也(皆古得道/能御隂陽)遊微霧經霜雪而¶
無迹照日光而無影¶
魏子曰雲霧之盛須&KR0119;而訖暴&KR0040;之盛不過終日是以人¶
君喜怒不見於容¶
魚龍河圖曰山冬天霧十日巳上不除者山崩之後出水¶
脉也¶
京房易占曰大霧君迷惑雲霧四起則時多隱士¶
伏侯古今注曰漢元帝竟寧元年大霧樹皆白¶
潜潭巴曰大霧三十日群猾起上下相蒙上少下多故群¶
猾起¶
志林曰黄帝與&KR0214;尤戰於涿鹿之野&KR0214;尤作大霧弥三日¶
<pb:KR3k0012_SBCK_015-9b>¶
軍人皆惑黄帝乃令風后法斗機作指南車以別四方遂¶
擒&KR0214;尤¶
望氣經曰十月癸巳霧赤爲兵青爲殃¶
又曰六月三日有霧則&KR0010;大熟¶
地鏡圖曰玉之千&KR0010;者行遊諸國其所居國必三日變爲¶
日中之霧¶
漢武帝故事曰武帝葬茂陵芳香之氣異常積於憤　之間¶
如大霧¶
黃帝&KR0007;女戰法曰黄帝與&KR0214;尤九戰九不勝黄帝歸於太¶
山三日三夜霧&KR0115;有一婦人人首鳥形黃帝稽首再拜伏¶
不敢起婦人曰吾&KR0007;女也子欲何問黃帝曰小子欲萬戰¶
萬勝遂得戰法焉¶
徐幹中論曰文王遇姜公於渭陽執竿而釣文王得之灼¶
<pb:KR3k0012_SBCK_015-10a>¶
若披雲而見白日霍若開霧而覩青山¶
温嶠與陶&KR0754;箋曰霧氣過差則君道幽晦¶
　　　　　霾¶
釋名曰霾晦也如物塵晦之色也¶
詩曰終風且霾惠然肯來¶
爾雅曰風而雨土爲霾¶
崔豹古今注曰漢昭帝元鳯三年天雨黄土晝夜昏霾¶
　　　　　曀¶
&KR0003;文曰曀天隂沉也¶
詩曰終風且曀惠然肯頋¶
又曰曀曀其隂¶
爾雅曰隂而風爲曀¶
<pb:KR3k0012_SBCK_015-10b>¶
¶
太平御覽卷第十五¶
<pb:KR3k0012_SBCK_015-11a>¶
