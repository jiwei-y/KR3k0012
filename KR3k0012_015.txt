# -*- mode: mandoku-view -*-
#+TITLE: 太平御覽
#+DATE: 2015-09-23 10:14:00
#+PROPERTY: LASTPB  <md:KR3k0012_SBCK_013-1a>
#+PROPERTY: JUAN 15

¶
<md:KR3k0012_SBCK_015-1a>¶
<pb:KR3k0012_WYG_015-1a>
欽定四庫全書
　太平御覧卷十五¶
　　　　　　　　　　　　宋　李昉等　撰
　　天部十五¶
　　　氣　　　　　　　　霧
　　　霾　　　　　　　　曀¶
　　　　氣¶
釋名曰氣猶愾也愾然有聲而無形也
<pb:KR3k0012_WYG_015-1b>
易曰天地氤氲萬物化醇¶
又潜龍勿用陽氣潜藏¶
又精氣為物游魂為變(精氣氤氲聚而成物聚/極則散而游魂為變)¶
又天地定位山澤通氣¶
禮曰仲春行秋令則其國大水寒氣總至¶
又三月之節是月也生氣方盛陽氣發洩勾者畢出萌¶
者盡逹¶
又三月之節是月也命國儺九門磔攘以畢春氣<md:KR3k0012_SBCK_015-1b>¶季春
<pb:KR3k0012_WYG_015-2a>
行冬令則寒氣時發草木皆肅¶
又孟秋行冬令則隂氣大勝行春令則其國乃旱陽氣¶
復還¶
又八月之節是月也天子乃儺以達秋氣¶殺氣浸盛陽
氣日衰
又九月之節霜始降則百工休乃命有司曰寒氣總至¶
人力不堪¶其皆入室
又季秋行春令則暖風來至人氣懈惰
<pb:KR3k0012_WYG_015-2b>
又小雪之日後五日天氣上騰地氣下降¶
又孟冬行春令則凍閉不宻地氣上洩¶
又地氣沮洩是謂𤼵天地之房諸蟄則死¶
又十二月中氣命有司大儺旁磔出土牛以送寒氣¶
又社祭土而主隂氣也¶
又鄉飲酒禮曰天地嚴凝之氣始於西南而盛於西北
此天<md:KR3k0012_SBCK_015-2a>¶地之義氣也天地温厚之氣始於東北而盛于東
南此天地之仁氣也
<pb:KR3k0012_WYG_015-3a>
周禮曰眡祲掌十煇之法以觀妖祥辨吉凶(妖祥善惡/之徴鄭司)
(農云¶煇謂/日光之氣)¶
又眡祲之官春分望氣¶
傳曰節宜其氣¶
尚書中候曰堯沉璧于河休氣四塞¶
春秋繁露曰氣之清者為精人之精者為賢治身以積¶
精為道¶
春秋元命苞曰隂陽聚為雲氣
<pb:KR3k0012_WYG_015-3b>
史記曰海旁蜃氣象樓臺廣野氣成宫闕¶
又項羽本紀曰范增説項羽曰沛公志不在小吾令人¶
望其氣皆為龍虎成五彩此天子氣也宜急擊勿失¶
又秦紀曰始皇東逰望氣者云五百年後金陵有天子<md:KR3k0012_SBCK_015-2b>¶於是始皇東遊以厭之改金陵為秣陵厭之以絶其氣¶
漢武故事曰上廵狩河間見紫雲青氣自地屬天望氣者
云¶下有竒綵女求之得拳夫人後生昭帝¶
漢書曰宣帝號曰皇曽孫生數月遭巫蠱事曽孫雖在
<pb:KR3k0012_WYG_015-4a>
襁緥猶¶坐收繫郡邸獄邴吉為廷尉監治巫蠱憐曽孫
無辜至後元二年¶武帝疾望氣者言長安獄中有天子
氣上遣使者分條中¶都官獄繫者輕重皆殺之内謁者
令郭攘夜至郡邸獄¶吉拒使者不得入曽孫賴吉得全¶
應劭漢官儀曰世祖封禪夕有青氣上與天屬遥望不
見¶山巔¶
又髙祖在沛隐芒碭山每出遊上輙不欲令吕后知常
在¶深僻處后亦常知所在髙祖問曰何以知之后曰君
<pb:KR3k0012_WYG_015-4b>
所居¶處上有紫氣<md:KR3k0012_SBCK_015-3a>¶又孝靈熹平八年八月辛未白氣如疋練衝北斗第四星¶
為大獸狀明日揚州刺史臧旻攻盗賊斬首數千級¶
東觀漢記曰和帝永平十二年癸酉夜白氣長三丈起
國¶東北指軍市十日是月西域䝉竒踈勒二國歸義¶
謝承後漢書曰郎顗上書曰去年閠月白氣從天漢入
玉¶井西將有叛戾之患金精之變太尉所掌宜責以災
異
<pb:KR3k0012_WYG_015-5a>
漢書五行志曰永興二年光禄勲舍壁下有青氣視之
得¶玉鈎玦¶
漢光武封禪儀曰元年封禪晝有白氣夜有赤光¶
又建武三十二年二月十九日之山此日山上雲氣¶成
宫闕百官皆見之二十一日夕牲時有白氣廣一丈東¶
南極望二十二日禮畢正直壇所有氣與天屬遥望不
復¶見山<md:KR3k0012_SBCK_015-3b>¶楚漢春秋曰亞父謀曰吾望沛公其氣衝天五色相繞
<pb:KR3k0012_WYG_015-5b>
或¶似龍或似蛇或似虎或似雲或似人此非人臣之氣
也¶
王隱晋書曰武帝咸寧元年洛陽太祖廟中有青氣占
之者¶以為東莞(音/官)王後當有天子後改封瑯邪江東之
應也¶
又魯勝字叔時以嵗日望氣乃長歎知將來多故便稱¶
疾去官中書令張華敬之欲用之遣二子諭意竟不起¶
又張華察牛斗間有紫氣乃豐城之劔氣也
<pb:KR3k0012_WYG_015-6a>
吳志曰朝宫井上旦有五色氣孫堅令浚之得漢傳國
璽¶
又孫堅𦵏富春城東塜有光上屬天蔓數里皆曰非¶凡
氣也孫氏其興乎¶
蜀志曰建安二十五年劉豹等上言二十二年中數有
氣如旗從西竟東中天而行圖書曰必有天子出其¶方¶
南中八郡志曰永昌郡有禁水水有惡毒氣中(去聲/下同)物
則有<md:KR3k0012_SBCK_015-4a>¶聲中樹木則折名曰鬼彈中人則奄然潰爛
<pb:KR3k0012_WYG_015-6b>
宋永初山川記曰寧州瘴氣莽露四時不絶¶
列仙記曰老子西出關關令尹喜占氣知神仙過¶
荆州記曰夷道縣有望州山山下有泉欲雨泉中有赤
氣¶上騰于天¶
莊子曰若夫乗天地之正而御六氣之辨以逰於無窮
者彼¶惡乎待哉(郭象曰御六氣之辨/即是逰變化之塗也)¶
又人之生氣聚則為生散則為死¶
列子曰太初者氣之始也
<pb:KR3k0012_WYG_015-7a>
又天積氣之所成¶
孫卿子曰水火有氣而無生草木有生而無知¶
抱朴子曰軍上氣黑如樓將軍移軍必敗其將勇則氣
如¶火炎勢如張弩雲如日月赤氣繞之所見之地大勝
不可<md:KR3k0012_SBCK_015-4b>¶攻也¶
又或問登步之道曰或用棘心為飛車存念則五蛇六¶
龍至乗之上升三十里名為太清其氣甚剛勝人也師
言¶鳶飛漸髙直舒兩翅而自漸進乗剛氣也
<pb:KR3k0012_WYG_015-7b>
淮南子曰土地各以類生人是故山氣多男澤氣多女
水¶氣多瘖(於金/反)風氣多聾林氣多癃木氣多傴(髙誘曰/自此上)
(至山氣多男皆¶生/子乃有此疾也)下氣多尰(岸下下虚/腫足曰尰)石氣多力(象石/也)
險阻氣多¶癭暑氣多殀(音/夭)寒氣多壽谷氣多痺丘氣多
狂廣氣多仁¶(下平者其/聚為廣)陵氣多貪(象陵積/聚也)輕土多力(利/疾)
(也/)重土多遲清水¶音小濁水音大湍水人重(湍急流/悍水也)中
土多聖人皆應其類¶也¶
又太清之始世天覆以徳地載以樂四時不失其序風
<pb:KR3k0012_WYG_015-8a>
雨不降其虐日月淑清而揚光五星循軌而不失其行
此<md:KR3k0012_SBCK_015-5a>¶氣之至休者也¶
吕氏春秋曰天圎謂精氣圎通周復無雜故曰圎¶
魏子曰北夷之氣象羣羊南夷之氣類船山海之氣象
樓¶臺宫闕都邑氣象林木¶
家語曰食氣者神眀而夀¶
洽書曰有氣象人青衣無手在日西天子之氣象也¶
遁甲開山圗曰巨靈者偏得元氣之道故以元氣一時
<pb:KR3k0012_WYG_015-8b>
生¶混沌¶
又自老子生周清氣凌遲俗儒道士無所通驗¶
河圗曰崑崙山有水水氣上蒸為霞¶
地鏡圗曰望百姓家有黄氣蘖梔子樹也山有白氣而
鬱¶鬱中有神龍¶
三輔舊事曰漢作靈臺以四孟月登而觀黄氣為疾病
赤<md:KR3k0012_SBCK_015-5b>¶兵黑水¶
荆州圖曰宜都郡望周山(袁山松宜都/記曰鍾山)山根有涌泉成
<pb:KR3k0012_WYG_015-9a>
溪¶溪水清天隂欲雨輙有赤氣故名曰丹溪¶
論衡曰陳留虞延字君人夜生母見其氣如一疋絹徑¶
上天以問人人曰吉氣與天通後位至司徒¶
楚辭曰飡六氣而飲沆瀣兮潄正陽而含朝霞(王逸曰/飡吞也)
(吞日精氣¶也凌陽子曰春日朝霞朝霞者日始出赤氣/也秋日淪漢瀹漢者日沒後赤黄氣也冬日沆瀣沆瀣)
(者北¶方半夜氣也夏飡正/陽正陽者南方日中氣也)¶
又天問曰伯强安處惠氣安在注曰伯強是大疫鬼也
所¶至恣惡氣傷和氣
<pb:KR3k0012_WYG_015-9b>
　　　　霧¶
釋名曰霧冐也氣蒙冐覆地物也昏暗之時則為妖災
明¶王聖主則為祥瑞<md:KR3k0012_SBCK_015-6a>¶禮記月令曰仲冬行夏令則其國乃旱氛霧㝠㝠¶
爾雅曰地氣發天不應曰霧¶
尚書中候曰桀無道地吐黄霧¶
春秋元命苞曰霧隂陽之氣也隂陽怒而為風亂而為
霧
<pb:KR3k0012_WYG_015-10a>
漢書曰袁盎諫文帝勿遷淮南王恐其逢霧露而死¶
又王氏五侯同日俱封其日黄霧四塞¶
又漢髙祖至平城匈奴圍上七日天大霧漢使人還往¶
胡不覺後得逸平城之難¶
又孝成帝建始元年夏四月黄霧四塞上問楊興等¶曰
隂盛侵陽之氣也¶
東觀漢記曰馬援謂官屬曰吾在浪泊西里間下潦上
霧¶毒氣薫蒸仰視烏鳶站站(都泰牒/泰二音)墮水中
<pb:KR3k0012_WYG_015-10b>
謝承後漢書曰河南張楷字公超性好道術能作五里
霧<md:KR3k0012_SBCK_015-6b>¶於時關西華隂人裴優亦能作三里霧¶
魏畧曰劉雄鳴每出霧中識道不迷惑時人因謂能為
雲¶霧¶
王隱晋書曰樂廣為尚書令衛瓘見而竒之因令諸子
造焉¶曰此人之水鏡每見令人瑩然若開雲霧覩青天¶
又大寧元年黄霧四塞王敦之應也¶
宋元嘉起居注曰旴&KR0455;民王彭先丁母艱居䘮至孝元
<pb:KR3k0012_WYG_015-11a>
嘉¶之始父又䘮亡彭兄弟二人土工未就鄉人助彭作
塼塼¶事須水濟值天旱穿井盡力不得水彭號窮無計
一旦天¶霧霧消之後於塼竈前自然生水¶
沈約宋書曰後漢正月朝天子臨徳揚殿受朝賀舍利
從¶南方來戲於殿前激水化成比目跳躍𠻳水作霧翳
日¶
燕書烈祖後紀曰元璽六年烈祖遣侍中繆髙太子詹
事<md:KR3k0012_SBCK_015-7a>¶劉猗賫傳國璽詣晋求救猗負引行數百里黄霧四
<pb:KR3k0012_WYG_015-11b>
塞迷¶荒不得進乃還易取行璽始得去¶
帝王世紀曰凡重霧三日必大雨雨未䧏霧不可冐行¶
又帝沃丁八年伊尹卒年百有餘嵗天霧三日沃丁葬¶
以天子之禮祀以太牢親自臨䘮三年以報大徳焉¶
又黄帝時天大霧三日帝逰洛水之上見大魚殺三牲¶
以醮之天乃甚雨七日七夜魚流始得圖書今河圗也
世¶傳大霧三日必有甚雨自此始也¶
漢武内傳曰東方朔乘雲飛去仰望大霧覆之不知所在
<pb:KR3k0012_WYG_015-12a>
劉向列女傳曰陶答子妻者陶大夫答子之妻也答子
化¶陶三年名譽不興家富三倍其妻數諫曰夫子能薄
而官¶大是謂嬰害無功而家富是謂積殃昔楚令尹子
文之化¶家貧而國富福結于子孫名垂於後代今夫子
貪富務大<md:KR3k0012_SBCK_015-7b>¶不顧後害妾聞南山有𤣥豹霧雨七日不下
食者何也欲¶以澤其衣毛而成其文章故藏以逺害今
君與此背不無¶後患乎¶
葛洪神仙傳曰欒巴為尚書郎一旦天大霧對坐不相
<pb:KR3k0012_WYG_015-12b>
見¶失巴所在後問其故乃是巴還成都與親故别也¶
又淮南王聞有道術士必卑辭厚幣以致之於是八¶公
乃往一人能坐致風兩立起雲霧王試之無不效¶
李先生傳曰先生名廣字祖和本南陽人先主遣軍欲
取¶先生先生起霧半天騎自相殺先主因此乃入呉¶
宜都山川記曰郡西北三十里有丹山天晴山嶺忽有
霧¶起廻轉如烟不過再朝雨乃降¶
王烈之安城記曰縣人有謝廪者行田歸路中忽遇雲
<pb:KR3k0012_WYG_015-13a>
霧¶霧中有一人乗龜而行廪知為神人拜請隨去此人
曰汝無<md:KR3k0012_SBCK_015-8a>¶仙骨不得去也¶
湘州記曰曲江縣有銀山山常多素霧¶
嵩髙山記曰有獵師在山見浮圗竒妙異常有金象比
來¶尋求白霧忽起不知寺處¶
東方朔十洲記曰漢武帝天漢中西胡國獻猛獸使者
曰¶猛獸之出生崑崙或生𤣥圃食氣飲霧解人語當其
神也¶立起風雲吐𠻳霧露百邪倂走因名猛獸
<pb:KR3k0012_WYG_015-13b>
王粲英雄記曰曹公赤壁敗行至雲夢大澤中遇大霧
迷¶失道路¶
王子年拾遺記曰平沙千里色如金細如絲風吹起如
霧¶亦曰金霧¶
西京雜記曰太平之代霧不塞望浸滛被泊而已¶
又東海人曹公立興雲霧坐成山河<md:KR3k0012_SBCK_015-8b>¶叚龜龍涼州記曰吕光幸天淵池時天清朗忽然起霧
有¶五色雲在光上
<pb:KR3k0012_WYG_015-14a>
陳留風俗記曰雍丘縣有祠名夏公后祠有神井能致
霧¶雹¶
博物志曰王爾張衡馬均者昔俱冐霧行一人無恙一
人¶病一人死無恙者飲酒病者食死者空腹¶
莊子曰騰水上溢故為霧¶
抱朴子曰白霧四面圍城不出百日大兵至城下¶
又與善人逰如行霧中雖不濡濕潜自有潤¶
又通天犀角有白理如線自本徹末者以此角大霧重
<pb:KR3k0012_WYG_015-14b>
雲之夜置中庭終不沾濡¶
蘇子曰蜀郡鄧公呼吸成霧¶
韓子曰飛龍乗雲騰蛇㳺霧雲罷霧㪚與蟻螾(與蚓/字同)同
矣<md:KR3k0012_SBCK_015-9a>¶淮南子曰甚霧之朝可以細書不可望尋丈之外¶
又騰蛇㳺霧困于蝍蛆¶
又昔者馮夷大丙之御也(皆得古道/能御隂陽)逰㣲霧經霜雪而¶
無迹照日光而無影
<pb:KR3k0012_WYG_015-15a>
魏子曰霧之盛須㬰而訖暴雨之盛不過終日是以人¶
君喜怒不見于容¶
龍魚河圗曰山有大霧十日以上不除者山崩之候¶
也¶
京房妖占曰大霧君迷或云霧四時則時多隱士¶
伏侯古今注曰漢元帝竟寧元年大霧樹皆白¶
春秋潛潭巴曰大霧三日羣猾起上下承蒙上少下多
故曰¶羣猾也
<pb:KR3k0012_WYG_015-15b>
志林曰黄帝與蚩尤戰于涿鹿之野蚩尤作大霧彌三
日<md:KR3k0012_SBCK_015-9b>¶軍人皆惑黄帝乃令風后法斗機作指南車以别四
方遂¶擒蚩尤¶
望氣經曰十月癸巳霧赤為兵青為殃¶
又六月三日有霧則嵗大熟¶
地鏡圖曰古王之千嵗者行遊諸國其所居國必三日
變為¶日中之霧¶
漢武帝故事曰武帝𦵏茂陵芳香之氣異常積于墳埏
<pb:KR3k0012_WYG_015-16a>
之間¶如大霧¶
黄帝𤣥女戰法曰黄帝與蚩尤九戰九不勝黄帝歸于
太¶山三日夜夜霧㝠有一婦人人首鳥形黄帝稽首再
拜伏¶不敢起婦人曰吾𤣥女也子欲何問黄帝曰小子
欲萬戰¶萬勝遂得戰法焉¶
徐幹中論曰文王遇姜公于渭陽執竿而釣文王得之
灼<md:KR3k0012_SBCK_015-10a>¶若披雲而見白日霍若開霧而覩青天¶
温嶠與陶侃箋曰霧氣過差則君道幽晦
<pb:KR3k0012_WYG_015-16b>
　　　　霾¶
釋名曰霾晦也如物塵晦之色也¶
詩曰終風且霾惠然肯來¶
爾雅曰風而雨土為霾¶
崔豹古今注曰漢昭帝元鳯三年天雨黄土白晝昏霾¶
　　　　曀¶
説文曰曀天隂沉也¶
詩曰終風且曀不日有曀
<pb:KR3k0012_WYG_015-17a>
又曀曀其隂¶
爾雅曰隂而風為曀<md:KR3k0012_SBCK_015-10b>¶　
　
　
　
　
　
<pb:KR3k0012_WYG_015-17b>
　
　
　
　
　
　
　
　太平御覽卷十五
