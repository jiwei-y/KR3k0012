# -*- mode: mandoku-view -*-
#+TITLE: 太平御覽
#+DATE: 2015-09-23 10:14:01
#+PROPERTY: LASTPB  <md:KR3k0012_SBCK_225-1a>
#+PROPERTY: JUAN 227

<md:KR3k0012_SBCK_225-8b>¶
<md:KR3k0012_SBCK_226-1a>¶
<pb:KR3k0012_WYG_226-1a>
欽定四庫全書
　太平御覽卷二百二十六¶
　　　　　　　　　　　　宋　李昉等　撰
　　職官部二十四¶
　　　御史中丞下¶　　　　持書侍御史
　　　　御史中丞下¶
晉書曰熊遠字孝文遷御史中丞中宗毎嘆其公忠謂
遠¶曰卿在朝政正色不茹柔吐剛忠亮至勁可謂王臣
<pb:KR3k0012_WYG_226-1b>
又曰庾峻字山甫爲御史中丞優而不尅¶
又曰周處字子隱爲御史中丞奏征虜將軍石崇大將
軍¶梁王肜等正繩直筆權豪震肅¶
又曰劉暾(他昆/切)字長升兼中丞奏免尚書僕射等十餘
人¶朝廷嘉之遂以即真¶
謝靈運晉書曰漢官尚書爲中臺御史爲憲臺謁者爲
外¶臺是爲三臺自漢罷御史大夫而憲臺猶置以丞爲
臺主<md:KR3k0012_SBCK_226-1b>¶中丞是也
<pb:KR3k0012_WYG_226-2a>
晉中興書曰譙王恬字元愉(音/逾)爲御史中丞値海西公
廢¶太宗即位未解嚴大司馬桓温屯中堂夜吹警角恬
奏劾¶温大不敬請理罪明日温見奏事歎曰此兒乃敢
彈我真¶可畏也¶
又曰熊遠遷御史中丞尚書郎盧綝入直逢尚書令刁
恊¶大司馬門外恊醉使綝避之綝以當直不肯避恊令
人牽¶綝墮馬至恊乘馬而後釋遠請免恊官詔令白衣
領職
<pb:KR3k0012_WYG_226-2b>
又曰劉瑀(音/禹)遷御史中丞瑀氣尚人爲憲司甚得志彈
蕭¶惠開云非才非望非勲非地彈王僧遠云廕藉高華
人品¶冗末朝士莫不畏其筆端¶
又曰蕭惠開拜御史中丞世祖與劉季之詔曰今以蕭
惠¶開爲憲司冀當稱職但往一服額已自殊有所震及
在任<md:KR3k0012_SBCK_226-2a>¶百寮畏憚之八年入爲侍中詔曰惠開前任憲司奉
法直繩¶不阿權戚朕甚嘉之可更授御史中丞¶
又曰鄭鮮之遷御史中丞明憲直繩甚得直司之體外
<pb:KR3k0012_WYG_226-3a>
甥¶毅權重當時朝廷莫不歸附鮮之盡心高祖獨不屈
毅甚¶恨焉¶
又曰荀伯子爲御史中丞莅職勤恪有匪躬之稱立朝
正¶色内外憚之凡所奏彈莫不深相呵毁或延及祖宗
其言¶切直又頗雜嘲戯故世人以此非之¶
齊書曰王僧䖍遷御史中丞甲族由來多不居憲職王
氏¶分枝居烏衣者位宦微减僧䖍爲此官乃曰此乃烏
衣諸¶郎坐處我亦可試爲耳
<pb:KR3k0012_WYG_226-3b>
又曰江淹爲御史中丞明帝作相謂淹曰君昔在尚書
中¶非公事不妄行在官寛猛能折衷今爲南司足以震
肅百<md:KR3k0012_SBCK_226-2b>¶寮也曰今日之事可謂當官而行更恐不足仰稱
明旨耳¶於是彈中書令謝朏(音/斐)司徒左長史王繢(音/回)䕶
軍長史庾¶𢎞遠並以託疾不預山陵公事又奏收前益
州刺史劉悛¶梁州刺史隂智伯並贓貨巨萬輙収付廷
尉臨海太守沈¶昭畧永嘉太守庾曇隆又諸郡二千石
并大縣官長多被¶劾内外肅然明帝謂曰自宋以來不
<pb:KR3k0012_WYG_226-4a>
復有嚴明中丞君今¶日可謂近世獨歩¶
梁書曰樂藹遷御史中丞初藹發江陵無故於舡得八
車¶輻如中丞健歩避道者至是果遷焉¶
又曰王僧孺兼御史中丞僧孺幼貧其母鬻紗布以自
業¶擕僧儒至市道遇中丞鹵薄駈廹墜溝中及是拜日
引騶¶清道悲感不自勝頃之即真¶
後魏書曰李彪爲中尉號爲嚴酷以姦欵難得乃爲木
手<md:KR3k0012_SBCK_226-3a>¶擊其脇腋氣絶而後屬者時有汾州叛胡得其兇渠
<pb:KR3k0012_WYG_226-4b>
皆鞭¶而煞之彪之病也體上瘡潰痛毒備極¶
又曰李彪遷御史中尉彪爲高祖所寵性又剛直遂多
所¶彈糺遠近畏之豪右屏氣高祖嘗呼爲李生又從容
謂群¶臣曰吾之有李生猶漢之有汲黯¶
北齊書曰齊王高澄用崔暹爲御史中尉宋遊道爲尚
書左¶丞謂之曰卿一人處南臺一人處北省當使天下
肅然¶
又曰琅琊王儼字仁威武成第三子累爲御史中丞魏
<pb:KR3k0012_WYG_226-5a>
氏¶制中丞岀清道與皇太子分路行王公皆逕住車去
牛頓¶車於地以待中丞過其或違遲則赤棒棒之自都
鄴後此¶儀寢絶武成欲雄寵儼乃使一依舊制初從北
宫岀將上¶宫丞凡京畿歩騎領軍之官屬中丞之威儀
司徒之鹵簿¶莫不畢備於時儼總領四職帝與胡后在
華林園東門外<md:KR3k0012_SBCK_226-3b>¶張幕隔青紗歩障觀之遣中使驟馬趍
仗不得入自言奉¶勅赤棒應聲碎其鞍馬驚人墜帝大
笑以爲善更勅令駐¶車傳語良乆觀者傾京邑
<pb:KR3k0012_WYG_226-5b>
陳書曰徐陵除散騎常侍御史中丞時安成王爲司空¶
以帝弟之尊勢傾朝野直兵鮑僧叡假王威權抑塞辭
訟¶文臣莫敢言者陵聞之乃爲奏彈道南臺官屬引奏
案¶而入世祖見陵服章嚴肅若不可犯爲歛色正容坐
陵進¶讀奉狀時安成王殿上侍立仰視世祖流汗失色
陵遣殿中¶御史引王殿下遂劾免侍中中書監自此朝
廷肅然¶
隋書曰後魏延昌中王顯有寵於宣武御史中丞請革
<pb:KR3k0012_WYG_226-6a>
選¶史此後踵其事毎一殿中更置御史自開皇後始自
吏部¶選用依舊直入禁中
唐書官品志曰中丞一人掌督司百¶僚皇太子已下其
在宫宫門行行馬内違法者皆糾彈之雖<md:KR3k0012_SBCK_226-4a>¶在馬外而監
司不糺亦得糺之專道而行逢尚書丞郎亦得¶停駐¶
又曰張易之縱恣益横嘗私引相工李引㤗占吉㓙言
渉¶不順御史中丞宋璟(音/冏)請窮究其狀武太后曰易之
等已¶上聞璟曰謀反大逆無容首免易之等分外承恩
<pb:KR3k0012_WYG_226-6b>
臣知言¶岀禍從然義激於心雖死不恨太后不悦内史
姚璹(音/孰)恐¶忤旨遽宣勅令岀璟曰天顔咫尺親奉德音
不煩宰相擅¶宣王命太后意解及収易之等就獄尋詔
原之命就宅謝¶罪璟拒而不見曰公事當公言之若私
見法無私也¶
又曰御史丞姚庭筠奏稱律令格式懸之象魏奉而行¶
之事無不理比見諸司寮寀不能遵守章程事無大小
皆¶悉聞奏臣聞爲君者任爲臣者奉法故曰汝爲君目
<pb:KR3k0012_WYG_226-7a>
將¶司明也則知萬機務綜不可徧覽也所以設官分職
者委<md:KR3k0012_SBCK_226-4b>¶任責成百工惟時以成垂拱之化比者或脩一水
牕或伐¶一枯木並皆上聞旒扆取斷宸衷豈代天理物
至公之道¶也自今已後若縁軍國大事及牒式無文者
任奏取進㫖¶日餘據章程合行者各令准法處分其故
生疑滯致有稽¶失者請令御史隨事糺彈上從之¶
又曰盧奕懷慎之少子也與兄奐(音/喚)齊名天寳十一年
爲¶御史中丞始懷慎及奐並爲此官父子三人爲中丞
<pb:KR3k0012_WYG_226-7b>
清節¶不易時人美之¶
又曰齊映爲御史中丞從德宗幸梁州每遇險映嘗執
轡¶㑹上馬驚跳奔益甚上懼傷映令捨轡映堅執乆之
乃止¶問其故對曰馬奔踶(音/弟)不過傷臣如捨之或犯清
塵雖臣¶萬死何以塞責上嘉歎無己¶
又曰御史中丞武元衡奏貞元二年御史中丞竇叅所
奏<md:KR3k0012_SBCK_226-5a>¶凡諸使亷憲官者除元帥都統節度觀察都團練防
禦等¶使餘並在本官之位其後蘇弁(音/卞)于碩(音/石)以度支
<pb:KR3k0012_WYG_226-8a>
節中兼¶御史中丞鄧求以易州刺史兼御史大夫皆奉
進㫖令在¶同類之上伏以前後異同遵守不一臣謹議
伏請自今常¶叅兼御史大夫中丞者在檢校官立在本
品同類之下從之¶
又曰元和中御史中丞王播奏監察御史舊例在任二
十¶五月轉准具員不加今請仍舊例在任十三月轉准
具員¶加至十八月今請减至十五月侍御史舊例在任
六月轉¶准具員加十三月今請至十月從之
<pb:KR3k0012_WYG_226-8b>
又曰文宗開成初中丞狄兼謩謝官上曰御史中丞朝
廷¶紀綱一臺理則朝廷理朝廷理則天下理無曠厥職
兼謩¶奏百凡天下有礙法不得中道事臣盡得以彈奏
上曰大¶抵以顧望畏忌爲心者自失職業卿梁公之後
將嗣家聲<md:KR3k0012_SBCK_226-5b>¶不可不留意¶
又曰文宗謂宰臣曰丁居晦作中丞何如因悉數大臣
而¶品第之歎曰宋申錫堪任此居惜哉¶
又曰牛僧孺可爲大夫宰臣鄭覃曰頃爲中丞未嘗搏
<pb:KR3k0012_WYG_226-9a>
擊¶恐無風望上曰不然鸞鳯與鷹隼事異¶
又曰居晦作此官朕曽以時諺謂杜甫李白輩爲四絶
問¶居晦曰此非君上要知之事常以此記得居晦今所
以擢¶爲中丞¶
又曰㑹昌元年中書門下奏御史中丞爲大夫之貳縁
大¶夫秩崇官不常置中丞嘗爲憲臺之長今寺監少卿
監¶司業少尹並爲寺置之貳皆爲四品中丞官名至重
見秩¶未崇望升爲從四品從之
<pb:KR3k0012_WYG_226-9b>
又曰薛存誠爲給事中瓊林庫使奏召工徒太廣存誠
以<md:KR3k0012_SBCK_226-6a>¶爲此皆姦人竄名以避征徭不可許咸陽尉裘儋(都/甘)
(切/)與¶軍鎮相競軍人無理遂肆侵誣儋反受罰二勅繼
至存誠¶皆執之上聞甚悦命中丞嘉勞由是選拜御史
中丞¶
又曰孔緯爲御史中丞緯器志方雅嫉惡如讐旣總憲
綱¶中外不繩而自肅¶
又曰盧坦爲御史中丞裴均爲僕射左班踰位請退之
<pb:KR3k0012_WYG_226-10a>
均¶不受坦曰姚南仲爲僕射例如此均曰南仲何人坦
曰南¶仲是守正而不交權幸者尋罷爲右庶子時人歸
咎於均¶
三國典略曰梁張綰字孝卿雍州績之弟也梁主䇿¶其
百事綰對闕其六乃號爲百六公常爲御史中丞兄績¶
爲僕射元日朝㑹及百司就列兄弟並導騶兩陛前世
未¶有時人榮之¶
崔鴻十六國春秋趙録曰叚凱驍勇好讀書爲御史中<md:KR3k0012_SBCK_226-6b>¶
<pb:KR3k0012_WYG_226-10b>
丞明筆直繩無所阿避
傅¶咸集奏曰司𨽻中丞得糺太子而不得糺尚書臣所
未¶譬朝廷無亦易之梅陶日叙曰余居丞曾以法鞭皇
太子¶傅友莫不致諫余笑而應之堂高由陛下太子所
以榮者由於¶吾奉王者法吾敢枉道曲媚後皇太子特
見延清賜¶以請讌之禮如師袁淑謝中丞章曰竊惟此
職昭賛實預¶損益必湏兼威正刺骨窮文使權家勲族
不敢藉强而侮¶物戚門右姓不得稱雄以掩衆昔傅咸
<pb:KR3k0012_WYG_226-11a>
臣治僚寀戢懼孫¶實稱疾卿尹皆怠¶
　　　　持書御史¶
漢書曰宣皇帝元鳯中路温舒上書緩刑帝深采¶覽之
季秋後請讞(魚列反/又音獻)時帝幸宣室齋宫而决事命侍御¶
史二人持書遂置持書御史<md:KR3k0012_SBCK_226-7a>¶通典曰御史中丞舊持書御史也(國諱改焉後/厯代皆同)¶
風俗通曰頃者廷尉多墻靣而苟充兹位持書侍御史
不¶復平議讞當糺紛豈一事哉里語曰縣官漫漫寃死
<pb:KR3k0012_WYG_226-11b>
者半¶
後漢書曰蔡邕以侍御史轉持書御史遷尚書三日之
間¶周遷三臺¶
續漢書曰百官志曰持書御史秩百石掌選明法律者
爲¶之天子疑獄以法律讞是非糺六品以下桓帝以後
不治¶獄充位而已¶
魏書曰王觀字偉臺東郡亶邱人也明帝幸許昌召觀
爲¶治(音持/下同)書侍御史典行臺獄時多倉卒喜怒而觀不
<pb:KR3k0012_WYG_226-12a>
阿音¶順㫖¶
晉書曰杜預爲鎮南入辭口啟陳壽史才通博宜補黄
散¶也(黄黄門侍郎/散散騎常侍)上曰壽可作治書否預對曰唯在聖
詔即<md:KR3k0012_SBCK_226-7b>¶手詔用之¶
又曰太始四年置黄沙獄持書御史一人秩與中丞同
掌¶詔獄及廷尉不當皆理之¶
梁書曰謝幾卿天監初除征虜鄱陽王記室尚書三公
侍¶郎尋爲侍御史舊郎官轉是職者世謂爲南奔幾卿
<pb:KR3k0012_WYG_226-12b>
失¶志多陳疾臺事略不復理後爲散騎侍郎¶
後魏書曰高道悦拜治書御史正己當官亡憚强禦奏¶
舉任城王澄等免官高祖詔褒美之¶
隋書曰栁彧遷治書侍御史於時刺史多任武將類不
稱¶職彧上表曰方今天下太平四海清謐共治百姓任
其才¶能昔漢光武一代明哲超自布衣備知眞僞與二
十八將披¶荆棘定天下及功成之後無所職任伏見詔
書以上柱國¶和干子爲把州刺史其人年垂八十鐘鳴
<pb:KR3k0012_WYG_226-13a>
漏盡前任趙州<md:KR3k0012_SBCK_226-8a>¶闇於職務政由群小賄賂公行百姓吁
嗟謌謡滿道乃云¶老禾不早殺餘種穢良田古人乃云
耕當問奴織當問¶婢此言各有所能也干子弓馬武用
是其所長治民蒞職¶非其所解至尊思治無忘興寢如
謂優老尚年自可厚賜¶金帛若令刺舉所損殊大臣死
而後已敢不竭誠上善之¶干子竟免¶
又曰梁毘爲持書侍御史時京師饑上令禁酒劉昉使
妾¶任(僦/也)屋當罏酤酒毘劾奏昉曰臣聞處貴則戒之以
<pb:KR3k0012_WYG_226-13b>
奢¶持滿則守之以約昉既位列群公秩高庶尹縻爵稍
乆厚¶禄已淹正當戒滿歸盈監斯止足何乃規麴蘖之
潤競錐¶刀之末身昵酒徒家爲逋藪若不糺繩何以肅
厲有詔不¶治昉欝欝不得志¶
又曰栁彧爲治書御史右僕射楊素當塗顯貴百寮慴
憚<md:KR3k0012_SBCK_226-8b>¶無敢忤者嘗以少譴勅送南臺素恃貴坐彧牀彧從
外來¶見素如此於階下端笏謂素曰奉勅治公之罪素
遽¶下彧遽按而坐立素於庭辨詰事狀素由是銜之
<pb:KR3k0012_WYG_226-14a>
唐書曰孫伏伽初以三事上諫高祖大悦擢拜治書侍
御¶史兼賜帛三百疋時軍國多事賦歛繁重伏伽屢奏
請改¶革舊政高祖並納之因謂裴寂曰隋末無道上下
相蒙主¶則驕矜臣唯謟佞上不問過下不盡忠使社稷
傾危身死¶疋夫之手朕撥亂反正志在安人平亂任武
臣官方委文¶吏庶得各展器能以匡不逮此毎虛心接
待兾聞讜言¶惟李綱差盡忠欵孫伏伽可謂誠直餘人
猶踵弊風俛眉¶而已豈朕所望哉
<pb:KR3k0012_WYG_226-14b>
江總贈孔中丞詩曰我行五嶺表辭卿二十年聞鸎欲
動¶詠披霧即依然疇昔同僚寀今隨年代改借問藏書
處<md:KR3k0012_SBCK_226-9a>¶唯君故人在故人名官高清簡肅權豪誰知懷九歎
徒然¶泣二毛¶
傅咸御史中丞箴叙曰百官之箴以箴王闕余承先君
之¶蹤竊位憲臺懼有忝累垂翼之責且造斯箴以自朂
勵不¶云自箴而云御史中丞箴者凡爲御史中丞欲通
以箴之¶也詞曰煌煌天文衆星是環爰立執法其暉有
<pb:KR3k0012_WYG_226-15a>
煥執憲之¶綱秉國之憲鷹揚虎視肅清違慢謇謇匪躬
是曰王臣旣¶直其道奚顧其身身之不顧孰有弗震邦
國若否惟仲山¶甫是明焉用彼相莫扶其傾淮南搆逆
實憚汲生赫赫有¶國可無忠貞憂責有在繩必以直良
農耘穢勿使能植無¶禮是逐安惜翅翼若爾庶寮各敬
乃職無爲罰先無怙厥¶力怨及朋友無慙於色得之天
子内省有恧(音匿/慙也)是曰作箴¶惟以自勅<md:KR3k0012_SBCK_226-9b>¶　
<pb:KR3k0012_WYG_226-15b>
　
　
　
　
　
　
　
　太平御覽卷二百二十六
