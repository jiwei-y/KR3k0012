# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:58.829263
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 949
#+PROPERTY: FILE SB11n0727-949太平御覽-卷之九百四十九.
<pb:KR3k0012_SBCK_949-1a>¶
太平御覧卷第九百四十九¶
蟲豸部六¶
　　　蟾蜍　蝦蟇　蟋蟀¶
　　　虭蟧　䑕&KR0018;　蠹¶
　　　強蝆　齧桑　守&KR0050;¶
　　　蚰蜒　蜰　蜚廉¶
　　　蠁　螋　塵蟲¶
　　　蛇公　螲蟷　金花¶
　　　兹母¶
　　　　　蟾蜍¶
春秋運斗樞曰紀乖政則蟾蜍月精四頭感翔(感翔/為妖)¶
韓詩外傳曰魚網之設鴻則離之嬿婉之求得此戚施(薛/君)¶
(曰戚施蟾蜍/喻醜惡)¶
<pb:KR3k0012_SBCK_949-1b>¶
文子曰蟾蜍辟兵壽在五月之望¶
淮南子曰月照天下而蝕於蟾諸騰虵游霧而殆於蝍蛆¶
(蟾諸月中蝦蟇食羽故曰食於蟾諸殆猶畏也蝍蛆蟋蟀/爾雅謂之蜻&KR1465;之大腹也上蛇蛇不敢動故曰殆於蝍蛆)¶
抱朴子曰蟾蜍壽三千歳¶
又曰肉芝者謂萬歳蟾蜍頭上有角頷下有丹書八字再¶
重以五月五日日中時取之隂乾百日以其足畫地即爲¶
流水帶其左手於身辟五兵&KR0002;敵人射巳者弓弩矢皆反¶
還自向也¶
又曰辟兵法或以月蝕時刻三歳蟾蜍喉下有八字者血¶
以書所持之刀劒¶
&KR0007;中記曰蟾蜍頭生角得而食之壽千歳又能食山精¶
張衡靈憲曰羿請不死之藥於西王母姮娥竊之以奔月¶
遂託身於月是爲蟾蜍(淮南/子同)¶
<pb:KR3k0012_SBCK_949-2a>¶
河圖曰蟾蜍去月天下大亂¶
西京雜記曰廣川王發晉靈公&KR0193;得玉蟾蜍一枚大如拳¶
腹空容五合如新王取以盛水滴硯¶
崔寔四民月令曰五月五日取蟾蜍可治惡疽瘡¶
傅&KR0007;詩曰蟾蜍食明月虹蜺薄朝日¶
　　　　　蝦蟇¶
易通卦驗曰夏至小暑蝦蟇無聲¶
山海經曰藟(音/誄)山湖水出焉東流于食水其中多活即師¶
(科斗也小雅/或曰活東也)¶
爾雅曰蟼蟇(郭璞注云蛙&KR0011;/音驚亦曰景)科斗活東(蝦蟇/子也)¶
周禮秋官下曰蟈氏掌去鼃黽焚牡蘜(菊/同)以灰洒之則死¶
(齊魯之間謂鼃爲蟈黾耿黽也蟈/與耿黾尤怒鳴而聒人耳故去之)¶
漢書曰武帝元鼎五年秋蛙與蝦蟇俱&KR0242;是歳四　&KR0005;軍¶
<pb:KR3k0012_SBCK_949-2b>¶
衆十萬征南越開九郡¶
後漢書曰馬援爲隗&KR0349;使公孫&KR0274;歸謂&KR0349;曰子陽井底蛙¶
耳(言述志識&KR0310;狹如坎/井之蛙事見莊子)而妄自尊大不如專意東方¶
東觀漢記曰彭寵堂上聞蝦蟇聲在火鑪下鑿地求之無¶
所得寵爲奴所殺¶
張璠漢記曰靈帝鑄天禄蝦蟇吐水於平昌門外橋東約¶
入宫又作翻車渴烏施於橋西洒南北郊¶
晉書曰有蛙鳴于華林園惠帝問左右曰爲官乎爲私乎¶
侍中賈㣧對曰在官地爲官在私地爲私¶
宋書曰張暢弟収嘗爲猘大所傷醫云冝食蝦蟇膾収甚¶
難之暢含&KR0015;先嘗収因此乃食創亦即愈¶
齊書曰沈僧照別名法朗少事文師道土梁武陵王紀爲¶
㑹稽太守宴坐池亭蛙鳴䀨耳王曰殊廢絲竹之聽僧照¶
<pb:KR3k0012_SBCK_949-3a>¶
呪厭十許口便息及日晚王又曰欲其復鳴僧照曰王歡¶
巳䦨令汝鳴即便喧聒¶
又曰卞彬蝦蟆賦云紆青拖紫名蛤魚丗謂比令僕也¶
又云蝌斗唯唯羣浮暗水唯朝繼夕筆役如&KR0017;比令史諮¶
事也¶
南史孝義傳曰丘傑字偉跱呉興烏程人也年十四遭母喪¶
以熟菜有味不甞於口歳餘忽夢見母曰死亡是分别耳¶
何事乃爾荼苦汝噉生菜遇蝦蟆毒靈牀前有三丸藥可¶
取服之傑驚起果得甌甌中有藥服之下科斗子數升¶
三國典略曰周天和二年齊武安妖人與其徒僞云盲躄¶
因飲泉水下得金佛其疾並愈於是逺近信之男女霧集¶
水中有老黄蝦蟆全如金色乍出乍没齊武成及百官巳¶
下莫不飲之¶
<pb:KR3k0012_SBCK_949-3b>¶
隋書曰焬帝在東宫宫中數有妖變乃命衛尉少卿蕭¶
&KR0123;禳邪氣於宣慈殿座&KR0021;神是時孟冬地乆無水乃有蝦¶
䗫從西南來入至座忽然而失¶
文子曰禽子曰多言有益乎墨子曰蝦蟇蛙黽日夜&KR0106;鳴¶
口乾舌擗然而不聽今觀晨雞時夜而鳴天下俱動多言¶
何益唯其言之時也¶
韓子曰越王勾踐欲伐呉欲民輕死岀見&KR0242;鼃乃下軾從¶
者曰王何敬也曰以其(有/勇)氣故也其後國人而輕命死戰¶
淮南子曰夫蝦蟇爲鶉水蠆爲䗓(音/聦)皆生於非其&KR0011;(老蝦/蟇化)¶
(爲鶉水中蠆蟲化/爲蟌蟌者蜻蜓也)唯聖人能知其化¶
又曰蘭芝以芳未甞見霜(芳香/也)皷造辟兵壽盡五月之望¶
(鼓造蓋謂梟一曰&KR2383;蟇今丗人/五月望作梟羮亦作蝦蟇羹)¶
國語曰趙襄子以尹鐸有寛政於晉陽其心必和乃守晉¶
<pb:KR3k0012_SBCK_949-4a>¶
陽後晉師圍而灌之沉竈生鼃民無叛意¶
神仙傳曰(葛&KR0007;/指蝦)蟇使舞皆應絃節使止乃止¶
燕丹子曰太子自喜得荆軻永無&KR0087;憂日與軻之東宫臨¶
池而觀軻拾塼投鼃太子令人奉槃金以進¶
物理論曰夫虚无之談尚其華藻此無異於春蛙秋蟬聒¶
耳而巳¶
國俗通曰肅肅蝦蟇掉尾俗&KR0003;蝦蟇一跳八尺再跳丈六¶
從春至冬&KR0221;祼相逐無他所作掉尾肅肅謹按蝦蟇旣處¶
水中其尾又短正能使掉之豈能肅蕭乎原其所以當言¶
夏馬患蚋掉尾振擊常肅肅也蝦蟇夏馬音相似¶
崔豹古今注曰科斗蝦蟇子也一名懸針一名&KR0007;魚形圓¶
有尾聞雷則尾脫脚生也¶
廣五行記曰懷州凝眞觀東廊下柱巳五十餘年道士徃¶
<pb:KR3k0012_SBCK_949-4b>¶
徃聞有蝦䗫聲不知的處後因柱朽壞以他柱易之斫之¶
於柱中得一蝦䗫其柱又無孔&KR0169;¶
嶺表録異曰唐林藹爲髙州太守有郷墅小兒牧牛聞田¶
中有蛤鳴(蛤即大/蝦蟇)牧童遂捕之蛤躍(入一穴中遂掘之/乃蛮酋&KR0664;也得一)銅鼓¶
其色翠緑土射數處損缺其上隱起多鑄蛙黽之狀疑其¶
鳴蛙即銅皷精也¶
楚辭七諌曰蝦鼃遊於藥池(芳藥/之池)¶
成公綏隂霖賦曰百川泛濫潢潦流竈中生鼃庭運舟¶
　　　　　蟋蟀¶
易通系卦曰蟋蟀之蟲隨隂迎陽居壁向外趣婦女織績¶
女工之象今失節不居壁似女事不成有&KR0075;佚之行因夜¶
爲姦故爲門户夜開門户人之所由岀入今夜不閉明非¶
也¶
<pb:KR3k0012_SBCK_949-5a>¶
易通卦驗曰立秋蜻(音/精)蛚(音/列)鳴白露下蜻蛚上堂¶
京房易妖占曰七月建申爲夷則蟋蟀鳴¶
毛詩蟋蟀曰蟋蟀在堂歳聿其暮今我不樂日月其除¶
又&KR0206;七月曰七月在野八月在宇九月在户十月蟋蟀入¶
我牀下(箋云自七月至十月入我牀下皆/謂蟋蟀也言&KR0005;寒有漸非卒來也)¶
陸機毛詩䟽義曰蟋蟀似蝗而小正黑有光澤如&KR0238;有角¶
翅一名蛬一名蜻蛚楚人謂之王孫幽州人謂之促織督¶
促之言也里語曰趣織鳴&KR0180;婦驚¶
詩義問曰蟋蟀食蠅而化成也¶
劉芳毛詩義筌曰蟋蟀今促織也一名蜻蛚楚謂之蟋蟀¶
或謂之蛬南楚謂之王孫也(方言/同)¶
蔡邕月令章句曰蟋蟀或謂之蛬亦謂之蜻蛚斯螽莎雞¶
之&KR0011;¶
<pb:KR3k0012_SBCK_949-5b>¶
禮記月令曰季夏之月蟋蟀居壁¶
春秋考異郵曰立秋趣織鳴(宋均曰趣織蟋蟀也/立秋女功急故趣也)¶
春秋潜潭巴曰蟋蟀集天子無逺兵¶
春秋&KR0003;題辭曰趣織爲言趣織也織興事遽故趣織鳴女¶
作兼¶
爾雅曰蟋蟀蛬也(郭璞曰今促織/也亦名青蛚也)¶
周書時訓曰小暑之日温風至又五日蟋蟀居壁¶
&KR0061;宏後漢書曰崔駰上書曰竊聞春陽發而倉庚鳴秋風¶
厲而蟋蟀吟盖氣使之然也¶
于寳搜神記曰朽葦爲蛬麥爲&KR3716;蝶¶
崔豹古今注曰蟋蟀一名吟蛬秋&KR0004;生得寒則鳴噪濟南¶
謂爲&KR0568;婦也¶
又曰沙雞一名促織一名絡緯一名蟋蟀促織謂鳴聲如¶
<pb:KR3k0012_SBCK_949-6a>¶
急織也絡緯謂其聲如紡也促織一曰促機絡緯一名紡¶
緯¶
阮籍詩曰開秋肇涼氣蟋蟀鳴牀帷感物懷殷憂消然¶
心悲¶
盧諶蟋蟀賦曰何兹蟲之資生亦靈智之攸授享神氣之¶
么眇體形容之微陋于時微凉旣戒火靈告去&KR0007;乙辭宇¶
翔鶤(音/昆)南顧風戾戾而動柯露零零而隕樹月轉景而西¶
頽漢廻波而東注厲清響於長宵激悲聲以迄署¶
王襃聖主得賢臣頌曰虎嘨而風洌龍興而致雲蟋蟀候¶
秋吟蜉蝣出以隂¶
楚辭曰澹容與而獨&KR0029;&KR0006;蟋蟀鳴於西堂¶
　　　　　虭蟧¶
詩義䟽曰蝘(音/偃)一名虭(音/刃)蟧(音/勞)蟪蛄也¶
<pb:KR3k0012_SBCK_949-6b>¶
爾雅曰蜓蚞螇螰(即蝭蟧也一名蟪蛄齊人/呼螇/題木奚鹿四音)¶
家語曰孔子謂宰予曰違山十里蟪蛄之聲猶在於耳¶
荘子曰蟪蛄不知春秋(司馬彪注曰蝭蟧春生夏死夏/生秋死故不知&KR0010;之春秋也)¶
楊雄方言曰蛥蚗(上音折/下音夬)齊謂之螇螰(奚鹿/兩音)楚謂之蟪蛄或¶
謂之蛉蛄(上音/零)&KR0087;謂之蛥蚗自関而東謂之虭蟧(貂料/兩音)或謂¶
之蝭蟧(音/帝)或謂之蜓蚞(音廷/木)西楚與&KR0087;通名(江東又呼/為蟂蟧)¶
風土記曰秋而蟪蛄鳴於朝寒螿鳴於夜¶
　　　　　䑕&KR0018;¶
爾雅曰蟠䑕&KR0018;也(郭璞曰此瓮器底蟲也舊/&KR0003;伊威&KR0481;婦别名未詳也)¶
毛詩東山曰伊威在室(伊威委/&KR0112;也)¶
陸機毛詩䟽義曰伊威一名委&KR0112;一名䑕婦在壁瓮底土¶
中似白魚者也¶
&KR0003;文曰蟠蟅(音/柘)䑕婦也蛜威委&KR0112;䑕&KR0018;也¶
<pb:KR3k0012_SBCK_949-7a>¶
于寳搜神記曰豫章有一家婢在竈下忽有人長數寸來¶
竈間婢誤以履踐殺一人湏&KR0119;遂有數百人着縗麻持棺¶
迎喪凶儀皆備出東門入園中覆舩下就視皆是䑕婦作¶
湯澆殺遂絶¶
葛洪治瘧方曰取䑕婦蟲十四枚各以糟封裹之凢十四¶
丸臨發服七丸便愈¶
陶弘景夲草經曰䑕婦一名蟠&KR0018;一名伊威一名委人俗¶
言䑕多在坎中背則負之今作婦字如似乖理又一名䑕¶
姑家用此恱媚人甚多方而應少¶
　　　　　蠹¶
韓詩外傳曰枯魚衘索于何不蠹¶
爾雅曰蝎蛣&KR1298;(木中/蠹蟲)蝎桒蠹(即蛣/&KR1298;也)¶
漢書曰文帝賜尉佗書衣物佗因使者獻桂蠹一器¶
<pb:KR3k0012_SBCK_949-7b>¶
文子曰山生金反自刻木生蠧還自食¶
穆天子傳曰天子東遊次雀梁蠹書于羽陵(謂暴書蠹蟲/囚曰蠹書也)¶
杜寳大業拾遺録曰七年始安郡獻桂蠹四瓶瓶別一千¶
頭紫色香辛有味噉之去隂痰之疾¶
　　　　　強蝆(音芈)¶
爾雅曰蛄䗐強蝆也(郭璞曰米穀中蠹小墨蟲/也建平人呼爲蛢子音&KR0471;)¶
方言曰蛄䗐(音/施)謂之強䖫(郭璞注曰江東/謂之蛄䗐也)¶
　　　　　齧桒¶
爾雅曰蠰(音/餉)齧桒(郭璞曰似天牛也長角體有白&KR0039;喜/齧桒&KR0035;作孔藏其中江東呼爲齧髪)¶
　　　　　守&KR0050;¶
爾雅曰蠸(音/權)輿父守&KR0050;也(郭璞曰今&KR0050;中黄小蟲/喜食&KR0050;葉故曰守&KR0050;)¶
　　　　　蚰蜒¶
爾雅曰螾&KR2602;入耳(蚰蜒也/&KR2602;音衍)¶
<pb:KR3k0012_SBCK_949-8a>¶
方言曰自&KR0028;而東蚰蜒謂之螾&KR2259;或謂之入耳或謂之䗅¶
(音/長)&KR2785;(所冝/切)趙魏之間或謂之蚨虶(音扶/于)北燕謂之䖡蚭(廣/雅)¶
(同䖡奴六/切蚭音尼)¶
　　　　　蜰(音肥)¶
廣五行記曰春秋魯莊公二十九年蜰劉向以爲此非中¶
國所有南越盛暑男女同川澤滛亂所生爲蟲臰惡時公¶
娶齊&KR0075;女爲夫人¶
後漢書曰王莽地皇元年蜰蔽天至長安入未央宫縁奔¶
發吏捕之于時天下大亂㝷而莽敗見殺¶
　　　　蜚廉¶
夲草經曰蜚廉味鹹治血瘀逐下血破積聚喉痺生晉地¶
山澤中二月採之¶
呉氏本草曰蜚廉蟲神農黄帝云治婦人寒&KR0044;¶
<pb:KR3k0012_SBCK_949-8b>¶
　　　　蠁¶
爾雅曰國(音/或)貉蟲蠁也(音許兩切今呼蛹蟲爲/蠁廣雅曰土蛹蠁蟲)¶
　　　　　螋(音求/搜)¶
&KR0003;文曰　多足蟲也¶
廣雅曰矜　螋也¶
&KR0054;物志曰蠷螋蟲溺人影亦隨所着處生瘡(盧氏曰以雞/腸草搗塗經)¶
(日即/愈)¶
　　　　塵蟲¶
呉氏本草曰塵蟲一名土鼈¶
　　　　蛇公¶
異苑曰海曲有物名蛇公形如覆蓮花正白¶
&KR0067;闡楊都賦曰蛇公沉光於海曲¶
　　　　螲蟷(上知栗切/下多&KR0048;切)¶
<pb:KR3k0012_SBCK_949-9a>¶
爾雅曰三蛈(音/䥫)蝪(音/湯)也(郭璞注曰即螲蟷也似蜘蛛在/穴中有盖今河北人呼蛈蝪也)¶
　　　　　金花¶
笁法眞登羅山䟽曰金花蟲大如斑猫形色文采如金是¶
&KR0027;屬得之養翫彌日¶
　　　　　兹母¶
淮南子曰朝秀不知晦朔(許愼注曰朝生暮死蟲也/生水上似&KR0094;蛾一曰兹母)¶
太平御覽卷第九百四十九¶
<pb:KR3k0012_SBCK_949-9b>¶
