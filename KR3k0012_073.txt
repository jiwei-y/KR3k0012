# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:02.634735
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 73
#+PROPERTY: FILE SB11n0727-073太平御覽-卷之七十三.
<pb:KR3k0012_SBCK_073-1a>¶
太平御覽卷第七十三¶
地部三十八¶
　　　　　　　橋　堰埭¶
　　　　橋¶
&KR0003;文曰橋水梁也榷(音/角)水上橫木所以度也亦曰約(音/灼)今¶
謂之略灼東楚謂橋爲圯¶
詩曰維鵜(音/題)在梁不濡其翼¶
又曰造舟維梁¶
又曰有狐綏綏在彼淇梁¶
爾雅曰梁莫大於溴梁郭璞注梁即橋也¶
或曰梁石橋也石杠(音/江)謂之𠋣(音/寄)亦曰石橋也¶
史記曰張良曽間從容出遊下邳圯上(楚人謂橋爲/圯圯音怡之)有老¶
父衣&KR0260;至良所直墮其履圯下頋謂良曰孺子下取良下¶
<pb:KR3k0012_SBCK_073-1b>¶
爲取履因長跪授之父足受𥬇而去¶
又曰文帝行出中渭橋有一人從橋下走乗輿馬驚吏&KR0016;¶
捕屬之廷尉張釋之治問曰縣人來(如淳曰長/安縣人)聞蹕匿橋¶
下乆以爲行過即出見車&KR0016;即走耳廷尉奏犯蹕當罰金¶
又曰西門豹發民鑿十二渠引水灌民田到漢丗而長吏¶
以爲渠水且至馳道不可也遂欲合三渠爲一橋鄴人父¶
老不肯聽長吏以爲西門君所爲賢君之法式不可更終¶
不聽置之¶
漢書曰薛廣德爲諌議大夫上酎𥙊宗廟出便門欲御樓¶
舡廣德當乗輿免冠頓首曰冝從橋詔曰大夫冠廣德曰¶
陛下不聽臣臣自刎以血汙車輪陛下不得入廟矣上不¶
恱光禄大夫張猛進曰乗舡危就橋安上曰暁人不當如¶
是耶乃從橋¶
<pb:KR3k0012_SBCK_073-2a>¶
束觀漢記曰班超討焉𦒿王廣廣遣其左將比鞬友奉迎超¶
賜而遣焉𦒿國有葦橋之險廣乃絶橋不欲令漢軍入國¶
超更從他道渡¶
魏略曰驢分國取大𥘿渡河橋長三百四十里¶
又曰洛陽城西橋洛水浮橋三處三柱三公象也¶
魏志曰鍾繇甞與族父瑜至洛陽道遇相者曰此童有貴¶
相然當厄水行未十里渡橋馬驚墮水幾死而後至太傅¶
又曰景元四年伐蜀鐘㑹領十餘萬衆分從斜谷入先遣¶
牙門將許儀在前治道㑹在後行而橋穿馬足䧟於是斬¶
儀¶
蜀志曰先主爲曹公所追張飛距後據水断橋無敢近者¶
吴志曰凌統字公續從征合淝爲右部都督時權徹軍還¶
前部巳發魏將張遼等奄至津北權使追還前兵兵巳逺¶
<pb:KR3k0012_SBCK_073-2b>¶
勢不相及也統率親近三百人扶杆權出敵巳毀橋之兩¶
板䇿權馬駈統復還戰¶
王隱晉書曰杜預啓建河橋于富平津衆論以爲殷周所¶
都經聖賢而不作者必不可作故也預曰昔造舟爲梁則¶
河橋之謂也遂作橋成上從百官臨㑹舉杯勸預曰非君¶
此橋不立也預曰非陛下之明臣亦不𫉬奉成聖制也衆¶
咸稱善後魏書曰崔亮爲雍州刺史城北渭水淺不通舡行¶
人艱阻㑹天大雨山水暴至浮出長木數百根藉此爲用¶
橋遂成立百姓利之至今猶名崔公橋¶
又曰于栗磾(音/低)從太宗南臨孟津渭栗磾曰可作橋乎磾¶
曰杜預造橋&KR1322;事可想乃編次大舡搆橋於野坂六軍旣¶
濟太宗乃深歎焉〇北齊書曰張亮守河州文帝於上流放¶
火舡欲焼河橋亮乃備小艇百餘皆載長鏁鏁頭施釘火¶
<pb:KR3k0012_SBCK_073-3a>¶
舡將至即馳小艇以釘釘之引鏁向岸火舡不得及橋全¶
亮之計也¶
唐書曰韋景駿神龍中累轉肥郷令縣北界漳水連年泛¶
溢舊堤迫近水漕雖脩築不息而漂流相継景駿審其地¶
勢拓南數里因髙築堤暴水至堤南以無患水去而堤北稱¶
&KR0254;田漳水舊有架柱長橋毎年修葺駿又改造爲浮橋自是¶
無復水患至今頼焉¶
戰國䇿曰䂊讓欲爲知伯報讎&KR0238;身吞炭襄子當出伏於¶
橋下至橋馬驚曰是必䂊讓也求之果是¶
述征記曰方興縣&KR0017;橋忽一夜聞人呼喚聲車行雷駭暁¶
而石橋自成家家牛皆喘息未定¶
齊地記曰秦始皇作石橋欲渡海觀日出處舊&KR0003;始皇以¶
術召石石自行至今皆東首隱軫似鞭撻瘢言似馳逐¶
<pb:KR3k0012_SBCK_073-3b>¶
英雄記曰公孫瓉擊青州黄巾賊大破之還屯廣宗𡊮夲¶
&KR0004;自徃征瓉合戰于界橋南二十里紹將鞠義破瓉於界¶
城橋斬瓉兾州刺史綱嚴又破瓉殿兵於橋上即此梁也¶
㝷陽記曰廬山上有三石梁長數十丈廣不盈尺者然無¶
底吴猛將弟子登山過此梁見一翁坐桂樹下以玉杯承¶
甘露漿與猛又至一處見數人爲猛設玉膏猛弟子&KR0060;一¶
寳欲以來示世人梁即化如指猛使還寳其梁復如故¶
三輔故事曰漢丞相夏侯嬰墓在飲馬橋東大道南人謂¶
之馬冢¶
三輔黃圖曰秦始皇併天下都咸陽營殿端門四逹以則¶
紫宫渭水貫都以象天漢橫橋南渡以法牽牛¶
襄陽𦒿舊傳曰木蘭橋今之猪蘭橋是也劉季和以此橋¶
東大養猪襄陽太守曰此猪屎臭當易名猪蘭橋&KR0004;如戯¶
<pb:KR3k0012_SBCK_073-4a>¶
言而百姓遂易其名¶
郡國志曰漳水建武十一年造紫陌浮橋於水上有天井¶
堰魏文帝時西門豹爲鄴令沉巫處也¶
又曰通門内有臯橋即漢臯伯通居此橋以得名梁鴻賃¶
舂之所¶
常璩華陽國志曰李冰造七橋上應七星故光武謂吴漢¶
曰安軍冝在七星橋間也¶
又曰&KR0155;遷橋在成都縣北十里即司馬相如題橋柱曰不¶
乗駟馬髙車不過此橋¶
又曰萬里橋在成都縣南八十里蜀使費禕使吴諸葛亮¶
送之於此嘆曰萬里之路始於此橋因名萬里橋¶
地理志曰漳水出上黨鄴中趙武帝於漳水造浮橋接紫¶
陌故號曰紫陌橋¶
<pb:KR3k0012_SBCK_073-4b>¶
祖台之志恠曰義興郡溪渚長橋下有蒼蛟吞噉人周處¶
執劒橋側伺乆之遇出於是　自橋上&KR0300;下蛟背而㓨焉¶
蛟數創流血丹溪自郡渚至太湖句蒲乃死¶
水經注曰上虞縣亦名虞賔舜避丹朱於此故以名縣百¶
官從之故縣北有百官橋亦云禹與諸侯㑹事訖因相虞¶
樂故曰上虞二&KR0003;不同未詳孰是¶
國語曰天根見而水涸水涸而成梁故夏令曰十月而成¶
梁不使民患渉也¶
紀年曰周穆王七年大起師東至于九江架黿鼉以爲梁¶
崔鴻國春秋後燕録曰慕容垂與劉牢之戰于五丈橋津¶
晉大敗車&KR0016;將軍慕容德等引兵要牢之五丈橋牢之馳馬跳¶
五丈澗㑹符丕救至而免¶
孟子曰子産爲政以其乗車濟人於溱洧故孟子曰可爲¶
<pb:KR3k0012_SBCK_073-5a>¶
惠而不知爲政¶
抱朴子曰尾生與婦人期橋下水至不去以至溺死雖有¶
信不如無也¶
王充論衡曰髙麗國侍婢有氣如鷄子來下之有娠生子¶
名東明東明善射王恐其害國欲殺之東明走至掩水以¶
弓繫水魚鼈爲梁旣度而魚鼈解散¶
諸葛亮集曰亮上事曰臣先進孟琰據武功水東司馬懿¶
因水以二十日出&KR0016;萬人來攻琰&KR2636;臣作東橋賊見橋垂¶
成便引兵退¶
　　　　　堰埭¶
吴録曰句容縣大皇時使陳勲鑿開水道立十二埭以通¶
吴㑹諸郡故舡行不復由京口¶
晉中興書曰兖州旣平謝𤣥患水道險澁糧運艱難壅吕¶
<pb:KR3k0012_SBCK_073-5b>¶
梁水立七埭以利運漕¶
又曰謝安築埭於新城北百姓頼之故名召伯埭¶
述征記曰𥘿梁埭到召伯埭二十里召伯埭到三枚埭十¶
五里三枚埭到鏡梁埭十五里¶
晉書曰李矩與汝南太守𡊮孚率衆修洛陽千金堰以利¶
運漕〇梁典曰天監十三年魏降人王足陳計求堰淮水以¶
灌壽陽引北方童謡曰荆山爲上格浮山爲下格潼泡爲¶
激溝并灌鉅野澤武帝遂發徐揚築之令太子右衛率康絢¶
護堰作&KR0229;人及戰士二十萬於鐘離南起浮山北抵巉石¶
依岸以築土合&KR0387;於中流十四年四月堰將合淮水漂疾輙復¶
决潰衆㑹之或謂江淮之間多有蛟能乗風雨決壞崖岸¶
其性𢙣䥫因是引東西二冶故䥫器大則釡鬲小則钁鋤¶
數千萬斤沉於堰所謂不能合乃伐樹爲井幹填以巨石¶
<pb:KR3k0012_SBCK_073-6a>¶
加土其上縁淮百里内岡陵木石無巨細必盡&KR0018;擔者肩¶
背穿夏日疾疫死者相枕蠅䖟晝合是冬又寒甚淮泗盡¶
凍士死者十七八至十五年四月堰乃成其長九里下闊¶
百四十丈上廣四十五尺髙二十丈軍人安堵列居于上¶
其水清㓗俯視居人墳墓了然皆在其下其壽陽戍因移¶
置八公山上夾淮數百里皆水之所淹人謂絢曰四瀆天¶
所以節宣其氣不可乆塞旣而昏霧　霧解而堰决殺萬人¶
其聲&KR0002;雷聞三百里水中恠物隨流而下或人頭魚身龍¶
形鳥首殊𩔖詭狀不可勝名今號其處爲荆山堰今渦口¶
東岸是¶
後周書曰賀蘭祥太祖以涇渭漑灌之處渠堰廢毀乃命¶
祥修造冨平堰開渠引水東注於洛功用旣畢民𫉬其利¶
唐書張守珪爲都督𤓰州也地多沙磧不冝稼穡毎年少¶
<pb:KR3k0012_SBCK_073-6b>¶
雨以雪水漑田至是渠堰盡爲賊所毀旣地少林木難爲¶
修葺守珪設𥙊祈禱經𪧐而山水暴至大漂材木塞澗而¶
流直至城下守珪使取充堰於是水道復舊¶
晉後略曰張方圍京邑决千金堰水溝渠枯涸井多無泉¶
鄴中記曰當魏文侯時西門豹爲鄴令堰引漳水激鄴以¶
冨魏之河南後史起爲鄴令引漳水十二渠灌漑於魏田¶
數百頃魏益豊實後廢堰田荒魏時更修通天井堰鄴城¶
西靣漳水十八里中細流東注鄴城南二十里中作二十¶
堰¶
語林曰陳恊數曰輙進阮歩兵酒一壷後晉文王修九龍¶
堰阮舉恊文王用之掘地得古承水銅龍六枚堰遂成也¶
魏郡圖經曰愜山古堰也今謂之愜山即漢成帝時河決¶
金堤盖於此運土以塞河頗愜當時人心故謂之爲愜山¶
<pb:KR3k0012_SBCK_073-7a>¶
在今魏縣西¶
戴延之西征記曰金𤄊谷三水合處有千金堨(音/曷)即魏陳¶
思王所立引水東灌民今頼之又九州要記洛陽千金堨¶
傍有九龍祠存又地理書曰穀水出爲湖溝置千金堰以¶
堰之¶
太平御覽卷第七十三¶
<pb:KR3k0012_SBCK_073-7b>¶
