# -*- mode: mandoku-view -*-
#+TITLE: 太平御覽
#+DATE: 2015-09-23 10:14:00
#+PROPERTY: LASTPB  <md:KR3k0012_SBCK_072-1a>
#+PROPERTY: JUAN 73

<md:KR3k0012_SBCK_072-8b>¶
<md:KR3k0012_SBCK_073-1a>¶
<pb:KR3k0012_WYG_073-1a>
欽定四庫全書
　太平御覽卷七十三¶
　　　　　　　　　　　　宋　李昉等　撰
　　地部三十八¶
　　　橋　　　　　　　　堰埭¶
　　　　橋¶
說文曰橋水梁也𣙜(音/角)水上横木所以渡也亦曰彴(音/灼)
今¶之略彴東楚謂橋為圯
<pb:KR3k0012_WYG_073-1b>
詩曰維鵜(音/題)在梁不濡其翼¶
又曰造舟為梁¶
又曰有狐綏綏在彼淇梁¶
爾雅曰隄謂之梁郭璞注梁即橋也¶或曰梁石橋也石
杠(音/江)謂之猗(音/竒)亦曰石橋也¶
史記曰張良嘗間從容歩遊下邳圯上(楚人謂橋為/圯圯音怡)有
老¶父衣褐至良所直墮其履圯下顧謂良曰孺子下取
良下<md:KR3k0012_SBCK_073-1b>¶為取履因長跪履之父足受笑而去
<pb:KR3k0012_WYG_073-2a>
又曰文帝出行中渭橋有一人從橋走乗輿馬驚使騎¶
捕之屬廷尉張釋之治問曰縣人來(如淳曰長/安縣人)聞蹕匿
橋¶下乆以為行過既出見車騎即走耳廷奏犯蹕當罰
金¶
又曰西門豹發民鑿十二渠引河水灌民田到漢之立
而長吏¶以為十二渠橋絶馳道相比近不可欲合渠水
且至馳道合三渠為一橋鄴人父¶老不肯聽長吏以為
西門君所為也賢君之法式不可更也長吏終¶聽置之
<pb:KR3k0012_WYG_073-2b>
漢書曰薛廣德為諫議大夫上酎祭宗廟出便門欲御
樓¶船廣德當乗輿免冠頓首曰宜從橋詔曰大夫冠廣
德曰¶陛下不聽臣臣自刎以血汚車輪陛下不得入廟
矣上不¶悅光禄大夫張猛進曰乗船危就橋安上曰曉
人不當如¶是耶乃從橋<md:KR3k0012_SBCK_073-2a>¶東觀漢記曰班超討焉耆王廣遣其左將比鞬友奉迎
超¶賜而遣焉耆見有葦橋之險廣乃絶橋不欲令漢軍
入見¶超更從他道渡
<pb:KR3k0012_WYG_073-3a>
魏略曰驢分國往大秦渡海飛橋長二百三十里¶
又曰洛陽城西橋洛水浮橋三處三柱三公象也¶
魏志曰鍾繇嘗與族叔瑜至洛陽道遇相者曰此童有
貴¶相然當厄水行未十里渡橋馬驚墮水㡬死而後至
太傅¶
又曰景元四年伐蜀鍾㑹領十餘萬衆分從斜谷入先
遣¶牙將許儀在前治道㑹在後行而橋穿馬足陷於是
斬¶儀
<pb:KR3k0012_WYG_073-3b>
蜀志曰先主為曹公所追張飛拒後據水斷橋無敢近
者¶
吳志曰凌統字公績從征合淝為右部都督時權徹軍
還¶前部已發魏將張遼等掩至津北權使追還前兵兵
已遠<md:KR3k0012_SBCK_073-2b>¶勢不相及也統率親近三百人扶扞權出敵已毁
橋之兩¶板䇿權馬過統復還戰¶
王隱晉書曰杜預啓建河橋于富平津衆論以為殷周
所¶都經聖賢而不作者必不可作故也預曰昔造舟為
<pb:KR3k0012_WYG_073-4a>
梁則¶河橋之謂也遂作橋成上從百官臨㑹舉杯謂預
曰非君¶此橋不立也預曰非陛下之明臣亦不獲奉成
聖制也衆¶咸稱善
後魏書曰崔亮為雍州刺史城北渭水淺不通船行¶人
艱阻㑹天大雨山水暴至浮出長木數百根藉此為用¶
橋遂成立百姓利之至今猶名崔公橋¶
又曰于栗磾(音/低)從太宗南臨孟津謂栗磾曰可作橋乎
磾¶曰杜預造橋遺事可想乃編次大船搆橋於野坂六
<pb:KR3k0012_WYG_073-4b>
軍既¶濟太宗乃深嘆焉
北齊書曰張亮守河州文帝於上流放¶火船欲燒河橋
亮乃備小艇百餘皆載長鏁鏁頭施釘火<md:KR3k0012_SBCK_073-3a>¶船將至即馳
小艇以釘釘之引鏁向岸火船不得及橋全¶亮之計也¶
唐書曰韋景駿神龍中累轉肥鄉令縣北界漳水連年
泛¶溢舊岸廹近水漕雖脩築不息而漂流相繼景駿審
其地¶勢拓南岸因髙築堤暴水至堤南以無患水去而
堤北稱¶腴田漳水舊有架柱長橋每年脩葺駿又改造
<pb:KR3k0012_WYG_073-5a>
為橋自是¶無復水患至今頼焉¶
戰國䇿曰豫讓欲為智伯報仇漆身吞炭襄子當出伏
於¶橋下至橋馬驚曰是必豫讓也求之果是¶
述征記曰方輿縣鬼橋忽一夜聞人呼喚聲車行雷駭
曉¶而石橋自成家家牛皆喘息未定¶
齊地記曰秦始皇作石橋欲渡海觀日出處舊說始皇
以¶術召石石自行至今皆東首隱軫似鞭撻瘢形似馳
逐<md:KR3k0012_SBCK_073-3b>¶
<pb:KR3k0012_WYG_073-5b>
英雄記曰公孫瓉擊青州黄巾賊大破之還屯廣宗袁
本¶初自往征合戰於界橋南二十里紹將鞠義破瓉於
界¶橋斬瓉冀州刺史綱嚴又破瓉殿兵於橋上即此梁
也¶
潯陽記曰廬山有三石梁長數十丈廣不盈尺窈然無¶
底吳猛將弟子登山過此梁見一翁坐桂樹下以玉杯
承¶甘露漿與猛又至一處見數人為猛設玉膏猛弟子
竊一¶寳欲以來示世人梁即化如指猛使還寳其梁復
<pb:KR3k0012_WYG_073-6a>
如故¶
三輔故事曰漢丞相夏侯嬰墓在飲馬橋東大道南人
謂¶之馬冡¶
三輔黄圖曰秦始皇併天下都咸陽營殿端門四達以
則¶紫宫渭水貫都以象天漢横橋南渡以法牽牛¶
襄陽耆舊記曰木蘭橋今之豬蘭橋是也劉季和於此
橋¶東大養豬襄陽太守曰此豬屎臭當易名豬蘭橋初
如戲<md:KR3k0012_SBCK_073-4a>¶言而百姓遂易其名
<pb:KR3k0012_WYG_073-6b>
郡國志曰漳水建武十一年造紫陌浮橋於水上有天
井¶堰魏文侯時西門豹為鄴令沉巫處也¶
又曰通門内有臯橋即漢臯伯通居此橋以得名梁鴻
賃¶舂之所¶
應璩華陽國志曰李冰造七橋上應七星故光武謂吳
漢¶曰安軍宜在七星橋間也¶
又曰昇仙橋在成都縣北十里即司馬相如題橋柱曰
不¶乗駟馬髙車不復過此橋
<pb:KR3k0012_WYG_073-7a>
又曰萬里橋在成都縣南八十里蜀使費禕使吳諸葛
亮¶送之於此嘆曰萬里之路始於此橋因名萬里橋¶
地理志曰漳水出上黨鄴中趙武帝於漳水造浮橋接
紫¶陌故號曰紫陌橋<md:KR3k0012_SBCK_073-4b>¶祖台之志怪曰義興郡溪渚長橋下有蒼蛟吞噉人周
處¶執劍橋側伺久之遇出於是懸自橋上投下蛟背而
刺焉¶蛟數創流血丹溪自郡渚至太湖句浦乃死¶
水經注曰上虞縣亦名虞賔舜避丹朱於此故以名縣
<pb:KR3k0012_WYG_073-7b>
百¶官從之故縣北有百官橋亦云禹與諸侯㑹事訖因
相虞¶樂故曰上虞二說不同未詳孰是¶
國語曰天根見而水涸水涸而成梁故夏令曰十月成¶
梁不使民患渉也¶
紀年曰周穆王七年大起師東至于九江架黿鼉以為
梁¶
崔鴻十六國春秋後燕録曰慕容垂與劉牢之戰于五
丈橋橋¶壊晉大敗車騎慕容德等引兵要牢之五丈橋
<pb:KR3k0012_WYG_073-8a>
牢之馳馬跳¶五丈澗㑹苻丕救至而免¶
孟子子産聽鄭國之政以其乗輿濟人於溱洧孟子曰<md:KR3k0012_SBCK_073-5a>¶惠而不知為政¶
抱朴子曰尾生與婦人期橋下水至不去以至溺死雖
有¶信不如無也¶
王充論衡曰髙麗國侍婢見氣如雞子來感之有娠生
子¶名東明東明善射王恐其害國欲殺之東明走至淹
水以¶弓擊水魚鼈浮而為梁既渡而魚鼈觧散
<pb:KR3k0012_WYG_073-8b>
諸葛亮集曰亮上書曰臣先遣孟琰據武功水東司馬
懿¶因水以二十日出騎萬人來攻琰營作車橋賊見橋
垂¶成便引兵退¶
　　　　堰埭¶
吳録曰句容縣大皇時使陳勲鑿開水道立十二埭以
通¶吳㑹諸郡故船行不復由京口¶
晉中興書曰兖州既平謝𤣥患水道險澁糧運艱難壅
吕<md:KR3k0012_SBCK_073-5b>¶梁水立七埭以利運漕
<pb:KR3k0012_WYG_073-9a>
又曰謝安築埭於新城北百姓頼之故名召伯埭¶
述征記曰秦梁埭到召伯埭二十里召伯埭到三救埭
十¶五里三救埭到鏡梁埭十五里¶
晉書曰李矩與汝南太守袁孚率衆脩洛陽千金堰以
利¶運漕
梁典曰天監十三年魏降人王足陳計求堰淮水以¶灌
夀陽引北方童謠曰荆山為上格浮山為下格潼沱為¶
激溝并灌鉅野澤武帝遂發衆築之令太子右衛率康
<pb:KR3k0012_WYG_073-9b>
絇¶䕶堰作役人及戰士三十萬於鍾離南起浮山北抵
巉石¶依岸以築土合脊於中流十四年四月堰將合淮
水剽疾輙復¶決潰衆患之或謂江淮之間多有蛟龍能
乘風雨決壞崖岸¶其性惡鐵因是引東西二冶故鐵噐
大則釜鬵小則鋘鋤¶數千萬斤沉於堰所仍不能合乃
伐樹為井榦填以巨石<md:KR3k0012_SBCK_073-6a>¶加土其上縁淮百里内岡陵木
石無巨細必盡負擔者肩¶皆穿夏日疾疫死者相枕蠅
䖟晝合是冬寒甚淮泗盡¶凍士死者十七八至十五年
<pb:KR3k0012_WYG_073-10a>
四月堰乃成其長九里下濶¶有四十丈上廣四十五丈
髙二十丈軍人列居于上¶其水清潔俯視居人墳墓了
然皆在其下其夀陽戍因移¶置八公山上夾淮數百里
皆水之所淹人謂絢曰四瀆天¶所以節宣其氣不可久
塞既而昏霧三日而堰决殺萬人¶其聲若雷聞三百里
水中怪物隨流而下或人頭魚身龍¶形鳥首殊類詭狀
不可勝名其處為荆山堰今渦口¶東岸是¶
後周書賀蘭祥奏太祖以涇渭溉灌之處渠堰廢毁乃
<pb:KR3k0012_WYG_073-10b>
命¶祥修造富平堰開渠引水東注於洛功用既畢民獲
其利¶
唐書張守珪為都督瓜州地多沙磧不宜稼穡每年少<md:KR3k0012_SBCK_073-6b>¶雨以雪水溉田至是渠堰盡為賊所毁既地少林木難
為¶修葺珪設祭祈禱經宿而山水暴至大漂材木塞澗
而¶流直至城下守珪使取充堰於是水道復舊¶
晉後畧曰張方圍京邑决千金堰水溝渠枯涸井多無
泉
<pb:KR3k0012_WYG_073-11a>
鄴中記曰當魏文侯時西門豹為鄴令堰引漳水激鄴
以¶富魏之河南後史起為鄴令引漳水十二渠灌漑於
魏田¶數百頃魏益豐實後廢堰田荒魏時更修通水并
堰鄴城¶西南漳水十八里中細流東注鄴城南二十里
中作二十¶堰¶
語林曰陳協數日輙進阮歩兵酒一壺後晉文王修九
龍¶堰阮舉協文王用之掘地得古承水銅龍六枚堰遂
成也
<pb:KR3k0012_WYG_073-11b>
魏郡圖經曰愜山古堰也今謂之愜山即漢成帝時河
决¶金堤蓋於此運土以塞河頗愜當時人心故謂之為
愜山<md:KR3k0012_SBCK_073-7a>¶在今魏縣西¶
戴延之西征記曰金瀍谷三水合處有千金堨(音/曷)即魏
陳¶思王所立引水東灌民今頼之又九州要記洛陽千
金堨¶傍有九龍祠存又地理書曰榖水出為湖溝費千
金以堰之¶
　¶太平御覽卷七十三
