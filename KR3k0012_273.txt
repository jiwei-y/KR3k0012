# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:12.966411
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 273
#+PROPERTY: FILE SB11n0727-273太平御覽-卷之二百七十三.
<pb:KR3k0012_SBCK_273-1a>¶
太平御覽卷第二百七十三¶
　兵部四¶
　　　　　將帥¶
吕氏春秋曰管子言於桓公曰墾田大邑辟&KR0095;生粟盡地¶
之利臣不&KR0002;寗邀(邀乃/戚也)請置以爲大田登降辭讓進退閑¶
習臣不&KR0002;隰朋請置以爲大行蚤入晏出犯顔進諌以忠¶
不避死亡不重貴冨臣不&KR0002;東郭牙請置以爲大諌平原¶
廣城車不結轍士不旋踵鼓之而三軍之士視死如歸臣¶
不&KR0002;王子城父請置以爲大司馬决獄折中不殺不辜不¶
誣無罪臣不&KR0002;&KR0076;章(章賔/胥無)請置以爲大理君&KR0002;欲理國彊¶
兵則五子者足矣君&KR0002;欲霸王則夷吾在此桓公善令五¶
子皆任其事以受於管子十年九合諸侯一匡天下管子¶
人臣也用不能長之而盡以五子之能又况於人主乎¶
<pb:KR3k0012_SBCK_273-1b>¶
淮南子曰中將上不知天道下不知地利專用人與勢雖¶
未能萬全勝鈐必多矣下將之用兵也愽聞而自亂多知¶
而自疑居則恐懼發則猶豫是以動爲人禽矣今使兩人¶
接刃巧拙不異而勇士必勝者何也其行之誠也¶
又曰鼓不與於五音而爲五音主水不與於五味而爲五¶
味調將軍不與五官之事而爲五官督故能調五音者不¶
與五音也能調五味者不與五味者也是故將軍之心滔¶
滔如春曠曠如夏湫漻如秋典凝如冬(典常凝正也/常正於冬也)因刑¶
而與之化隨時而與之移夫景不爲曲物直響不爲清音¶
濁觀彼之所以來各以其勝應之是故扶義而動推理而¶
行掩節斷割(掩覆也覆其節/制断割之也)因資而成功使彼知吾所岀¶
而不知吾所入知吾所舉而不知吾所集始如狐狸彼故¶
輕來合如兕虎敵故奔走也¶
<pb:KR3k0012_SBCK_273-2a>¶
又曰將者必有三隧四義五行一守所謂三隧者上知天¶
道下習地形中察人情(凢此三事者/人所從偃隧)所謂四義者便國不¶
&KR0018;兵爲主不顧身見難不畏死决疑不辟罪所謂五行者¶
柔而不可卷也剛而不可折也仁而不可犯也信而不可¶
欺也勇而不可枝也所謂一守者神清而不可濁也謀逺¶
而不可慕也操固而不可遷也知明而不可蔽也不貪於¶
貨不&KR0075;於物不嚂於辯不推於名不可喜也不可怒也是¶
謂至於窈窈&KR0115;&KR0115;孰知其情發必中證言必合數動必¶
順時解必中揍(揍/理)通動静之機明開塞之節審舉錯之利¶
害&KR0002;合符節疾如彍弩勢如發矢一龍一虵動無常體莫¶
見其所中莫知其所窮攻則不可守守則不可攻也¶
抱朴子曰良將去如收電可見不可追留如丘山可瞻不¶
可動¶
<pb:KR3k0012_SBCK_273-2b>¶
又曰大將民之司命社禝存亡於是乎在¶
六韜曰武王問太公曰王者帥師必有股肱羽翼以成威¶
神爲之柰何公曰凢舉兵帥師以將爲命在其通逹不在¶
一術也¶
又曰武王問太公曰論將之道柰何太公曰將有五才十¶
過五才者勇智仁信必也勇則不可犯智則不可亂仁則¶
愛於人信則不欺人必則無二心所謂十過者將有勇而¶
輕死者有急而心速者有貪而喜利者有仁而不忍於人¶
者有智而心怯者有信而喜信人者有廉而不愛人者有¶
智而心緩者有剛毅而自用者有懦而喜用人者是故兵¶
者國之大器存亡之所由也¶
又曰太公曰夜卧早起雖劇不悔妻子之將也長實希言¶
賦物平均十人之將也數行刑戮不避親戚百人之將也¶
<pb:KR3k0012_SBCK_273-3a>¶
訟辯好勝欲正一衆千人之將也知人飢飽念人劇易萬¶
人之將也戰戰慄慄日愼一日十萬人之將也見賢進之¶
行法不枉百萬人之將也知天文悉地理四海如妻子此¶
天師之主也¶
又曰爲將冬日不衣裘夏日不操扇天雨不張蓋¶
又曰武王曰吾欲令三軍親其將如父母攻城則争先登¶
野戰則争先赴聞金聲則怒聞鼔聲則喜爲之柰何太公¶
曰出隘塞犯泥塗將必先下歩士卒皆定將乃就舎軍未¶
舉火將亦不食¶
三略曰軍井未達將不言渇軍竈未炊將不言飢軍幕未¶
辦時不言倦冬不服裘夏不操扇是謂禮也¶
諸&KR0081;亮兵要曰人之忠也猶魚之有淵魚失水則死人失¶
忠則凶故良將守之志立而&KR0045;名¶
<pb:KR3k0012_SBCK_273-3b>¶
又曰不愛尺璧而愛寸隂者時難遭而易失也故良將之¶
趍時也衣不解帶履不遺躡¶
又曰貴之而不驕委之而不專扶之而不隱免之而不懼¶
故良將之動也猶璧之不汚¶
又曰良將之爲政也使人擇之不自舉使法量功不自度¶
故能者不可敝不能者不可&KR0346;妄譽者不能進也¶
桓範要集曰夫事之安危實在於將故曰將不知兵以其¶
主與敵主不擇將以其國與敵也然擇將者不務求其䇿¶
而反先索其勇不取之於威嚴而用之於軟緩此所謂棄¶
本而要其末也¶
又曰昔霸王之戰䇿貴廟勝故曰上兵伐謀而戰勝也吴¶
起臨陣推劒不持項羽&KR0004;學劒後貴兵略此勇難獨用况¶
無勇乎¶
<pb:KR3k0012_SBCK_273-4a>¶
又曰太公誓師後至斬故云執桴鼓立軍門有不可犯之¶
色也嚴故能行其法威故能著其恩也¶
又曰今之擇將冝叅准徃古古數詭於常時之法得其狀¶
而責任之所謂坐車上而御騏&KR0185;不勞而致千里者也¶
又曰古之論將者言長於計䇿而課以料敵言善於治軍¶
則考以事政勇於&KR0108;擊則責以戰&KR0720;&KR0002;無此三者則不委¶
之以境外之任付之以安危之事¶
蔣子萬機論曰知兵之將國之行主民之司命古者重之¶
後世無逮焉吕望雖知孫武雖曉樂毅雖賢白起雖武夫¶
齊之杇骨吴之縻骸燕之消骼秦之腐肉豈可餔其糟粕¶
復得生而使之哉固當出我民之最擇其知勇之長者用¶
其術略也¶
又曰雖有百萬之師臨時呑敵在將也¶
<pb:KR3k0012_SBCK_273-4b>¶
吴子曰凡人之論將&KR0106;觀之於勇勇之於將乃萬分之一¶
耳故六韜曰將不仁則三軍不親將不勇則三軍不爲動¶
孫子曰將者勇智仁信¶
又曰三軍之衆百萬之師張設輕重在於一人謂之氣機¶
道峽路險名山大塞十人所守千人不過是謂地機善行¶
間諜分散其衆使君臣相怨是謂事機車堅舟利士馬閑¶
習是謂力機此所謂四機者也¶
又曰夫將可樂而不可憂謀可深而不可疑將憂則内疑¶
(將有憂色則内外/相疑不相信也)謀疑則敵國&KR0108;(多疑則計亂亂/則令敵國&KR0108;也)以此征¶
伐則可致亂故將能清浄(應財曰清/不&KR0368;曰静)能平能整能受諌能¶
聽訟能納人(受賢於羣英之中&KR0002;吴納/范蠡齊納寗戚之&KR0011;也)能採善言能知國¶
俗能圗山川能裁阨難(險難阨皆/悉明也)能制軍權危者安之懼¶
者懽之叛者還之(將有不合去者慰諭/還之&KR0002;蕭何追韓信)&KR0072;者原之訴者察¶
<pb:KR3k0012_SBCK_273-5a>¶
之卑者貴之(士卒&KR0002;卑賤者貴之昔吴/起不與士卒同衣食是也)彊者抑之敵者殘¶
之(卑中有賤而敵貴者/乱上下之礼殘殺之)貪者豊之(懸賞以豊其/心所以使貪)欲者使之¶
(臨敵將戰有欲立功名有欲利敵/人者皆許而使之所謂使勇使貪)畏者隠之(士卒有所畏/懼者隠蔽於)¶
(後勿使爲軍鋒/軍敗由鋒怯)謀者近之䜛者覆之(有讒闘之/覆信之)毀者復之¶
(官職有毁廢者/則修而復之)反者廢之撗者挫之服者活之(首服罪/者活之)降¶
者&KR0003;之(&KR0003;/舎)獲城者割之(賞功/臣也)獲地者裂之(賜功/勞者)獲國者守¶
之(得其囯必封賢以守之昔吴/伐越得而不守所以終敗也)獲阨塞之獲難屯之獲財¶
散之敵動伺之敵彊下之(敵陣彊則下之與戰&KR0002;齊師伐/魯鼓之曹劌不動三鼓破齊也)¶
敵凌假之(敵之威&KR0020;凌我而來冝持重以待之勿與戰/楚凌漢求戰一决漢祖知弱不許之是也)敵¶
&KR0064;安之(敵人爲暴虐之行則安之&KR0134;之所以怒我衆也昔/燕伐齊田單不下燕師掘齊人&KR0193;墓田單安&KR0134;之)¶
(是/也)敵勃義之(敵爲勃乱之事則我修義/以待之彼勃我義故尅之)敵睦携之順舉挫¶
之(舉順以/挫逆也)因&KR0020;破之放言過之(放過惡言以誣詐/敵人以怒已衆也)此爲將¶
之道也¶
<pb:KR3k0012_SBCK_273-5b>¶
又曰故將拒諌則英雄散䇿不從則謀士叛善惡同則功¶
臣倦(賞罰不明善惡無異則/有功之臣皆懈倦也)將專巳則下歸咎(專巳自任/不與下謀)¶
(衆皆歸罪於/將而責之)將自臧則下少功(臧善也將自伐動忘下/自用者故曰少功也)將¶
受䜛則下有離必將貪財則姦不禁(上貪則/下盗也)將内顧則士¶
卒&KR0075;(内頋思/妻妾也)將有一則衆不服有二則軍無試(試法/也)有三¶
則軍乖背有四則禍及國¶
又曰軍誌曰將謀欲宻士衆欲一(將衆如/一躰也)攻敵欲疾將謀¶
宻則姦心閇士衆一則群心結(結如/一也)攻敵疾則詐不及設¶
軍有此三者則計不奪將謀泄則軍無勢以外窺内則禍¶
不制(窺見也謀泄則外見巳/情虚實其禍不可制也)財入營則衆姦㑹(凢爲軍使外/人以財貨入)¶
(營内則姦謀/奄集其中也)將有此三者軍必敗也¶
又曰將無慮則謀士去(將無防慮不能/従謀故去之)將無勇則吏士恐¶
(將怯則下無/所恃故恐也)將遷怒則軍士懼慮也謀也將之所重勇也¶
<pb:KR3k0012_SBCK_273-6a>¶
怒也將之所用意故曰必死可殺也必生可虜也忿速可¶
侮也廉潔可辱也愛人可煩也此五者將兵之過用兵之¶
災也¶
又曰凢戰之要先占其將而察其才因刑用權則不勞而¶
功興也其將愚而信人可謀而詐貪而忽名可貨而賂輕¶
變可勞而困上冨而驕下貧而磔可離而間將怠士懈可¶
潜而襲智而心緩者可迫也勇而輕死者可&KR0064;也急而心¶
速者可誘也貪而喜利者可襲也可遺也仁而不忍於人¶
者可勞也智而心緩者可驚也信而喜信於人者可誑也¶
廉㓗而不愛人者可侮也剛毅而自用者可事也懦心喜¶
用於人者可使人欺也此皆用兵之要爲將之略也¶
何晏韓白論曰此兩將者殆&KR0214;尤之敵蓋開闢所希有也¶
何者爲勝也或曰白起功多前史以爲出竒無窮欲闚滄¶
<pb:KR3k0012_SBCK_273-6b>¶
海白起爲勝&KR0002;夫韓信断幡以覆軍拔旗以流血其以取¶
勝非復人力也亦可謂竒之又竒者哉白起之破趙軍詐¶
奔而断其粮道取勝之比皆此&KR0011;也所謂可竒於不竒之¶
間矣安得比其竒之又竒者哉¶
班叔皮王命論曰是時陵爲漢將而母獲於楚¶
任彦昇奏彈曹景宗曰賞茂通侯榮髙列將¶
潘安仁西征賦曰蕭曹魏丙之相辛李衛霍之將衘使則¶
&KR0171;屬國震逺則張愽望(屬國&KR0171;武/愽望張騫)¶
范曄二十八將傳論曰中興二十八將前世以爲上應二¶
十八&KR0043;未之詳也然咸能感㑹風雲&KR0108;其知勇議者多非¶
光武不以功臣任職至使英姿茂績委而勿用然原夫良¶
圖逺筭固將有以焉尓&KR0002;乃王道旣晦降及霸德猶能受¶
授惟庸勲賢兼序如管隰之迭&KR0155;桓世先趙之同列文朝¶
<pb:KR3k0012_SBCK_273-7a>¶
可謂兼通矣降自秦漢世資戰力至於翼扶王運皆武人¶
堀起亦有鬻繒盗狗輕猾之徒或崇以連城之賞或任以¶
阿衡之地故勢疑則&KR0169;生力侔則亂起蕭樊且猶縲紲信¶
越終見葅戮不其然乎自兹以降訖于孝武宰輔五世莫¶
非公侯遂使搢紳道塞賢能蔽權故光武鑒前事之違存¶
矯枉之志雖冦鄧之髙勲耿賈之鴻烈分土不過大縣數¶
四所加特進朝請而已觀其治平臨政課職責咎將所謂¶
導之以法齊之以刑者乎永寧年中顯宗追感前世功臣¶
乃圖&KR0030;二十八將於南宫雲臺其外又有王常李通竇融¶
卓茂合三十二人故依其大第係之篇末¶
<pb:KR3k0012_SBCK_273-7b>¶
¶
太平御覽卷第二百七十三¶
