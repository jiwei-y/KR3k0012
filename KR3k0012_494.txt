# -*- mode: mandoku-view -*-
#+TITLE: 太平御覽
#+DATE: 2015-09-23 10:14:03
#+PROPERTY: LASTPB  <md:KR3k0012_SBCK_493-1a>
#+PROPERTY: JUAN 495

<md:KR3k0012_SBCK_493-9a>¶
<md:KR3k0012_SBCK_494-1a>¶
<pb:KR3k0012_WYG_494-1a>
欽定四庫全書
　太平御覽卷四百九十四¶
　　　　　　　　　　　　宋　李昉等　撰
　　人事部一百三十五¶
　　　詭詐¶
説文曰詭責也又横射物為詭詐欺也¶
詩曰無縱詭隨以謹無良¶
禮曰用人之智去其詐
<pb:KR3k0012_WYG_494-1b>
論語曰古之愚也直今之愚也詐¶
戰國策曰楚懐王拘張儀將殺之靳尚為請王之幸夫
人¶鄭袖曰子亦自知且賤於王乎鄭袖曰何尚曰張儀
者秦¶王之忠信有功臣也今楚拘之秦王欲出之秦王
有愛女¶美又簡擇宫中佳麗習音者以從之資以金玉
寳器以上¶庸六縣為湯沐邑欲因張儀内之楚王必受
之而忘子子¶踈必矣鄭袖遽説王出張子<md:KR3k0012_SBCK_494-1b>¶又曰張丑為賈於燕燕王欲殺之走且出境境吏得之
<pb:KR3k0012_WYG_494-2a>
丑¶曰燕王所為将殺我者人言我有寳珠也今我以亡
矣¶而燕王不我信令子致我我且言子之奪我而吞之
燕王¶必且殺子刳子之腹君不可説吏恐而赦之¶
史記曰趙武靈王立吳姬子何為惠文王自號為主父
令¶何主治國而自胡服將士大夫西北畧胡地而欲從
雲中¶九原直南龍秦於是詐自為使者入秦秦昭王不
知而恠¶其狀甚偉非人臣之量使人逐之而主父騎已
脫門矣秦¶人大驚主父所以入秦者欲自略地因觀秦
<pb:KR3k0012_WYG_494-2b>
王為人也¶
又曰張儀説楚王曰大王誠能聽臣閉闗絶約於齊臣
請¶獻商於之地六百里使秦女得為大王箕箒之妾楚
王大¶恱而許之遂閉闗絶約於齊使一將軍隨儀儀至
秦陽失¶綏堕車不朝三日楚王聞曰以寡人絶齊未甚
邪乃使勇<md:KR3k0012_SBCK_494-2a>¶士至宋借宋之符北罵齊王齊王大怒折節
下秦秦齊之¶交合儀乃朝謂楚使曰臣有奉邑六里願
獻大王左右使¶者曰臣受命於王以商於之地六百里
<pb:KR3k0012_WYG_494-3a>
不聞六里還報¶王大怒¶
又曰新垣平使人持玉杯上書闕下云有寳玉氣來者
臣¶已視之果有獻玉杯者刻曰人主延夀平又言臣視
日再¶中於是始更以十七年為元年令天下酺平言曰
臣望¶汾隂有金寳氣意周鼎其出乎其見不迎則不至
於是上¶使治廟汾陰南臨河欲祠出周鼎人有上書告
新垣平所¶言皆詐也¶
漢書曰陳勝吳廣起兵乃丹書帛曰大楚興陳勝王置
<pb:KR3k0012_WYG_494-3b>
人¶所罾魚腹中卒買魚烹食得而恠之又令廣隱社作
狐鳴¶曰陳勝王吳廣相<md:KR3k0012_SBCK_494-2b>¶又曰韓信與家臣謀欲發兵攻吕后其舍人得罪信囚
欲¶殺之舍人弟上書告信欲反狀於吕后后乃與蕭何
謀詐¶令人從上所來言陳豨已死群臣皆賀相國紿信
曰雖病¶强入吕后使武士縳信斬之長樂鐘室信方斬
曰吾不用¶蒯通之計反為女子所詐豈非天哉¶
又曰孝惠張皇后宣平侯敖女也吕太后欲為重親以
<pb:KR3k0012_WYG_494-4a>
公¶主女配帝欲其生子千方無子廼使佯為有身取後
宫美¶人子名之殺其母立所名子為太子¶
又曰人不患其不知患其為詐也¶
又曰宣帝始元五年有男子來乗黄犢車衣黄襜褕着
黄¶㡌詣北闕自稱衛太子京兆尹雋不疑収縳之廷尉
驗治¶卒得姧詐¶
又曰傅介子與士卒俱齎金幣揚言以賜外國為名至
樓<md:KR3k0012_SBCK_494-3a>¶闌王意不信介子佯引去至其西界使譯謂曰漢使
<pb:KR3k0012_WYG_494-4b>
者持¶黄金錦綉行賜諸國王不來受我去之西國矣即
出金幣¶以示譯譯報王王貪漢物來見使者介子與之
飲陳物示¶之飲酒皆醉介子謂王曰天子使私報王王
起隨介子入¶帳中屏語壯士二人從後刺之刅交胷立
死¶
又曰李廣以衞尉為将軍出鴈門繫匃奴匃奴兵多破
廣¶軍單于素聞廣賢令曰得李廣必生致之胡騎得廣
佯死¶得脫匈奴騎數百追之廣行取弓射殺追騎
<pb:KR3k0012_WYG_494-5a>
又曰梓潼人哀章學問長安素無行見王莽居攝即作¶
銅匱為兩檢書言王莽為真天子即日昬時衣黄衣持
匱¶至髙廟莽至廟拜受金匱¶
又曰匈奴寇邉甚王莽乃大募天下有竒伎術可以攻
匈¶奴者将待以不次之位言便宜者以萬數或言能渡
水不<md:KR3k0012_SBCK_494-3b>¶用舟楫或云不持升量服食藥物三軍不饑或言
能飛一¶日千里可窺匈奴輙試之取大鳥翮為兩翼頭
與身皆着¶毛通引環紐飛百歩墮莽知其不可用苟欲
<pb:KR3k0012_WYG_494-5b>
獲其名皆拜¶為将軍賜以車馬¶
范曄後漢書曰王郎起北州擾惑吳漢素聞世祖長者
獨¶欲歸心乃説太守彭寵出止外亭念所以譎衆未知
所出¶望見道中有一人似儒生者漢使人召入為具食
問以所¶聞生因言劉公所過為郡縣所歸邯鄲舉尊號
者實非劉¶氏漢大喜即詐為世祖書移檄漢陽使生賫
以詣寵令具¶以所聞説之漢復隨後入寵甚然之於是
遣漢將兵擊王¶郎
<pb:KR3k0012_WYG_494-6a>
又曰王莽時尚書缺詔將大夫六百石以上試對政事
天¶文道術以髙第者補之翟酺自恃能髙而忌太史令
孫懿<md:KR3k0012_SBCK_494-4a>¶恐其先用乃徃候懿既坐言無所及唯涕泣流連
懿怪而¶問之酺曰圖書有漢孫登以才智為中官所害
觀君表相¶似當應之酺受恩接愴君之禍耳懿憂懼移
病不試由是¶酺對第一拜尚書¶
又曰靈帝時宦官得志並起第擬則宫室帝嘗登永安
候¶臺宦官恐其望見居處乃使中大夫尚垣諫曰天子
<pb:KR3k0012_WYG_494-6b>
不當¶豋髙登髙則百姓虛散自是不敢升髙¶
東觀漢記曰和熹鄧后臨朝權在外戚杜根以安帝年
長¶宜親政事乃與同時郎上書直諫太后大怒収報根
等令¶盛以縑囊於殿上撲殺之執法者以根知名語行
事人使¶不加力既而載出城外根得蘇太后使人檢視
遂詐死三¶日目中生蛆因得迯竄也¶
又曰隗囂敗公孫述懼欲安其衆成都郭外有秦時舊
倉<md:KR3k0012_SBCK_494-4b>¶改名白帝倉自王莽以來常空述詐使人言白帝倉
<pb:KR3k0012_WYG_494-7a>
出穀¶如山陵百姓空市里徃觀之述乃大㑹羣臣問曰
白帝倉¶出穀乎皆對言無述曰訛言不可信道隗王破
者復如此¶矣¶
又曰臧宫将兵至中盧屯駱越是時公孫述将田戎任
滿¶與征南大将軍岑彭相拒於荆門彭等戰數不利越
人謀¶叛從蜀宫兵力不能制㑹屬縣送委輸車數百乗
至宫夜使¶鋸斷城門限令車周轉出入至旦越人候伺
者聞車聲不¶絶而門限斷相告以漢兵大至其帥乃奉
<pb:KR3k0012_WYG_494-7b>
牛酒以勞軍¶
魏志曰司馬宣王稱病因李勝出為荆州刺史曹爽等
令¶勝辭宣王自陳無他功効横&KR0170;時恩當為本州宣王
令兩¶婢侍邉持衣衣落復上指口言渇主飲婢進粥宣
王持杯¶飲粥皆流出沾胷勝愍然為之涕言曰今主上
尚幼天下<md:KR3k0012_SBCK_494-5a>¶賴明公然衆情謂公舊風病發何意尊體乃
爾宣王徐更¶言年老沉疾死在旦夕君當屈為并州并
州近胡好善為¶之恐不復相見如何勝曰當遷本州非
<pb:KR3k0012_WYG_494-8a>
并州宣王仍復陽¶為惛謬曰君方到并州努力自愛錯
亂其辭狀如荒語勝¶復曰當忝本州非并州也宣王乃
若微悟者謂勝曰懿年¶老意荒不解君言今當與君别
自顧氣力轉微後必不更¶㑹同欲自力設薄主人生死
共别令師昭兄弟結君為友¶因流涕哽咽勝亦長嘆¶
吳志曰孫峻謀置酒誅諸葛恪恪将見駐車宫門峻已
伏¶兵於帷中恐恪不時入事洩自出見恪曰使君若尊
體不¶安自可須復當具白主上欲以嘗知恪意答曰當
<pb:KR3k0012_WYG_494-8b>
力入散¶騎常侍張約朱思宻書與恪曰今日張設非常
疑有他故¶恪省書而去未出門逢太常滕裔恪曰卒腹
痛不任入裔<md:KR3k0012_SBCK_494-5b>¶不知峻計謂恪曰君自行旋未見今上置
酒請君已至門¶直當力進恪踟蹰而還劍履上殿謝亮
還坐設酒峻因曰¶使君疾未善乎當有常服藥酒自可
取之恪意乃安則飲¶所賫酒數行亮還入内峻起如厠
着短服出曰詔収諸葛¶恪恪驚起杖劒未殊而峻刅交
下
<pb:KR3k0012_WYG_494-9a>
晉書曰謝𤣥等既破苻堅有驛書至謝安安方對客圍
碁¶㸔書既竟便攝放牀上了無喜色棊如故客問之徐
答云¶小兒輩遂已破賊既罷還内過户限心喜甚不覺
屐齒之¶折其矯情鎮物如此¶
又曰桓𤣥以厯代咸有肥遁之士而已世獨無乃徴皇
甫¶謐六世孫希之為著作併給其資用皆令讓而不受
號曰¶髙士時人名為充隠¶
又曰紀瞻為㑹稽内史時有詐作大將軍府符収諸吏
<pb:KR3k0012_WYG_494-9b>
暨<md:KR3k0012_SBCK_494-6a>¶令令已受拘瞻覺其詐便破檻出之訊問使者果伏
詐妄¶
又曰崔洪口不言貨財手不執珠玉汝南王亮嘗讌公
卿¶以琉璃鍾行酒酒及洪洪不執亮問其故對曰慮有
執玉¶不趨之義故爾然實乖其常性故為詭也¶
晉中興書曰晉元帝叔父東安王繇為成都王頴所害
懼¶禍及謀出奔其夜月明禁衛甚嚴不能得去有頃天
暴風¶雨晦冥邏者散帝乗間得脫至河陽為津吏所止
<pb:KR3k0012_WYG_494-10a>
從者宗¶典後至以馬鞭拂之謂曰舍長宫禁貴人而汝
被駐耶因¶大笑由是被釋¶
又曰温嶠知王敦不可復諫乃潛謀㓕之先夙夜綜其
府¶事而附其欲錢鳯敦所信也嶠謂人曰錢世儀精神
滿腹¶嶠素有知人之稱鳯聞而恱之深結好於嶠㑹丹
陽尹缺¶嶠説敦曰京尹輦轂喉舌冝得文武兼之公宜
自選其才<md:KR3k0012_SBCK_494-6b>¶敦然之問嶠誰可作者嶠曰愚謂錢鳯可用
然裁之在公¶敦思維良久曰無復勝君嶠即苦辭敦不
<pb:KR3k0012_WYG_494-10b>
從表補丹陽尹¶猶懼錢鳳為之奸因敦置酒與嶠别嶠
曰違離宇下情戀¶不已願自起行酒以展岐路之心行
酒鳯未飲嶠因偽¶醉以手㧞擊鳯幘為之墜作色曰錢
鳯何人温太真行酒¶而敢不飲鳯不恱敦以為醉兩釋
之明日鳯曰嶠與朝廷¶甚宻必未可信或懐反噬宜更
思之敦曰太真昨醉小加¶聲色豈得以此相詭貳由是
鳳謀不行而得還都¶
又曰王允之年在搃角敦深知之謂為似已入則共寝
<pb:KR3k0012_WYG_494-11a>
甞¶夜飲辭曰醉先眠敦將錢鳳計逆允之悉聞慮敦或
疑於¶眠處大吐敦果照視見眠吐中不復疑之¶
唐書曰李義府擢拜中書侍郎同中書門下三品監脩
國¶史賜爵廣平縣男義府貌狀温恭與人語必嬉怡微
笑而<md:KR3k0012_SBCK_494-7a>¶褊忌隂賊既處權要欲人附己微忤意者輙加傾
䧟故¶人言義府笑中有刀又以其柔而害物亦謂之李
猫¶
尹文子曰虎求百獸食之将食狐狐曰子無食我也天
<pb:KR3k0012_WYG_494-11b>
帝令¶我長百獸今子食我是逆天帝命也子以我言不
信吾為¶子先行子隨我後觀百獸之見我不走乎虎以
為然故遂¶與行獸見之皆走虎不知獸之畏己而走以
為畏狐也¶
韓子曰司城子罕謂宋君曰慶賞賜予者民之所好也
君¶自行之誅罰殺戮者民之所惡也臣請當之於是戮
細民¶而誅人臣君曰與子罕議之居期年民知死生命
制於子¶罕故一國歸焉子罕親刼奪宋之政
<pb:KR3k0012_WYG_494-12a>
淮南子曰夫狐之搏雉也卑體弭毛以待其來也雉見
而¶信之故可得而禽也使狐瞋目見其必殺之勢雉亦
知憚¶驚逺飛以避其怒矣夫人偽詐以相欺非直禽獸
詐也<md:KR3k0012_SBCK_494-7b>¶吳越春秋曰要離為王殺慶忌曰請以罪出走殺臣之
妻¶子焚之吳市飛其灰購臣千金與百里之邑詐徃慶
忌必¶信臣也王曰諾要離以罪出走王殺其妻子焚之
吳市飛¶其灰購之千金與百里之邑
<pb:KR3k0012_WYG_494-12b>
吕氏春秋曰趙簡子病召太子告曰我則死已葬上夏
屋¶之山以望簡子死已𦵏襄子上夏屋以望代曰先君
必以¶此殺之也反歸慮所以取代乃先善之代君好色
請以其¶弟妻之襄子為代君而請觴之先令舞者置兵
羽中數百¶人又先具大金斗代君至酒酣舉斗而擊之
腦塗地舞者¶操兵以鬭盡殺其從者¶
陸賈新語曰秦二世之時趙髙駕鹿而從行王曰丞相
何¶為駕鹿髙曰馬也王曰丞相誤耶以鹿為馬也髙曰
<pb:KR3k0012_WYG_494-13a>
乃馬¶也陛下以臣之言為不然願問群臣於是乃問羣
臣群臣<md:KR3k0012_SBCK_494-8a>¶半言馬半言鹿當此之時秦王不敢信其目而
從邪臣之¶言鹿與馬之異形乃衆人之所知也然不能
别其是非况¶於闇昧之事乎¶
王符潛夫論曰昔紂好色九侯聞之乃獻厥女紂則大
喜¶以為天下之麗莫若此也以問妲己妲己懼進御而
奪己¶愛也乃為俯而泣曰君王年既老耶明既衰耶何
貌惡之¶若此而覆謂之好也紂於是渝而以為惡妲己
<pb:KR3k0012_WYG_494-13b>
恐天下之¶愈進美女因曰九侯之無道也乃欲以此惑
君王也而弗¶誅何以革後紂則大怒遂脯淑女而烹九
侯¶
論衡曰儒書稱武王伐紂太公隂謀食小兒以丹令身
絶¶赤長大教言商亡商民見身赤以為天神及言商亡
皆謂¶商㓕¶
世説曰鍾㑹宻白鄧艾有反狀㑹善効人書於劒閣要
艾<md:KR3k0012_SBCK_494-8b>¶草表白事皆易其言令辭指倨傲多自矜伐
<pb:KR3k0012_WYG_494-14a>
葛仙公别傳曰時有一老人頗能治病從中國來其人
言¶年已數百嵗後他坐仙公欲知此公定年俄一人從
天下¶舉坐瞻目良久集地着朱衣進賢冠即問此公曰
天遣我¶來問君定年幾何故欺詐民人速以實對公大
怖下地長¶跪言曰無狀實九十三仙公因撫手大笑忽
然失朱衣人¶所在¶
　
　
<pb:KR3k0012_WYG_494-14b>
　
　
　
　
　
　
　
　太平御覽卷四百九十四
