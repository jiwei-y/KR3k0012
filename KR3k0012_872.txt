# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:52.638104
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 872
#+PROPERTY: FILE SB11n0727-872太平御覽-卷之八百七十二.
<pb:KR3k0012_SBCK_872-1a>¶
太平御覽卷第八百七十二　休徴部一¶
　　叙休徴　日　月　星　風　雨¶
　　雲　霧　露　雷　氣　光　人¶
　　神¶
　　　　　叙休徴¶
書曰休徴(叙美行/之驗)曰肅時雨若(君行敬則/時雨順之)曰乂時暘若(君/行)¶
(政治敗時/暘順之)曰哲時燠若(君能照哲則/時煖順之)曰謀時寒若(君能謀/則時寒)¶
(順/之)曰聖時風若(君能通理則/時風順之)○禮曰國家將興必有禎祥¶
又曰用民必順(不奪/農時)故無水旱昆蟲之災民無凶飢妖孽¶
之疾(言大順之時/隂陽和也)〇又曰四靈以爲畜故飲食有由也何¶
謂四靈麟鳯龜龍謂之四靈¶
又曰天降膏露地岀醴泉山出器車河岀馬圖鳯凰麒麟¶
皆在郊棷(典藪/同也)龜龍在宫沼其餘鳥獸之卵胎(皆/可)俯而闚¶
<pb:KR3k0012_SBCK_872-1b>¶
也則是無故(非有他事/使之言也)先王能脩禮以逹順故此順之實¶
也¶
又曰升中于天而鳯皇降龜龍假(功成而太平隂陽氣/和而致象物假音格)¶
又曰享帝於郊而風雨節寒暑時(五行木爲雨金爲陽火/爲燠水爲寒土爲風)¶
黄帝太階六符經曰三階平則隂陽和風雨時社稷咸獲其¶
冝天下大安是謂太平¶
韓詩外傳曰成王之時有三苗貫桑而生爲一秀大幾滿¶
車長幾充箱成王問周公曰此何物也周公曰三苗同爲¶
一秀意者天下殆同一也此期三年果有越裳氏重九譯¶
而至獻白雉於周公曰道路悠逺山川幽深恐使人之未¶
逹也故重譯而來周公辭曰吾何以見賜也譯曰吾受命¶
國之黄髮日乆矣天下之不迅風疾雨也海之不波溢也¶
三年於兹矣意者中國殆聖人蓋徃朝之於是周公乃敬¶
<pb:KR3k0012_SBCK_872-2a>¶
其所來故小雅云有黭淒淒興雲祁祁以是知太平無飄¶
風暴雨亦明矣¶
又曰祥者福之先見者也(風角占日福/先見日祥)¶
春秋繁露曰王者人之始也王正則元氣和順風雨時景¶
星見黄龍下¶
又曰五帝三王之理云天下不敢有君民之心什一而稅教¶
以愛使以忠敬長老親親而尊尊不奪民時使民不過歳¶
三日民家給人足無怨望忿怒之患故天爲下甘露朱草¶
生醴泉出風雨時嘉禾興鳯凰騏驎遊于郊¶
　　　　　日¶
孫氏瑞應圖曰君賢得土地則日有黄抱¶
又曰楊光者人君不假臣之權則日楊光¶
又曰王者動不失日楊光也¶
<pb:KR3k0012_SBCK_872-2b>¶
符瑞圖曰日二黄人守者外國人方自來降也¶
又曰少皥氏邑於窮桑日五色牙照窮桑¶
易說曰日者至陽之精象君德玄黄照耀五色無主¶
春秋潭潜巴曰君德應陽君臣得叶度則曰含王字含王¶
字者曰中有王字也王者德象日光所照無不及也¶
春秋考異郵曰黄帝將興有黄帝雀赤頭立於日傍黄帝¶
曰黄者土精赤者火榮爵者賞也余當立大功乎黄雀者¶
桑也¶
禮斗威儀曰君承土而王其政太平則日五色無主宋均¶
曰五行之色不王於一也¶
又曰君乗木而王其政昇平則黄中而青暈乗火而王則¶
黄中而赤暈乗金而王則黄中而白暈乗水而王則黄中¶
而玄暈¶
<pb:KR3k0012_SBCK_872-3a>¶
孝經援神契曰黄氣抱日輔臣納忠徳至於天曰抱載(在/上)¶
(日載在/旁日抱)¶
　　　　　月¶
漢書曰元后生成帝夢月入懷(吴志云/孫弟生)¶
京房易飛候曰正月有偃月國必有喜¶
禮斗威儀曰君乗上而王其政太平則月黃而多輝¶
禮瑞應圖曰昔太清之治丗也昭明于日月¶
禮含文嘉曰人君政尊則日月貞明¶
春秋潜潭巴曰君臣和得道叶度則日月大光明天下和¶
平上下俱昌延年益壽¶
　　　　　星¶
孫氏瑞應圖曰景星者大星也狀如半月生於晦朔助月¶
爲明玉者不私於人則見¶
<pb:KR3k0012_SBCK_872-3b>¶
又曰王者徳至幽微則景星見¶
又曰景星者星之精也先後月岀於西方王者不私人以¶
官使賢者在位則見佐月爲明¶
又曰王者孝行之溢則斗霣精(北斗七星光/明若將霣也)¶
又曰王者承天得理則老人星臨國符瑞圖月鎮星合房¶
者年榖豊熟¶
易坤靈圖曰至徳之萌五星若連珠¶
尚書中候曰帝尭即政七十載景星出翼(景大也翼/朱烏宿也)¶
禮稽命徴曰出號施令叶民心制禮作樂得天意則景星¶
見¶
又曰外内之制各得其冝四方之事無有留滯則天苑有¶
徳星見¶
禮斗威儀曰君承土而王者其政太平則鎮星黄而多暈¶
<pb:KR3k0012_SBCK_872-4a>¶
又宫星黃大其餘六星耀光四起(宫斗北斗/魁星也)¶
又曰君乗水而王其政太平則辰楊光乗金而王則太白¶
楊光¶
禮含文嘉曰天子崇有徳彰有道顯有功褒有行則太微¶
七星明少微處士有徳星應宋均云太微正教之宫也七¶
星衣裳正禮今施教布化儀服應禮故星明今少微處士¶
有徳星應則星皆有威儀矣¶
春秋合誠圖曰天子精耀心憤務徳則景星見(宋均曰/憤猶盛)¶
(也)¶
春秋感精符曰王者上感皇天則景星見¶
春秋佐助期曰虞舜之時景星出房¶
春秋孔演圖曰天子舉賢則景星放於天¶
又曰王者徳政海内冨昌則鎮星入闕(闕華闕之/門當帝坐)¶
<pb:KR3k0012_SBCK_872-4b>¶
春秋元命苞曰老人星者治平則見見則主壽帝以秋分¶
候之南郊¶
又曰帝位明即畢星光大也¶
春秋文耀鈎曰老人星見則主安下不見則兵起¶
又曰王者安静則老人星見¶
春秋運斗樞曰王政和平則老人星臨國萬民以歌¶
孝經援神契曰徳至天則斗極明¶
又曰天子刑于四海徳洞淪冥八方神化則斗霣精¶
又曰神靈滋液百&KR2123;寳用有景星¶
又曰鎮星舎房符明道興(宋均曰符驗明/而道興年豊也)¶
又曰太白合表四夷從服之象(宋均曰合表從中道也太/白進退主侯兵合從中道)¶
(無進/退)¶
孝經内事曰天子行孝徳則景星見¶
<pb:KR3k0012_SBCK_872-5a>¶
又曰王者動得天度止得地意從容中道隂陽合度則太¶
微五帝座星明以光也¶
又曰王者得禮之制不傷財不害民君臣和草木昆蟲各¶
象正性則三台爲齊明不闊不狹如其度宋均云君臣制¶
度宫室車旗多少各有科品則應也¶
又曰王者敬諸父有差則大角光明以揚宋均云諸父伯¶
仲叔季也斗爲帝車帝所乗也角堅剛而居帝前帝敬諸¶
父感天應之也¶
又曰王者逺嫌別微殊貴賤抑驕臣息亂子則屏星爲之¶
明以潤帝座章而光宋均云屏星五帝座爲之明以潤章¶
大也¶
又曰天子得雲臺之禮則五車均明河行不離其常宋均¶
云天子考察天氣若梓愼見星之祲者也所以獲福禳災¶
<pb:KR3k0012_SBCK_872-5b>¶
五車主五榖民禳災得福民無飢寒之困五榖星之明以¶
應之河若離常則有决溢之憂則九榖失所殖矣¶
又曰昆弟有親親之思則鈎鈴不離房宋均云鈎鈴逺房¶
則踈闊今昆弟相親故天相近明其友也¶
又曰王者厚長㓜各得其正則房心有德星應之宋均云房¶
心爲天子明堂布政之宫長㓜厚則政教著明房心應之¶
而時也¶
　　　　　風¶
史記曰黃帝行德天爲之起風從西北東必以庚辛一秋¶
中五至大赦三至小赦也¶
唐書曰肅宗在平凉未知所適㑹朔方留後杜鴻漸奉牋¶
迎上又河西行軍司馬裴冕勸上治兵於靈武以圗進取上¶
發平凉至豊寜南見黄河天壍之固欲整軍北渡以保豊¶
<pb:KR3k0012_SBCK_872-6a>¶
寧忽大風飛沙跬歩之間不辨人物及回軍趍靈武風沙¶
頓止天地廓清¶
尚書大傳曰王者徳及皇天則祥風起¶
又曰舜將禪禹于時八風脩通¶
禮斗威儀曰王者乗火而王其政昇平則祥風至(宋均云/即景風)¶
(其來長/養萬物)¶
符瑞圖曰翔風者瑞風也一名景風春爲發生夏爲長盈¶
秋爲収藏尽爲安寧¶
春秋繁露曰王者思及金石則凉風出¶
孝經援神契曰王者徳八方則祥風至¶
王充論衡曰王者太平則五日一風風不嗚條¶
風角曰風清明髙不及地二三尺此下有聖人或清明其¶
來乆長而不動揺樹木枝葉此龍徳在其下¶
<pb:KR3k0012_SBCK_872-6b>¶
晉陽春秋曰劉𥙿平慕容超將鎭下邳聞盧循反何無忌¶
敗乃還次山陽造楊子江問行人曰朝廷如何對曰則尚¶
未至劉公若還無所憂也𥙿將濟而風急衆咸難之𥙿曰¶
吾有天命風當自息如天不助覆溺何足可怯即命登舟¶
舟移而風止¶
　　　　　雨¶
禮斗威儀曰君乗金而王其政平則嘉雨時至¶
春秋說題辭曰大節二十四小節十二功徳分也故一歳¶
三十六雨¶
塩鐵論曰太平之丗則雨不破塊旬日一雨雨必以夜¶
符瑞圖曰周公時天下太平當此之時旬而一雨雨必以¶
夜¶
又曰靈雨者遇歳亢旱責躬引咎理察冤枉退去貪殘側¶
<pb:KR3k0012_SBCK_872-7a>¶
身修政則降以靈雨非誠感瑞則非靈也¶
又曰昔殷湯之丗天下大旱以六條自責於是大¶
雨¶
淮南子曰神農之丗甘雨以時五榖蕃殖¶
尸子曰神農氏治天下欲雨則雨五日爲谷雨旬五日爲¶
行雨萬物咸利故謂之神¶
　　　　　雲¶
史記曰若煙非煙若雲非雲郁郁紛紛蕭索輪囷是謂慶¶
雲嘉氣也¶
漢書曰武帝封禪夜有白雲封中出¶
魏書曰文帝生時有雲氣青色而圎如車蓋當其上終日¶
望者以爲至貴之證¶
宋書曰丗祖在江州起義建牙軍門有紫雲二段落于牙¶
<pb:KR3k0012_SBCK_872-7b>¶
上¶
唐書曰玄宗甞出畋有紫雲在其上從者望而得之¶
又曰肅宗自奉天而北夕次永壽有白雲起西北長數丈¶
如樓閣之狀識者以爲天子之氣¶
尚書中候曰堯徳清平乃沉壁於河白雲起¶
禮斗威儀曰景雲景明也言雲氣光明也¶
又曰周成王治平觀於河青雲浮¶
春秋孔演圖曰黄帝將興黄雲升於堂¶
孝經援神契曰王者徳至山陵則景雲出¶
又曰天子孝則景雲見¶
孫氏瑞應圖曰景雲見者太平之應也¶
符瑞圖曰矞慶雲也内赤外黄一曰矞雲(矞音/橘也)¶
帝王丗紀曰黄帝有景雲之瑞以雲紀官¶
<pb:KR3k0012_SBCK_872-8a>¶
又曰堯母慶都生而神異有黄雲覆上¶
漢武故事曰帝幸梁父祀地山上有白雲如蓋¶
又曰宣帝祀甘泉有紫雲從西北來散於殿前歸藏曰大¶
昊之盛有白雲出自蒼梧入于大梁¶
徐爰宋書曰髙祖北征至洛陽常有紫雲見於軍上¶
　　　　　霧¶
史記曰髙祖至平城匈奴圍上七日大霧漢人徃來故不覺¶
帝王丗紀曰黃帝五十年秋七月庚申天大霧三日¶
帝之洛水上見大魚負圖書¶
　　　　　露¶
後漢書曰光武建武十二年甘露降南行唐¶
又曰明帝永平十七年春正月甘露降於甘陵¶
又曰明帝永平十七年甘露降泉陵洮陽二縣(二縣属零/陵泉陵城)¶
<pb:KR3k0012_SBCK_872-8b>¶
(在今永州零陵縣北洗/陽故城在湘原縣西北)¶
東觀漢記曰光武時甘露降四十五日¶
宋書曰文帝元嘉中甘露頻降狀如細雪¶
唐書曰武徳九年四月二十三日甘露降于中華殿之桐¶
樹泫氷雪以示群臣¶
又曰貞元十年正月西川奏當管甘露降松栢竹藂等二¶
千四百四十二處¶
尚書中候曰堯時甘露降¶
孝經援神契曰王者徳至天則降甘露¶
禮斗威儀曰君治政則軒轅之精散爲甘露降¶
又曰人君乗土王其政太平則甘露¶
春秋運斗樞曰天樞得則甘露濁¶
孫氏瑞應圖曰耆老得敬則松栢受甘露尊賢老不失細¶
<pb:KR3k0012_SBCK_872-9a>¶
微則竹葦受甘露¶
又曰甘露者味清而甘降則草木暢茂食之令人壽¶
又曰王者徳至於天和氣感則甘露降於松栢¶
白虎通曰甘露者美露也降則物無不盛¶
論衡曰甘露味如飴王者太平之應¶
鶡冠子曰聖徳上及太清下及萬靈則膏露下¶
晉中興徴祥記曰甘露仁澤也凝如脂甘如飴王者徳至¶
於天則降¶
吕氏春秋曰隂陽之和不長一類甘露時雨不私一物¶
山海經曰軒丘鳯卵民食之甘露民食之所欲自從¶
魏明帝與東河王詔曰昔先帝時甘露屢降仁壽殿前自¶
吾建承露盤以來甘露復降芳林園¶
　　　　　雷¶
<pb:KR3k0012_SBCK_872-9b>¶
史記曰髙祖母劉媪甞遊大澤之陂夢與神遇時雷電冥¶
晦見蛟龍上巳而有姙遂産髙祖河圖曰黄帝以雷精起¶
尚書中候曰秦穆公岀狩天震大雷下有火化爲白雀衘¶
丹書集公車曰秦伯覇也¶
　　　　　氣¶
史記曰秦始皇曰(東/南)有天子氣於是東遊以厭當之¶
又曰髙祖隱於芒碭山澤間吕后與人俱求常得之髙祖¶
恠問后后曰季所居上(常/有)雲氣故從徃常得¶
漢書曰宣帝繫獄望氣者言長安獄有天子氣詔繫者殺¶
之内謁者令郭穰夜至郡獄邴吉拒使者不得入¶
後漢書曰望氣者蘇伯河爲王莽使至南陽遥見望春亭¶
郭唶曰(唶音子/夜切)氣佳哉鬰鬱葱葱然¶
東觀漢記曰和帝時十一月夜白氣長三丈起圖東北¶
<pb:KR3k0012_SBCK_872-10a>¶
軍市西域象竒踈勒二國歸義¶
魏書曰武宣卞皇后琅邪開陽人文帝母也以漢延熹二¶
年十二月乙己生齊郡白亭有黄氣滿室移日父敬侯恠¶
之以問卜者王旦曰此吉祥也¶
晉書曰天子氣森森然感華蓋或如龍如馬¶
宋書曰明帝太始二年六月日入後有黄白氣東西竟天¶
光明潤澤也¶
楚漢春秋曰項王在鴻門亞父諌曰吾使人望沛公其氣¶
衝天五彩相繆或似人此非人臣之氣不若殺之¶
應劭漢官儀曰丗祖封禪乆有白氣一丈東南極望正直¶
壇所有青氣上與天属遥望不見顛瑞命之符也¶
　　　　　光¶
漢書郊祀志曰武帝祀汾隂(汾/隂)傍有光如降上遂立后土¶
<pb:KR3k0012_SBCK_872-10b>¶
祠於汾隂¶
又曰郊太一祠上有光¶
又曰宣帝祠丗宗神光興於殿旁神光又興於房中如燭¶
狀¶
東觀漢記曰李軼等䜟言劉氏當復起李氏爲輔遂市兵¶
弩絳衣赤㥽歸舊廬望見廬南有若火光以爲人持火呼¶
之光遂盛曈曈上属天有頃不見上異之¶
後魏書曰太祖武皇帝母曰獻明賀皇后夢日岀室内寤¶
而光明属天歆然有感乃生於叅合之北其夜復有光明¶
又曰髙祖孝文皇帝母曰李夫人皇興元年八月生平城¶
紫宫神光照室天地氤氲和氣充塞¶
尚書中候曰堯沉壁於河榮光岀¶
符瑞圖曰玉燭者瑞光也見則四時之色洞如燭也¶
<pb:KR3k0012_SBCK_872-11a>¶
又曰景者光也亦曰象也光而可象應行而臻故茂徳内¶
彰則瑞光外燭¶
又曰昌光者瑞光也見於天漢髙受命昌光出&KR0942;¶
又曰榮光者瑞光也其光五彩焉出於水上¶
又曰五光彩者天見五色三光重輝輝于地也¶
春秋合誠圖曰五光垂彩天下大嘉¶
　　　　　人¶
尚書中候洛師謀曰吕尚岀遊于戊午有赤人雄出(赤人/水神)¶
授吾簡丹書曰命遊吕(吾我也/由用也)¶
禮含文嘉曰禹卑宫室盡力乎溝洫百馨用成神龍靈龜馴¶
伏玉女降¶
魏志曰咸熈二年晉太子襲位襄武縣言有大人見長丈¶
餘跡長三尺一寸白髮著黄單衣黄巾柱杖呼民　語¶
<pb:KR3k0012_SBCK_872-11b>¶
云今當太平¶
瑞應圖曰真人者黄帝時遊於池王者有茂徳不貪貨利¶
則金人垂舡遊王後池¶
　　　　　神¶
龍魚河圖曰黄帝攝政蚩尤兄弟八十一人並獸身人語¶
銅頭鐡額食沙石造兵杖威震天下誅殺無道不仁不慈¶
黄帝行天下事仰天而歎天遣玄女下授黃帝兵信神符¶
而令制伏蚩尤蚩尤歸臣因使鎮兵以制八方¶
尚書中候曰堯使禹治水禹辭天地重功帝欽擇人帝曰¶
出爾命圖爾乃天(言天使汝/治水非我)禹臨河觀有白靣長人魚身¶
岀曰吾河精也表曰文命治淫水(表安也言曰文/治治淫决之水)臣河圖¶
去入淵(河圖謂/括地象)¶
漢書曰武帝太始四年三月幸不其(如淳日其音基不/其山名因以爲縣)祠¶
<pb:KR3k0012_SBCK_872-12a>¶
神人于交門宫(應劭曰神人蓬萊仙人之屬也晉/灼曰琅邪縣有交門漢武帝所造)若有嚮¶
坐拜者作交門之歌¶
山海經曰有人首蛇身長如轅左右有首衣紫衣冠名曰¶
延維人主得而食之伯天下(即于/虵也)¶
瑞應圖曰黄帝時西王母使乗白鹿來獻白環一本云帝¶
舜時西王母遣使獻玉環¶
又曰二羙母者蓋神女也周穆王時持酒來酌之¶
管子曰桓公北征孤竹未至卑耳溪十里援弓將射未敢¶
發見人物具焉右祛不走馬管仲曰臣聞登山之神有俞¶
兒者長尺人物具焉覇王之君與走馬前道也祛衣其前¶
水右祛示從右渉至溪如所言公拜焉曰仲父之聖若此¶
莊子曰齊桓公遊於澤管仲御公見鬼仲曰澤有委虵其¶
大如轂其長如轅紫衣朱冠見人則舉其首而立見之者¶
<pb:KR3k0012_SBCK_872-12b>¶
殆乎覇公曰此寡人之所見也¶
墨子曰鄭繆公晝日處廟有神入門而左鳥身素服面狀¶
正方繆公乃懼神曰無奔帝享汝明徳使錫汝壽十年使¶
君國昌公問神神曰予爲勾芒¶
太平御覽卷第八百七十二¶
