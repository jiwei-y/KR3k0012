# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:18.381567
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 372
#+PROPERTY: FILE SB11n0727-372太平御覽-卷之三百七十二.
<pb:KR3k0012_SBCK_372-1a>¶
太平御覽卷第三百七十二¶
　人事部十三¶
　　　髀股　臋　𦞃　脛¶
　　　腓脹　足　踝¶
　　　　　　髀股¶
&KR0003;文曰髀股外也又曰股髀也¶
釋名曰髀卑也在下稱也股固也爲強固也¶
易&KR0003;卦曰巽爲股¶
春秋元命苞曰髀之爲言跂也隂二故人兩髀¶
尚書咎繇謨帝曰臣作朕股肱耳目¶
左傳僖中曰宋公及楚人戰於泓宋公旣成列楚人未濟¶
司馬曰彼衆我寡及其未濟也請擊之公曰不可旣陣而¶
後擊之宋師敗績公傷股¶
<pb:KR3k0012_SBCK_372-1b>¶
又襄四年曰齊侯襲莒門于且于(且于/莒邑)傷股而退¶
又襄二十五年曰崔杼之亂甲興公登臺而請弗許公踰¶
牆又射之中股¶
又哀下曰衛石圃攻公公踰北方而墜折股¶
戰國䇿曰&KR0171;秦讀書欲睡引錐自刺其股血流至踵¶
漢書曰髙祖股上有七十二黒子¶
又曰魏勃少時欲求見齊相曹參家貧無以自通乃早掃¶
齊舎人門因得自進及灌嬰責其勸齊王反&KR0250;勃曰失火¶
之家豈暇先言大人然後救火乎因退股戰不能言嬰曰¶
人謂勃勇庸妄人耳何能爲乎¶
東觀漢記曰耿弇擊張歩於東城飛矢中弇股以手中刀¶
截之軍中無知者¶
魏志曰諸葛亮軍退司馬宣王使張郃追之郃曰軍法圍¶
<pb:KR3k0012_SBCK_372-2a>¶
城必闕歸軍勿追宣王不聽郃不得巳逐之蜀軍乗髙布¶
伏弓弩亂發矢中郃髀股¶
江表傳曰孫䇿攻苲融爲流矢中傷股不能乗馬因自輿¶
還¶
九州春秋曰劉備奔荆州劉表甚敬禮之備作上客數年¶
甞於坐中起至厠見髀裏肉生流涕還坐表問備備曰昔¶
年甞身不離鞍鞞肉皆消今不復&KR0016;髀裏生肉日月&KR0002;馳¶
老將至矣而功業不立是以悲耳¶
晉中興書曰王恭敗單馬奔曲阿不堪乆&KR0016;兩髀生瘡不¶
能復去曲阿人殷礭以舡載之爲胡浦尉所得¶
三國典略曰後周盧昌期祖英伯反宇文神舉討平之神¶
舉以英伯壯節欲令寛赦軍人巳割其髀肉如鵝𡖉矣英¶
伯顔色不變遂遣誅之¶
<pb:KR3k0012_SBCK_372-2b>¶
唐書曰李勣&KR0004;平王世充獲其故人單雄信勣表稱其武¶
藝　請以官爵贖之髙祖不許臨將就戮勣對之號慟割¶
股肉以啖之曰生死永訣¶
典略曰王符字節信安定人渡遼將軍皇甫規去官歸安¶
定有人前以貨買鴈門太守者亦去官歸書刺從規規卧¶
不迎使呼入旣坐問啖鴈美乎又以其刺刮髀聞符至大¶
禮之¶
叚龜龍涼州記曰隠王張美人年色壯艶出家爲道吕隆¶
逼之張自投門樓𩀱股頓折口誦經色自&KR0002;俄而死¶
太公金匱曰武王伐殷丁侯不朝尚父乃引𦘕丁侯射之¶
丁侯病遣使請臣尚父乃以十干日別去箭丁侯病乃愈¶
四夷聞皆懼越裳氏獻白鳥也¶
山海經曰長股國爲人常&KR0013;髮一曰長脚¶
<pb:KR3k0012_SBCK_372-3a>¶
范注方曰青龍中司徒吏顔奮女苦風一髀偏枯農犢民¶
爲穿地作坈取雞矢荆葉燃之令煙内脛坈中視䖝出長¶
尺頭尾赤病愈¶
　　　　　臋¶
廣雅曰臋謂之脽亦謂臎(脽音誰/臎音翠)¶
釋名曰臋遌也髙厚有殿遌也¶
周易困卦&KR0004;六曰臋困于株木入于幽谷三歳不覿凶¶
又姤卦曰臀無膚其行次且¶
國語曰晉成公之生其母夢神䂓其臋以黒曰使有晉國¶
故名之黒臋¶
　　　　　𦞃¶
釋名曰𦞃申也可屈申也𦞃頭曰&KR0553;&KR0553;圎也因形圎而¶
名之¶
<pb:KR3k0012_SBCK_372-3b>¶
禮記檀弓下曰穆公問子思曰爲舊君反服古歟子思曰¶
古之君子進人以禮退人以禮今之君子進人&KR0002;將加諸¶
𦞃退人&KR0002;將墜諸淵無爲戎首不亦善乎又何反服之禮¶
之有¶
孝經曰故親生之𦞃下以養父母日嚴¶
史記曰衛鞅復見孝公與語不自知𦞃之前於席也¶
魏志曰朱建平善相馬文帝將出取馬入建平曰此馬之¶
相今日死矣文帝將乗馬馬惡衣香囓帝𦞃帝大怒即使¶
殺之¶
又曰諸葛亮復出&KR0302;山詔張郃督諸將至木門與亮軍交¶
戰飛矢中郃右𦞃薨¶
又曰&KR0171;則與董昭俱爲侍中昭甞枕則𦞃卧則推下之曰¶
蘇則𦞃非侫人之枕¶
<pb:KR3k0012_SBCK_372-4a>¶
又曰鍾繇有𦞃疾拜起不便常輿車上殿¶
魏略曰&KR0004;𡊮熈納甄后熈出行在幽州后留侍姑及鄴城¶
破𡊮紹妻及后坐堂上文帝入紹舎后怖以頭伏姑𦞃上¶
文帝謂曰𡊮夫人令新婦舉頭姑乃捧后令仰帝就視顔¶
色非凢稱歎之太祖聞遂爲迎之¶
又曰諸葛亮在荆州以建安&KR0004;與潁川石廣元徐元直汝¶
南孟公威等俱遊學三人務於精熟而亮獨觀其大略每¶
晨夜從容常抱𦞃長嘯而謂三人曰卿諸人仕進可至郡¶
守刺史三人問其所至亮但𥬇而不言¶
三國典略曰王僧辯平侯景或謂僧辯曰朝士來者孰當¶
先至僧辯曰其周𢎞正乎俄而𢎞正與弟𢎞讓自拔迎軍¶
僧辯甚喜謂之曰公可坐𦞃上𢎞正對曰可謂加諸𦞃也¶
老夫何足當之¶
<pb:KR3k0012_SBCK_372-4b>¶
莊子曰黄帝聞廣成子在於崆峒之上間居三月復往邀¶
之廣成子南首而卧黄帝從下風𦞃行而進¶
列女傳曰桀日夜與末嬉及宫人飲酒常置末嬉於𦞃上¶
聽用其言¶
黄帝素問曰𦞃者筋之府¶
　　　　　脛¶
&KR0003;文曰脛胻也(胻胡/郎切)¶
釋名曰脛莖也直而長似物莖¶
尚書㤗誓曰啇王受斮朝渉之脛(孔安國注曰冬月見朝/渉水者謂其脛耐寒斬)¶
(視/之)¶
論語憲問恥曰原壤夷俟孔子曰㓜而不遜悌長而無述¶
焉老而不死是爲賊以杖叩其脛¶
後漢書曰馬援擊西羗中流矢貫脛帝以璽書勞之¶
<pb:KR3k0012_SBCK_372-5a>¶
東觀漢記曰淳于恭養兄崇孤而教誨學問時不如意輙¶
呼責數以捶自擊其脛欲感之兒慙&KR0018;不敢復有過¶
魏略曰北丁零有馬脛國聲似鴈鶩從𦞃脛以下生馬蹄¶
走疾於馬¶
正部曰夏禹治水腓無胈脛無毛¶
山海經曰交脛國爲人交脛(郭璞注曰脚脛曲/相交所謂交趾也)有赤脛民¶
赤水之東有長脛之國¶
　　　　　腓脹¶
&KR0003;文曰腨腓脹也(腨市兖切腓符/非切脹直良切)¶
易艮卦曰六二艮其腓¶
又咸卦六二曰咸其腓凶居則吉¶
東觀漢記曰馬援爲隴西太守擊羗中矢貫腓脹上聞賜¶
羊三千牛三百頭以飬病¶
<pb:KR3k0012_SBCK_372-5b>¶
山海經曰無䏿之國爲人無䏿(郭璞曰脹脹/音啓又公弟切)¶
韓子曰晉平公與唐彦坐而出叔向入公曵一足叔向問¶
之公曰向吾侍唐子腓痛足痺而不可伸¶
　　　　　　足¶
尓雅曰趾足也¶
&KR0003;文曰足在下也¶
釋名曰脚却也以其坐時却在後也¶
易&KR0003;卦曰震爲足¶
尚書&KR0003;命曰&KR0002;跣弗視地厥足用傷¶
禮記玉藻曰足容重(舉欲/遲也)¶
又𥙊義曰樂正子春下堂而傷其足數月不出猶有憂色¶
門弟子曰夫子之足瘳矣數月不出猶有憂色何也樂正¶
子春曰父母全而生之子全而歸之可謂孝矣不𧇊其體¶
<pb:KR3k0012_SBCK_372-6a>¶
不辱其身可謂全矣故君子頃歩而弗敢忘孝也今子忘¶
孝之道予是以有憂色也一舉足而不敢忘父母一出言¶
而不敢忘父母是故道而不徑舟而不遊不敢以先父母¶
之遺體而行危殆¶
左傳莊公曰鄭伯治與於雍糾之亂者刖強鉏君子謂強¶
鉏不能衛其足¶
又莊公八年曰齊亂殺孟陽于牀曰非君也不𩔖見公之¶
足于户下遂弑之¶
又成下曰齊刖鮑牽仲尼曰鮑莊子之智不如葵葵猶能¶
衛其足(言<折 t="33"/>牽居亂不/能危行言遜)¶
又昭二年曰衛襄公夫人姜氏無子嬖人婤姶生孟縶孟¶
縶之足不良能行(跛也婤音周/始烏合切)¶
又哀下曰衛侯與諸大夫飲酒禇師聲子襪而登席公怒¶
<pb:KR3k0012_SBCK_372-6b>¶
曰必斷而足(事具/手部)¶
穀梁傳定公　㑹齊侯于夾谷孔子曰𥬇君者罪當死使¶
司馬行法焉手足異門而出¶
史記曰韓信使人言齊僞詐多變願爲假王漢王大怒張¶
良陳平躡漢王足因附耳語曰漢方不利寜能禁信之王¶
乎¶
漢書曰漢王項羽相與臨廣武之間漢王數羽十罪羽大¶
怒伏弩射中漢王漢王傷胷乃捫足曰虜中吾指¶
又曰張湯所愛史魯謁居病卧閭里主人湯自徃視病爲¶
謁居摩足¶
又曰昭帝立遣李陵故人隴西任立政等三人俱至匈奴¶
招陵單于置酒政等見陵未得私語即目視陵而數自循¶
其刀環握其足隂喻之言可歸漢¶
<pb:KR3k0012_SBCK_372-7a>¶
後漢書曰李固足下有龜文¶
續漢書曰楊彪見漢祚將終遂稱脚攣不復行積十餘年¶
王隠晉書曰陶偘爲荆州杜㢭(音/韜)將王眞遥語眞横脚馬¶
上&KR0754;&KR0003;曰杜㢭爲益州刺史盗用庫金父死不奔喪君夲¶
佳人何隨之天下無白頭賊也眞聞下其脚辭又順&KR0754;知¶
其意使降人喻眞眞乞得先信乃截髮爲信蜀賊粮盡真¶
旣降而走¶
晉書曰陶潛無履江州刺史王𢎞顧左右爲之造履左右¶
請履度潛便於座伸足令度焉𢎞要之還州問其所乗荅¶
云素有脚病向來籃輿亦足自反乃令一門生二兒共輿¶
之¶
三十國春秋曰王濟甞與武帝棊濟伸脚在局下因問孫皓¶
曰聞君生剥人面皮何也皓曰見人臣無禮於其君者則¶
<pb:KR3k0012_SBCK_372-7b>¶
剥之武子大慙遽縮脚¶
晉陽秋曰周顗旣遇害王彬告之甚哀敦怒曰周伯仁凢¶
人遇汝何爲如此彬曰伯仁長者君之親友在朝雖無蹇¶
諤亦無所阿黨且加之極刑何痛如之左右見敦盛怒竊¶
勸跪謝彬曰脚痛不能跪拜敦復曰脚痛孰與頸痛咸爲¶
失色¶
續晉陽秋曰習鑿齒以脚病廢於里巷符堅滅樊鄧素聞¶
其名與釋道安俱舉而致焉與語大恱以其蹇疾裁堪半¶
丁與諸鎮書曰晉氏平吴利在二陸今破漢南得士一人¶
半耳¶
三國典略曰侯景左足上有肉瘤其狀如龜戰應剋捷瘤¶
則隠起如其不勝瘤則低下及奔敗瘤䧟肉中¶
唐書曰工部尚書賈直言父道冲以𠆸術待詔翰林因言¶
<pb:KR3k0012_SBCK_372-8a>¶
事獲罪於代宗皇帝詔逐之賜酖於路直言僞令其父拜¶
四方辭上下神祇伺使者視稍怠即取其酖以飲遂迷仆¶
而死明日酖洩于足而後復&KR0171;代宗聞之減父罪直言亦自¶
此病躄¶
家語曰南宫縚(音/韜)見孔子未甞越履往來過之足不履影¶
老子曰千里之行始於足下¶
韓子曰楚人和氏得玉璞楚山之中獻之武王武王使玉¶
人相之曰石也刖其左足武王薨文王即位又奉獻之玉¶
人相之曰石也刖其右足成王即位和抱其璞&KR0152;于楚山¶
之下三日三夜泣盡繼之以血王使玉人理之得寳焉名¶
曰和氏璧¶
又曰魯哀公問孔子曰吾聞夔一足信乎對曰夔人也獨¶
通於聲堯曰夔一而足矣使爲樂正¶
<pb:KR3k0012_SBCK_372-8b>¶
又曰晉平公與唐彦坐而出叔向入公曵一足叔向問之¶
公曰吾待唐子腓痛足痺而不敢申叔向不恱公曰子欲¶
貴吾爵子子欲冨吾禄子夫唐先生無欲也非正坐吾無¶
以養之¶
三輔舊事曰武帝發兵攻衛太子連𨷖五日白虎闕前溝¶
中血没足¶
吴越春秋曰越王念吴欲復怨非一旦也苦思勞心夜以¶
接日足凊則漬之以水冬寒則抱冰夏熱則握火愁心苦¶
志縣膽於户出入甞之不絶於口¶
帝王世紀曰大禹右足文履巳字¶
枹朴子曰老君足下有八卦¶
穆天子傳曰至于巨蒐氏巨蒐之人乃獻白鶴之血以飲¶
天子且具牛馬之湩(湩乳也今江南人多呼/乳爲湩音寒凍之凍)以洗天子之¶
<pb:KR3k0012_SBCK_372-9a>¶
足¶
山海經曰柔利國爲人一手反𦞃曲足一曰留利之國人¶
足反折跛踵國其爲兩足皆大(郭璞注曰其人行/足跟不着地也)¶
周書曰晉平公使師曠見太子晉曰吾聞王子之語髙於¶
太山夜𥧌晝居不安不逺道願一言王子曰吾聞太師將¶
來吾心甚喜旣以見君子喜而又懼吾甚年少見子而攝¶
盡忘吾度師曠束躅其足曰善哉善哉王子曰太師何舉¶
足驟師曠曰天寒足跔(居劬/切)是以數也王子曰請入坐遂¶
席弦琴師曠歌無射¶
瀬郷記李母碑曰老子足蹈二五¶
西京雜記曰廣川王發欒書冢柩明器朽爛無餘有一白¶
狐見人驚走左右逐㦸之不能得傷其左脚夕王夢一丈¶
夫&KR0161;眉盡白來謂王曰何故傷吾左脚仍以杖擊王左脚¶
<pb:KR3k0012_SBCK_372-9b>¶
王覺左脚腫痛生瘡至死不差¶
王子年拾遺録曰周昭王夢羽人遺藥以之塗足則飛上¶
天萬里之外¶
蕭廣濟孝子傳曰五郡孝子者中山常山魏郡鉅鹿趙國¶
人也少去郷里孤無父母相隨於衛國因結兄弟長元重¶
次仲重次叔仲次季仲次稚重期夕相事財三千萬於空¶
城中見一老姥兄弟下車再拜曰願爲母母許焉積二十¶
四年母得病口不能言五子乃仰天歎願使我母語即便¶
得語謂五子曰吾太原董陽猛女嫁同縣張文賢死亡我¶
男兒名焉遺七歳值亂亡失心前有七星右足有黒識語¶
未竟而卒五子送喪㑹朝歌長晨出亡其記囊疑五子所¶
&KR0060;收得三重詣河内告枉具言始末太守號哭曰生不識¶
父與母相失痛不自聊知近爲五子所養馳使放三重¶
<pb:KR3k0012_SBCK_372-10a>¶
㑹稽典録曰黄昌爲蜀郡太守&KR0004;昌爲州書佐婦寧於家¶
遇賊遂流轉入蜀爲民妻其子犯法乃詣昌昌疑不𩔖蜀¶
人因問所由對曰妾本㑹稽餘姚戴次公女州書佐黄昌¶
妻甞歸家爲賊所略遂至於此昌驚呼前謂曰何以識黄¶
昌左足心有黒子常言當爲二千石乃出足示之相持悲¶
泣還爲夫妻¶
楚辭卜居曰漁父鼓枻歌曰滄浪之水清&KR0006;可以濯我纓¶
滄浪之水濁&KR0006;可以濯我足¶
　　　　　踝¶
釋名曰踝跖踝踊也亦因其形踝踝也足後曰跟在下旁¶
着地踵聚也上體之所鍾聚也¶
史記曰&KR0171;秦握錐自厲流血至踝¶
英雄記曰向詡坐板牀有兩踝處入板中二寸許¶
<pb:KR3k0012_SBCK_372-10b>¶
陸機別傳曰孟&KR0380;欺成都王頴曰陸機司馬孫承備知機¶
情可考驗也頴於是收承父子五人考掠備加踝骨皆脫¶
出終不誣機¶
太平御覽卷第三百七十二¶
<pb:KR3k0012_SBCK_372-11a>¶
