# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:23.909711
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 465
#+PROPERTY: FILE SB11n0727-465太平御覽-卷之四百六十五.
<pb:KR3k0012_SBCK_465-1a>¶
太平御覽卷第四百六十五¶
　人事部一百六¶
　　謳　歌　謡¶
　　　　　謳¶
&KR0003;文曰謳齊歌也¶
左傳曰宋華元爲植巡功城者謳曰晘其目皤其腹棄甲¶
而復于思于思棄甲復來¶
又曰宋皇國父爲太宰爲平公築臺妨於農収子罕請俟¶
農功之畢公不許築者謳曰澤門之晢實興我役邑中之¶
黔實慰我心¶
漢書曰漢王旣至南鄭諸將及士卒皆謌謳思東歸(師古/曰謳)¶
(齊歌/也)多道亡還者(未至南鄭/在道即止)¶
　　　　　歌¶
<pb:KR3k0012_SBCK_465-1b>¶
釋名曰歌柯也所歌之聲是其質也以聲吟咏有上下如¶
草木之有柯葉也¶
&KR0003;文曰歌詠也¶
詩曰心之憂矣我歌且謡¶
家語曰孔子相魯齊人歸女樂魯君&KR0075;荒孔子遂行師巳¶
送曰夫子則非罪也孔子曰欲歌可乎歌曰彼婦人之口¶
可以出走彼婦人之謁可以敗死優哉游哉聊以卒歳¶
史記曰曹叅爲漢相國三年百姓歌之曰蕭何爲法講&KR0002;¶
畫一曹叅代之守而勿失載其清静人以寜一¶
又曰衛子夫爲皇后弟青貴震天下天下歌之生男無喜¶
生女無怒獨不見衛子夫霸天下¶
漢書曰石顯與中僕射牢梁少府五鹿充宗結(爲/友)黨諸附¶
𠋣者得寵位民歌之曰牢耶石耶五鹿耶印何累累耶綬¶
<pb:KR3k0012_SBCK_465-2a>¶
何&KR0002;&KR0002;耶言其兼官據勢也¶
又曰太始二年趙中大夫白公(白姓公爵也/爲孺子之也)復奏穿渠引¶
涇水首起谷口尾入櫟陽注渭中延袤二百里漑田四千五百¶
餘頃因名白渠民甚饒歌之曰田於何所池陽谷口鄭國¶
在前白渠起後舉挿爲雲决渠爲雨涇水一石其泥數斗¶
且糞且漑長我禾&KR0112;衣食京師億萬之口¶
又曰馮立字聖通爲西河上郡與兄野王相代政行相似¶
吏人嘉之乃歌曰大馮君小馮君兄弟繼踵相因循聦明¶
聖智惠吏人政如魯衛德化鈞周公康叔猶二君¶
又曰王氏五侯争爲奢侈大起第宅百姓歌曰五侯&KR0004;起¶
曲陽最怒壞决髙都連境外杜土山漸臺象西白武(白虎/殿名)¶
後漢書曰皇甫嵩討平黄巾請兾州一年田租以瞻飢民¶
百姓歌曰天下亂兮市爲墟母不保于妻失夫頼得皇甫¶
<pb:KR3k0012_SBCK_465-2b>¶
復汝居¶
又曰劉陶駼除順陽長以病免吏民思而歌之曰邑然不¶
樂思我劉君何時復來安此下民¶
又曰郭賀字喬卿爲荆州刺史到官有殊政百姓歌之曰¶
厥德仁明郭喬卿忠正朝&KR0733;上下平¶
謝承後漢書曰岑晊遷魏郡太守民歌之曰我有枳&KR0068;岑¶
君伐之我有蛑賊岑君遏之狗吠不驚足下生氂含哺皷¶
腹焉知㐫災我嘉我生獨丁斯時羙矣岑君於戲在兹¶
又曰陳臨字子然爲蒼梧太守人遺腹子報父怨捕得繋¶
獄傷其無子令其妻入獄遂産得男人歌曰蒼梧陳君恩¶
廣大令死罪囚有後代徳叅古賢天報施¶
司馬彪續漢書曰賈琮爲交州刺史歳間清平百姓安圡¶
爲之歌曰賈父來晚使我先反今見清平吏不敢飯¶
<pb:KR3k0012_SBCK_465-3a>¶
又曰李爕拜京兆尹詔發西園錢爕上一封事遂止不發¶
吏民愛仰乃歌曰我府君道教舉恩如春威如虎剛不吐¶
弱不茹愛如母訓如父¶
東觀漢記曰廉范字叔度爲蜀郡太守削火令但嚴使儲¶
水而巳百姓歌之曰廉叔度來何暮不禁火人安堵平生¶
無&KR0237;今五袴¶
又曰范丹字史雲爲萊蕪長遭黨錮事推鹿車載妻子捃¶
拾自資有時絶粮丹言貌無改閭里歌之曰甑中生塵范¶
史雲釜中生魚范萊蕪¶
又曰朱暉爲臨淮太守抑強絶雅歳常豊熟人爲之歌曰¶
強直自遂南陽朱季吏畏其威人懷其惠¶
又曰張堪爲漁陽太守勸人耕種以致豊冨百姓歌曰桑¶
無附枝麥秀兩岐張君爲政樂不可支¶
<pb:KR3k0012_SBCK_465-3b>¶
呉錄曰彭循字子陽毗陵人建國二年海賊丁儀等萬人¶
據呉太守秋君聞循勇謀以守令循與儀相見陳&KR0003;利害¶
應時散隆民歌之曰時歳倉卒賊縱横大㦸強弩不可當頼¶
遇賢令彭子陽¶
又曰王譚字世容爲成武令民服德化𪧐惡奔逆父老歌¶
之曰王世容治無𩀱省傜役盗賊空¶
晉書束晳傳太康中郡界大旱晳爲邑人請雨三日而雨¶
注衆謂晳誠感爲作歌曰束先生通神明請天三日甘雨¶
零零我&KR0112;以育我稷以成何以醻之報束先生¶
又曰鄧攸爲呉郡守刑政清明百姓歡恱爲中興良守後¶
稱疾去職郡常有送迎錢數百萬攸去郡不受一錢百姓¶
數千人留牽攸舡不得進攸乃少停夜中發去吳人歌之¶
曰纔如打五皷雞鳴天欲曙鄧侯挽不留謝令推不去¶
<pb:KR3k0012_SBCK_465-4a>¶
又曰徐州刺史吕䖍檄王祥爲別駕祥年垂耳順固辭不¶
受爲具車牛祥乃應召䖍委以州事于時冦盗充斥祥率¶
勵兵士頻討破之州界清静政化大行時人歌之曰海沂¶
之康實頼王祥&KR0022;國不空別駕之功¶
又曰諸葛恢字道明荀闓字道明蔡謨字道明皆有名譽¶
號曰中興三明時人歌之曰京師三明各有名蔡氏儒雅¶
荀葛廉清¶
王隠晉書曰應詹爲南平郡郡人歌之曰亂離旣著殆爲¶
&KR0069;朽僥倖之運頼兹應后䕃我塗炭惠隆丘阜潤曰江海¶
恩猶父母¶
崔鴻前𥘿録曰王猛化洽六州人移風變百姓歌之曰長¶
安大街夾樹楊槐下走朱輪上有鸞栖英彦雲集誨我人¶
&KR0058;¶
<pb:KR3k0012_SBCK_465-4b>¶
又曰符堅時鳯皇集于東闕歌之曰鳯皇于飛其羽翼翼¶
淵哉聖后饗齡萬億¶
崔鴻崔氏家傳曰崔瑗爲汲令開溝澮興造稲田長老歌¶
之曰上天降神明錫我慈仁父臨人布德澤恩惠施以序¶
唐書顔師古叔父遊𥘿武德&KR0004;累遷廉州刺史封臨沂縣¶
男時劉黒闥&KR0004;平人多以強暴寡禮風俗未安遊𥘿撫恤¶
境内禮讓大行邑人歌之曰廉州顔有道性行同莊老愛¶
人如赤子不煞非時草髙祖璽書勞勉之¶
韓子曰齊桓公飲酒醉遺其冠耻之管仲曰公胡不雪之¶
以政公曰善因發困倉賜貧窮論囹圄三日而人歌之曰¶
公胡不復遺其冠乎¶
吕氏春秋曰魏襄王使呉起爲鄴令引漳水灌田民大得¶
利相與歌曰鄴有呉聖令爲公决漳水灌鄴旁終古斥鹵¶
<pb:KR3k0012_SBCK_465-5a>¶
生稻粱¶
世&KR0003;曰郗超王珣並以雋才爲桓温大司馬所眷珣爲主¶
簿超爲記室叅軍超多&KR0161;珣形狀短小時人爲之歌曰髯¶
叅軍短主簿能令公喜能令公怒¶
常璩華陽國志曰吳資字元約爲巴郡太守屢獲豐年人¶
歌之曰習習晨風動澍雨潤乎苗我后恤時務我人以優¶
饒¶
劉向新序曰季子以劒帯徐君墓樹徐人嘉而歌之曰延¶
陵季子不忘舊故千金之劒以帶丘墓¶
陳留𦒿舊傳曰爰珎除六令吏人訟息教誨其子弟歌之¶
曰我有田疇爰父殖置我有子弟爰父教誨¶
襄陽𦒿舊傳曰山季倫每臨習池未甞不大醉而還曰我¶
髙陽地也襄陵城中小兒歌之曰山公出何去徃至髙陽¶
<pb:KR3k0012_SBCK_465-5b>¶
池日夕倒載歸酩酊無所知時時能&KR0016;馬到着白接籬舉¶
鞭向葛强何如并州兒¶
又曰襄陽太守胡烈有惠化百姓歌曰羙哉明后儁哲惟¶
嶷陶廣乹坤周孔是則文武播暢威振遐域¶
　　　　　謡¶
爾雅曰徒歌曰謡¶
漢書曰石顯失權數月丞相條奏顯舊惡及其黨牢梁陳¶
順皆免官顯與妻子徒歸故郡憂懣不食道病死諸所交¶
結以顯爲官廢罷少府五鹿充宗左遷𤣥菟太守御史中¶
丞伊嘉爲鴈門都尉長安謡曰伊徙鴈鹿菟去牢與陳石¶
無徒¶
𡊮山松後漢書曰桓帝時朝廷日亂李膺風格秀整髙自¶
標尚後進之士&KR0155;其堂者以爲登龍門大學生三萬餘人¶
<pb:KR3k0012_SBCK_465-6a>¶
牓天下士上稱三君次八俊次八顧次八及次八厨猶右¶
之八元八凱也因爲七言謡曰不畏強禦陳仲舉九卿直¶
言有陳蕃天下模楷李元禮天下好交荀伯條天下英秀¶
王叔茂天下冰楞王秀陵天下忠平魏少英天下稽古劉¶
伯祖天下良輔杜周甫天下才英趙仲經¶
司馬彪續漢書曰張霸爲㑹稽太守越賊束手歸附童謡¶
曰弃我㦸&KR0162;我矛盗賊盡吏皆休¶
又曰蜀童謡曰黃牛白腹五銖當復時公孫述僣號於蜀¶
時人&KR0060;言王莽稱黃述欲繼之故稱漢家貨泉當復也¶
又曰桓帝時汝南太守宗資任用功曹范滂中人以下共¶
嫉之作七言謡曰汝南太守范孟慱南陽宗資主畫諾¶
東觀漢記曰王渙除河内温令啇賈露𪧐人開門卧人爲¶
作謡曰王稚子代未有平徭役百姓喜¶
<pb:KR3k0012_SBCK_465-6b>¶
呉志曰周瑜少精意於音樂三爵之後其有闕誤瑜必知¶
之知之必頋時人謡曰曲有誤周郎頋¶
晉書曰羊祜以伐呉必藉上流之𫝑又時呉有童謡曰阿¶
童復阿童衘刀浮渡江不畏岸上獸但畏水中龍祜聞之¶
曰此必水軍有功但當思應其名者耳¶
又曰杜預遣周旨伍巢等伏兵樂郷城外孫歆遣軍岀拒¶
王濬大敗而還旨等發伏兵隨歆軍而入直至帳下虜歆¶
而還故軍中爲之謡曰以討伐戰一當萬於是進逼江陵¶
又曰太始中爲賈充等謡曰賈裴王乱紀綱王裴賈濟天¶
下言亡魏而成晉也¶
王隠晉書曰裴秀&KR0138;十餘歳叔父徽有聲名賔客詣徽岀¶
則過秀時人謡曰後進領䄂有裴秀¶
又曰杜預開楊口起夏口水道洪洞逹巴陵經千餘里内¶
<pb:KR3k0012_SBCK_465-7a>¶
冩長江之險外通零桂之漕南土美而謡之曰後世無叛¶
由杜翁孰識智名與勇功¶
又曰潘岳字安仁清辯能屬文早辟賈充府太子舎人出¶
爲河陽令以仕次冝爲郎不得意時僕射山濤領選岳内¶
非之宻作謡曰閣道東有大牛王濟鞅裴楷鞦和嶠刺促¶
不得休¶
崔鴻後趙録曰張樓爲臨水長嚴政酷刑殘忍無惠人謡¶
之曰陽平張樓頭如箱見人切齒劇虎狼¶
崔鴻前𥘿録曰符洪母姜氏因寢産洪驚悸而寤先是隴¶
右大霖雨百姓苦之謡曰雨&KR0002;不止洪水必起故名之曰¶
洪¶
又曰&KR0004;符生夢大魚食蒲又長安謡曰東海大魚化爲龍¶
男便為王女爲公問在何所洛門東海堅將也時爲龍驤¶
<pb:KR3k0012_SBCK_465-7b>¶
將軍第在洛門之東是月生以謡夢之故誅侍中魚遵¶
趙書曰劉膠討陳安於隴城安下小將劉牙趙牢路松多¶
堅戍不下城内得安死力謡曰隴上徤兒曰陳安軀幹雖¶
小腹中寛愛養將士同心肝騄&KR0865;駮馬鐵瑕鞍七尺大刀¶
配齊鐶丈八虵矛左右盤十盪十决無當前百&KR0016;俱出如¶
雲浮追者千萬&KR0016;悠悠戰始三交失虵矛十&KR0016;俱盪九&KR0016;¶
留弃我騄&KR0865;攀巖悲天降雨迨者休阿呵嗚乎奈子乎嗚¶
呼阿呵柰子何¶
又曰汲桑六月盛暑而重裘累茵使人扇之患不清凉斬¶
扇者時軍中爲之謡曰士爲將軍何可羞六月重茵&KR0013;納¶
裘不識寒暑斷他頭¶
又曰燕人龐世爲光禄動奏案豪強苛尅人物咸懼疾之¶
及卒門無弔客時人爲之謡曰龐家之巷車馬鱗鱗泥丸¶
<pb:KR3k0012_SBCK_465-8a>¶
之曰無弔賔弔賔不來何所因由性苛尅寡所親¶
隋書曰韓擒虎先是江東有謡曰黄斑青騘馬發自夀陽¶
溪來時冬氣木去日春風始皆不知所謂擒虎夲名豹平¶
陳之際又乗青騘馬徃反時節與謡相應至時是方悟¶
列子曰堯微服遊於康衢開童謡曰立我蒸民莫匪尓極¶
不識不知順帝之則¶
抱朴子曰童謡猶助聖人之耳目豈况墳素之宏愽哉¶
益部𦒿舊傳曰王忳字少林詣京師於客見諸生病甚困¶
生謂忳曰腰下有金十斤願以相與乞収藏尸骸未問姓¶
名呼吸因絶忳賣金一斤以給棺絮九斤置生腰下後署¶
大度亭長到亭日有馬一疋到亭中其日大風有一繡&KR0013;¶
隨風以來後忳&KR0016;馬突入金彦父見曰真得盗矣忳&KR0003;馬¶
狀又取&KR0013;示之彦父帳然曰&KR0013;馬俱止卿有何隂德忳具¶
<pb:KR3k0012_SBCK_465-8b>¶
&KR0003;葬諸生事彦父曰此吾子也遣迎彦䘮金具存民謡之¶
曰信哉少林丗爲遇飛&KR0013;走馬與&KR0294;語¶
陳留𦒿舊傳曰呉祐爲&KR0106;農令勸善懲姦貪濁出境甘露¶
降年榖豊童謡曰君不我憂人何以休不行界署焉知人¶
處¶
啇氏丗傳曰啇亮字子華舉孝廉到陽城遇兩虎争一羊¶
亮案劒直前斬羊虎乃各以其半去時人爲之謡曰石里¶
之勇啇子華暴虎見之藏𤓰牙¶
常璩華陽國志曰閻慮字孟度爲綿竹令以禮讓爲夲童¶
謡曰閻君賦政明且昶蠲苛去碎以禮讓¶
劉恭叔異苑曰晉時長安謡曰𥘿川中血没踠唯有凉州¶
𠋣柱看及惠&KR0598;之間關内殱破浮血丹溧張䡄擁衆一方¶
威恩共著　︻太平御覽卷第四百六十五¶
