# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:45.587453
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 781
#+PROPERTY: FILE SB11n0727-781太平御覽-卷之七百八十一.
<pb:KR3k0012_SBCK_781-1a>¶
太平御覽卷第七百八十一　四夷部二¶
　東夷二¶
　　　百濟　夫餘　新羅¶
　　　　　百濟¶
北史曰百濟之國者其先盖馬韓之屬也出自夫餘王東¶
明之後有仇台篤於仁信始立國于帶方故地漢遼東太¶
守公孫度以女妻之遂爲東夷強國&KR0004;以百家濟因號百¶
濟其國東極新羅北接髙句麗西南俱限大海東西四百¶
五十里南北九百里其都曰居拔城亦曰固麻城其外更¶
有五方中方曰古沙城東方曰得安城南方曰乆知下城¶
西方曰刀先城北方曰熊津城¶
又曰百濟國王姓夫餘氏號於羅瑕百姓呼爲鞬士口之¶
夏言並王也王妻號於陸夏言妃也官有十六品左平五¶
<pb:KR3k0012_SBCK_781-1b>¶
人一品逹率三十人二品恩率三品德率四品杆率五品¶
奈率六品己上冠飾銀華將德七品紫帶施德八品皂帶¶
固德九品赤帶季德十品青帶對德十一品文督十二品¶
皆黄帶武督十三品左軍十四品振武十五品卷虞十六¶
品皆白帶自恩率以下官無常貟各有部分其人飲食衣¶
服與髙麗略同&KR0002;朝拜&KR0021;祀其冠兩箱加翅戎事則不拜¶
謁之禮以兩手據地爲禮婦人不加粉黛女辮髮垂後己¶
岀嫁則分爲兩道盤於頭上衣似&KR0129;而䄂微大兵有弓箭¶
刀矟俗重&KR0016;射兼愛墳史有皷角箜篌箏竽篪笛之樂¶
&KR0300;壷樗蒲弄珠握槊等戯尤尚奕棊行宋元嘉暦以建寅¶
月爲&KR0010;首賦稅以布絹&KR0093;麻及米等量&KR0010;豊儉差等輸之¶
其刑罰反叛退軍及殺人者斬盗者流其&KR0141;兩倍徴之婦¶
犯姦&KR0255;入夫家爲婢婚娶之禮略同華俗父母及夫死者¶
<pb:KR3k0012_SBCK_781-2a>¶
三年居服餘親則葬訖除之土田下濕氣&KR0049;温暖人皆山¶
居有巨粟其五穀雜菓菜&KR0188;及酒醴肴饌之屬多同内地¶
維無駞騾羊鵝鴨¶
又曰百濟國中大姓有八族沙氏燕人劦(音/恊)氏真氏解氏¶
骨氏木氏苩氏其俗毎以四仲月&KR0021;天及五帝之神立其¶
始&KR0221;仇台之廟於國城&KR0010;四祠之¶
又曰隋開皇&KR0004;百濟王餘昌遣使貢方物拜上開府帶方¶
郡公百濟王平陳之&KR0010;戰舩漂至海東躭牟羅國其舩得¶
還經于百濟昌資送甚厚并遣使奉表賀陳平文帝善之¶
八(年/昌)復使長史王辯郍來獻方物屬興遼東之&KR0229;奉表請¶
爲軍導高麗頗知其事兵侵其境大業七年帝親征高麗¶
其王餘璋使國智牟來請軍期帝遣尚書起居郎席律詣¶
彼與相知明年六軍度遼餘璋亦嚴兵於境聲言助軍實¶
<pb:KR3k0012_SBCK_781-2b>¶
持兩端尋與新羅有彈毎相戰争十年復遣使朝貢後天¶
下亂使命遂絶¶
南史曰晉義熈十二年以百濟王餘映爲使持節都督百¶
濟諸軍事鎭東將軍百濟王宋元嘉二年詔兼謁者閭丘¶
恩子兼副謁者丁敬子徃宣旨慰勞其後毎&KR0010;遣使奉表¶
獻方物二十七年上表求易林&KR0258;占腰弩文帝並與之梁天監¶
中進號征東大將軍尋爲髙麗所破衰弱累年遷居南韓¶
地普通二年王餘隆上表陳累破髙麗今始與百濟通好¶
更爲強國五年隆死詔以其子明爲百濟王所都城曰固¶
曆謂邑曰擔魯知中國之言郡縣(也/其)國有二十二擔魯皆¶
以子弟宗族分據之其人形長衣服㓗浄其國近倭頗有¶
文身者言語服章略與髙麗同呼帽曰冠&KR0237;曰&KR0232;衫袴曰¶
禈其言參諸夏(亦/&KR0087;)韓之遺俗云中大通七年累遣使獻方¶
<pb:KR3k0012_SBCK_781-3a>¶
物并諸湜槃等經義毛詩&KR0054;士并工匠&KR0030;師等並給之太清¶
三年遣使貢獻及(至/見)城闕荒毀並號慟涕泣侯景怒囚執¶
之景平乃得還國¶
唐書曰百濟國王所居有東西兩城所置内官曰臣佐平¶
掌宣納事内頭佐平掌庫藏事内法佐平掌禮儀事衛士¶
佐平掌&KR0043;衛兵事朝廷佐平掌刑獄事兵官佐平掌在外¶
兵馬事其用法叛逆者死籍没其家殺人者以奴婢三人贖¶
罪官人受財及盗者三倍追贓乃終身禁錮凢諸賦稅及¶
風土所産多與髙麗同其王服大䄂紫&KR0129;青錦袴烏羅冠¶
金花爲飾素皮帶鳥革履官人盡緋爲衣銀花飾冠庶人¶
不得衣緋紫&KR0010;時伏臘同於中國其書籍有五經子史又¶
表䟽並依中華之法其國西南海中有三島其上出黄&KR0238;樹¶
似小榎而樹大六月取其汁添器物色如黄金其光自奪目¶
<pb:KR3k0012_SBCK_781-3b>¶
又曰武徳四年百濟王扶餘璋遣使來獻果下馬七年又¶
遣大臣奉表朝貢髙祖嘉其誠&KR0323;遣使就&KR0125;爲帶方郡王¶
百濟王自此&KR0010;遣朝貢髙祖勞撫甚厚因訟髙麗閉其道¶
路不許來通中國詔遣朱子奢徃和之又與新羅丗爲讎¶
敵數相侵伐貞觀元年太宗賜其玉璽書令即停兵革璋¶
因遣使奉表陳謝雖外稱順命内實相仇如故十一年遣¶
使來朝獻鐵甲雕斧太宗優勞之賜綵帛錦&KR0129;等¶
又曰貞觀十六年百濟王義慈興兵伐新羅四十餘城又¶
與髙麗和親通好謀欲取党項城以絶新羅入朝之道新¶
羅遣使告急請救太宗遣司農丞相里玄&KR0324;賫書告諭兩¶
蕃示以禍福及太宗親征髙麗百濟懷貳乗虚襲破新羅七¶
城二十二年又破其十餘城數年之中朝貢遂絶髙宗嗣¶
位始遣使朝貢六年新羅王金春秋上表稱百濟與髙麗靺¶
<pb:KR3k0012_SBCK_781-4a>¶
鞨侵其北界己&KR0255;三十餘城顯慶五年命左衛大將軍蘇¶
定方統兵討之大破其國虜義慈及太子隆小王孝演僞¶
將五十八人等送於京師上責而宥之其國舊分爲五部¶
統郡三十七城二百户七十六萬至是乃以其地分置熊¶
津馬韓東明等五都督府各統州縣立其酋渠爲都督刺¶
史及縣令命右衛郎將王文度爲熊津都督揔兵以鎮之¶
又曰百濟王義慈事親以孝行聞友于兄弟時人號東海¶
曽閔及至京數日疾卒贈金紫光禄大夫衛尉卿特許其¶
舊臣赴哭送就孫皓陳叔寳墓側葬之¶
　　　　　夫餘¶
後漢書曰夫餘國在&KR0007;莵北千里南與髙句麗東與挹婁¶
西與鮮卑接北有弱水地方二千里夲&KR1070;地也&KR0004;北夷橐¶
離國王出行其侍児於後&KR1494;身正遂欲殺之侍児曰前見¶
<pb:KR3k0012_SBCK_781-4b>¶
天上有氣如大雞子來降我因以有身王囚之後遂生男¶
王令置於豕牢豕以口氣嘘之不死復徙於馬欄馬亦如¶
之以爲神乃聽母収飬名曰東明東明長而善射王忌其猛¶
欲殺之東明奔走南至掩㴲(音/斯)水以弓擊水魚鱉皆聚浮水¶
上東明乗之得度因至夫餘而王之焉於東夷之域㝡爲¶
平敞土冝五榖出名馬赤玉貂豽大珠如酸&KR0037;以貟柵爲¶
城有宫室倉庫牢獄其人麤大強勇而謹厚不爲㓂鈔以¶
弓矛爲兵以六畜名官有馬加牛加狗加其邑落皆主屬¶
諸加食飲用俎豆㑹同拜爵洗爵揖讓&KR0155;降以臘月&KR0021;天¶
大㑹連日飲食歌舞名曰迎鼓是時斷刑獄解囚徒有軍¶
事亦&KR0021;天殺牛以蹏占其&KR0123;凶行人無晝夜好歌吟音聲不絶¶
其俗用刑嚴急&KR0013;誅者皆&KR0255;其家人爲奴婢盗一責十二¶
男女&KR0075;皆殺之尤惡如婦旣殺復尸於山上兄死妻嫂死¶
<pb:KR3k0012_SBCK_781-5a>¶
則有槨無棺殺人殉葬多者以百數其王葬用玉匣漢¶
朝常預以王匣付&KR0007;莵郡王死則迎取以葬焉建武二十¶
五年夫餘王遣使奉貢光武厚報荅之於是使命&KR0010;通至¶
安帝永&KR0004;五年夫餘王始將歩&KR0016;七八千人㓂鈔樂浪殺¶
傷吏人後復歸附永寧元年乃遣嗣子尉仇台詣闕貢獻¶
天子賜尉仇台印綬金綵順帝永和元年其王來朝京師¶
帝作黄門皷吹角抵戯以遣之桓帝時亦朝貢獻帝時水¶
屬遼東云¶
魏志曰夫餘夲屬&KR0007;菟其俗有敵諸加自戰下户俱擔糧¶
飲食之其死夏月皆用氷有椁無棺停喪五月以乆爲榮¶
其居喪男女皆純白婦人着布面衣去環珮大體與中國¶
相&KR0011;漢末公孫度雄張海東威服東夷夫餘王尉仇台更¶
屬遼東時句麗鮮卑强度以夫餘在三虜之間妻以宗女¶
<pb:KR3k0012_SBCK_781-5b>¶
正始中幽州刺史母丘儉討句麗遣&KR0007;莵太守王頎詣夫¶
餘王位居遣大加郊迎供軍粮舊夫餘俗水旱不調五穀¶
不熟輒歸咎於王或言當易或言當殺其印文言&KR1070;王之¶
印國有故城名&KR1070;城盖本&KR1070;貃之地而夫餘王其中自謂¶
亡人抑有以也¶
晉書曰夫餘國至太康六年爲慕容廆所襲破其依慮自¶
殺子弟走保沃沮武帝以何龕爲護東夷校尉明年夫餘¶
後王依羅遣使詣龕永率見人還復舊國遣督郵賈沈以¶
送之尓後毎爲廆掠其種人賣於中國帝又以官物贖還¶
禁市夫餘之口自後無聞¶
　　　　　新羅¶
&KR0087;書曰符堅建元十八年新羅國王樓寒遣使衛頭獻羙¶
丈國在百濟東其人多羙髮髮長丈餘¶
<pb:KR3k0012_SBCK_781-6a>¶
又曰符堅時新羅國王樓寒遣使衛頭朝貢堅曰卿言海¶
東之事與古不同何也荅曰亦猶中國時代變革名號改¶
易¶
南史曰新羅魏時曰新盧宋時曰新羅或曰斯羅其國小¶
不能自通使聘梁普通二年王姓募名&KR0087;始使使隨百濟¶
奉獻方物其俗呼城曰徤牟羅其邑在内曰喙評在外曰¶
邑勤亦中國之言郡縣也國有六家啄評五十邑邑勒&KR0095;¶
地肥羙冝植五榖多桑麻作縑布服牛乗馬男女有别其¶
官名有子賁旱支壹旱支齊旱支謁旱支壹吉支竒貝旱¶
支其冠曰遺子禮&KR0237;曰尉解袴曰柯半靴曰洗其拜及行¶
與髙麗相&KR0011;無文字刻木爲信語言待百濟而後通焉¶
北史曰新羅者其先夲辰韓種也辰韓始有六國後稍分¶
爲十二新羅則(先夲辰韓種也辰/韓始一也或稱魏)將母丘儉討髙麗破之奔¶
<pb:KR3k0012_SBCK_781-6b>¶
沷沮其後復歸故國有留者遂爲新羅亦曰斯盧其人&KR0258;¶
有華夏髙麗百濟之屬兼有沷沮不耐韓&KR1070;之地其王夲¶
百濟人自海逃入新羅遂王其國&KR0004;附庸百濟百濟征髙¶
麗不堪戎役後相率歸之遂致強盛因襲百濟附庸於迦¶
羅國焉¶
又曰新羅王真平以隋開皇十四年遣使貢方物文帝拜¶
眞平上開府樂浪郡公新羅王其官有十七等一曰伊罰¶
干貴如相國次伊尺干次迎干破彌干次大阿尺干次阿¶
尺干次乙&KR0123;干次渉咄干次及伏干次太奈摩干次奈摩次¶
大舎次小舎次&KR0123;土次大焉次小焉次逹位外有郡縣其文¶
字甲兵同於中國選壯徤者悉入軍烽戍邏俱有屯管部¶
伍風俗刑政衣服略與髙麗百濟同毎月旦相賀王設宴¶
㑹班賚群官其日拜日月神主八月十五日設樂令官人射¶
<pb:KR3k0012_SBCK_781-7a>¶
賞以馬布其有大事則聚群官詳議定之服色尚畫素婦¶
人辮髮繞頭以新綵及珠爲飾婚嫁禮唯酒食而己輕重¶
隨貧冨死有棺歛葬送起墳陵王及父母妻子喪居服一¶
年田甚良沃水陸兼種其五榖果菜鳥獸物産略與華同¶
大業以來&KR0010;遣朝貢¶
唐書曰新羅王所居曰金城周七八里衛兵三千人設師¶
子隊文武官凢有十七等武德四年其王金真平遣使朝¶
貢髙祖遣使賜以璽書及&KR0030;屏風錦綵自此朝貢不絶其¶
食器用栁箱亦以銅及瓦國多金朴兩姓異姓不爲婚¶
又曰貞觀五年新羅遣使獻女樂二人皆鬒髮羙色太宗¶
謂侍臣曰朕聞聲色之娯不如好德且山川阻逺懷土可¶
知近日林邑獻白鸚鵡尚解思郷訴請還國鳥猶如此况¶
人情乎但&KR0598;其逺來思戀親戚冝付使者聽其還家¶
<pb:KR3k0012_SBCK_781-7b>¶
又曰新羅曰金眞平安卒無子立其女善德爲王貞觀九¶
年遣使&KR0125;命善德爲樂浪郡王新羅王十七年遣使王言¶
髙麗百濟累相攻襲亡失數十城兩國連兵意在滅臣社¶
稷謹遣陪臣歸命大國乞偏師救助後太宗將親伐髙麗¶
詔新羅纂集士馬應接大軍新羅遣大臣領兵五萬入髙¶
麗南界攻水口城降之¶
又曰新羅王善德卒立其妹眞德爲王貞觀二十二年其¶
德遣其弟國相伊賛于金春秋及其子文王來朝春秋請¶
詣國學觀釋奠及講論太宗因賜以所製温湯及晉¶
并新撰晉書將歸國¶
又曰永徽元年新羅王眞德大破百濟之衆遣其弟子法¶
敏以聞眞德乃織錦作五言太平頌以獻其詞曰大唐開¶
洪業巍巍皇猷昌止戈戎衣定修文繼百王統天崇雨施¶
<pb:KR3k0012_SBCK_781-8a>¶
理物體含章深仁諧日月撫運邁陶唐幡旗何赫赫征皷¶
何鍠鍠外夷違命者剪覆&KR0013;天殃淳風凝幽顯遐邇&KR1313;呈¶
祥四時和玉燭七耀巡萬方維岳降宰輔帝任忠與良五¶
三成一德昭我家大唐帝嘉之拜法敏爲太府卿¶
又曰永徽六年百濟與髙麗鞂鞨率兵侵新羅北界其王¶
春秋遣使上表求救顯慶五年命左武衛大將軍&KR0171;定方¶
爲熊津道大惣管統水陸十萬仍令春秋爲嵎夷道行軍揔¶
管與定方討平百濟俘其王扶餘義慈來獻自是新羅¶
漸有髙麗百濟之地其界益大西至于海¶
又曰龍朔三年詔以新羅國爲雞(林/州)都督府授其王金法¶
敏爲鷄林都督法敏卒其子政明嗣位垂拱二年遣使來¶
朝因請唐禮一部并雜文章則天令冩吉凶要禮并於文¶
館詞林採其詞渉規誡者勒成五十卷以賜之¶
<pb:KR3k0012_SBCK_781-8b>¶
又曰&KR0271;元二十五年新羅王興光卒&KR0007;宗遣左賛善大夫¶
邢璹往吊&KR0021;并&KR0125;其子承慶爲新羅王璹將發上製詩序¶
太子以下及百寮咸賦詩以送之謂璹曰新羅號君子之¶
國頗知書記有&KR0011;中華以卿渉學善於講論故選充此使¶
到彼冝闡揚經典使知大國儒教之盛又聞其人多善奕¶
棊亦令善棊人率府兵曹楊季膺爲之副璹等至彼大爲¶
蕃人所敬其國棊者皆季膺之下於是厚賂璹等金寳及¶
藥物¶
又曰大暦七年新羅王金乾運遣使金摽石來賀正八年¶
又遣使獻金銀牛黄魚牙紬朝霞紬等¶
又曰元和三年新羅王金重興遣使金力竒來朝力竒上¶
言貞元十六年奉詔&KR0125;臣故主金俊邕爲新羅王母氏爲¶
大妃妻祁氏爲王妃&KR0125;使韋舟至中路而知俊邕薨其&KR0125;¶
<pb:KR3k0012_SBCK_781-9a>¶
<pb:KR3k0012_SBCK_781-10a>¶
