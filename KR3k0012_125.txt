# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:05.395010
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 125
#+PROPERTY: FILE SB11n0727-125太平御覽-卷之一百二十五.
<pb:KR3k0012_SBCK_125-1a>¶
太平御覽卷第一百二十五¶
　偏霸部九¶
　　後涼吕光　吕纂¶
　　吕隆¶
　　後燕慕容垂　慕容寳¶
　　慕容盛　慕容熈¶
　　慕容雲¶
　　　　　後涼吕光¶
崔鴻十六國春秋後涼録曰吕光字丗明略陽人其先自¶
沛遷略陽因家焉丗爲氐酋父婆樓字廣平佐命前秦官¶
至太尉光以趙建武中生於方頭夜有神光之異故名焉¶
年十歳與諸童兒遊戲邑里爲戰陣之法童兒咸推爲主¶
長而身長八尺四寸目重童子左肘有肉印沉粹凝重寛¶
<pb:KR3k0012_SBCK_125-1b>¶
簡有大量人莫之知唯王猛異之曰此非常人言之符堅¶
舉賢良除美陽令民夷憚愛隣境肅淸遷鷹揚將軍以功¶
賜爵關內侯建元十九年以光爲使持節西討諸軍率將¶
軍姜飛彭晃杜進等歩騎七萬討西域十二月至龜兹龜¶
兹王帛純捍命不降光軍其城南五里爲一營深溝髙壘¶
廣設疑兵爲木被甲羅之壘上以爲持乆之計二十年五¶
月帛純乃傾財寶請救於獪胡獪胡王遣弟率二十餘萬¶
救之胡便弓馬善矛槊鎧如連鏁射不可入乃以革索爲¶
骨䇿馬擲人多有中者衆甚憚之姑默宿尉頭等國及諸¶
胡外內七十萬人光遷營相接陣爲勾鏁之法精騎爲遊¶
軍彌縫其闕秋七月戰于城西大敗之帛純逃奔王侯降¶
者三十餘國進入其城城有三重廣輪與長安地等城中¶
塔廟千數帛純宫室壯麗煥若神居胡人奢侈富於生養¶
<pb:KR3k0012_SBCK_125-2a>¶
家有蒲桃酒至千斛經十年不敗士卒淪没酒藏者相繼諸¶
國貢𣢾屬路立帛純弟震爲王以安之光撫寧西域威恩甚¶
著秦以光爲使持節散騎常侍王門巴西諸軍事安西將軍¶
西域校尉進封順郷侯二十一年正月大饗文武博議進止¶
衆咸請還光從之三月引還以駞二萬餘頭致外國珍異千¶
餘品駿馬萬餘匹而還九月光入姑臧自領凉州刺史護¶
羗校尉大安元年符丕以光爲車騎大將軍涼州牧領護¶
西域大都酒泉公光始聞符堅爲姚萇所害奮袂哀怒三¶
軍縞素大臨于城南傳檄諸州期孟冬大舉謚堅爲文昭¶
皇帝十月大赦境内改建元爲大安十一月羣竂勸進曰¶
長虵未殄方掃清國難宜進位元台十二月上光爲侍中¶
中外都督隴右諸軍大將軍涼州牧酒泉公三年八月甘¶
露降逍遙園白鷰翔于酒泉衆鷰成列而從之麟嘉元年¶
<pb:KR3k0012_SBCK_125-2b>¶
正月麟見金澤縣百獸從之於是羣寮奉請崇進名號光¶
從之二月僣即王位于南郊大赦改元置官司丞郎以下¶
猶攝州縣事三年九月大廟新成追尊父爲景昭王祖爲宣¶
公曾祖爲㳟公髙祖爲敬公龍飛元年五龍見于浩舋羣臣¶
咸賀勸光稱號六月僣即天王位于南郊大赦改年備置羣¶
司立丗子紹爲太子四年九月光寢疾十二月疾甚立太子¶
紹爲天王光自號太上皇帝以子纂爲太尉弘爲司徒詔曰¶
吾疾病不濟吾終之後使纂統六軍弘管朝政汝㳟己無爲¶
委重二兄庶可以濟今外有強冦民心未寜汝兄弟輯睦¶
則貽厥萬丗若内相圖則禍不旋踵纂弘泣曰不敢有二¶
心薨葬髙陵謚武皇帝廟號太祖¶
　　　　　吕纂¶
崔鴻十六國春秋後凉録曰呂纂字永緒光之長庶子母¶
<pb:KR3k0012_SBCK_125-3a>¶
趙淑媛少便弓馬不好書大安元年至于姑臧光臨薨執手¶
戒之曰汝性麤武深爲吾憂開基旣難守成不易善輔永¶
業勿聽讒言光薨紹袐不發䘮纂排閤入哭盡哀而岀紹¶
懼以位讓之曰兄功髙年長宜承大統纂曰臣雖長陛下¶
國家之適不可以私愛而亂大倫驍騎吕超謂紹曰纂臨¶
喪不哀步髙視逺觀其舉止恐成大變宜早除之纂聞超¶
謀遂率壯士數百踰北城攻廣夏門入自青角門昇謙光¶
殿紹登紫閣自殺吕超出奔廣武纂遂僣天王位大赦改龍¶
飛四年爲咸寧元年謚紹隱王纂遊田無度荒躭酒色常¶
與左右因醉馳獵於坑澗之間殿中侍御史王回扣馬諌¶
不納畨和太守吕超擅伐鮮卑思盤思盤訴超於纂纂召¶
超入朝怒曰卿恃兄弟桓桓欲欺吾也要當殺卿然後天¶
下可定超頓首曰不敢纂引諸臣讌于內殿吕隆屢勸纂¶
<pb:KR3k0012_SBCK_125-3b>¶
酒已至昏醉乗步輓車將超等遊于内至琨華堂東閤車¶
不得過纂親將竇川駱騰倚劒于壁推車過閤超取劒擊¶
纂纂下車擒超超刺纂洞匈奔于宣德堂將軍魏益入斬¶
纂首以徇隆旣簒位謚纂靈帝葬白石陵¶
　　　　　吕隆¶
崔鴻十六國春秋後凉録曰吕隆字永基光弟寳之子旣¶
殺纂遂僣即王位大赦改咸寧三年爲神鼎元年二月追¶
尊父寳爲文皇帝超有佐命之勲拜爲侍中都督中外諸¶
軍事輔國大將軍録尚書事封安定公二年秦遣鴻臚恒¶
敦拜隆征北大將軍河西諸軍事涼州牧建康公三年隆¶
以二凉之逼遣超賷珍寳請迎于秦遣尚書左僕射齊難¶
率歩騎四萬來迎隆率户一萬隨難東遷旣至長安秦以¶
隆爲散騎常侍尚書公如故超爲安定太守其後㘴與兆¶
<pb:KR3k0012_SBCK_125-4a>¶
興少子廣平公弼謀反誅呂光以乙酉歳據涼州至于是¶
歳歳在癸卯凡一十九年¶
　　　　　後燕慕容垂¶
崔鴻十六國春秋後燕録曰慕容垂字道明皝第五子小¶
字阿六敦母蘭淑儀垂少有器度長七尺七寸手垂過膝¶
皝甚寵之常曰此兒闊達好竒終能破人家或龍成人家¶
故名霸字道業因墜馬傷前二齒後改名缺外以慕郤缺¶
爲名內實惡而改之㝷以䜟記之文去夫以垂爲名稱尊號¶
封呉王建熈十年以車騎大將軍敗桓温於枋頭威名大¶
震太傅上庸王評深忌之垂遂出奔秦符堅聞垂至大悅¶
郊迎執手禮之甚重王猛惡垂雄略勸堅殺之堅不從以¶
爲冠軍將軍封賔都侯歷京兆尹符堅敗於淮南垂軍獨¶
全堅以千餘騎奔之丗子言於垂曰家國傾䘮皇綱廢㢮¶
<pb:KR3k0012_SBCK_125-4b>¶
當隆中興之業建少康之功宜恭承皇天之意因而取之¶
垂曰彼悉心投命若何害之乃以兵屬垂垂至澠池言於¶
堅曰王師不利北境之民或因此輕動臣請奉詔輯寧朔¶
裔且龍鄴舊都陵廟所在乞過展拜以申罔極堅許之權¶
翼諌曰垂瓜牙名將今之韓白且丗豪東夏志不爲人下¶
頃避禍歸誠非慕義也而恐冠軍之號不飽其志列地百¶
里未滿其心且垂猶鷹也飢則附人飽便髙颺遇風塵之¶
㑹必有凌霄之志堅曰卿言是也但朕巳許之匹夫猶重¶
信況萬乗之主乎翼曰陛下重小信而輕忽社稷臣見其¶
往不見其還關東之變垂其首乎自涼馬臺結草筏而渡¶
至安陽脩牋於長樂公丕垂至館之於鄴西㑹符暉告丁¶
零翟斌聚衆四千謀逼洛陽丕於是配垂兵二千遣廣武¶
將軍符飛龍率氏騎一千爲垂之副貳戒飛龍曰垂爲三¶
<pb:KR3k0012_SBCK_125-5a>¶
軍之統卿爲垂之謀主符暉告急簡書相㝷垂方圖飛龍¶
停河內不進悉誅氐兵命左右殺飛龍濟河焚橋衆三萬¶
至洛陽符暉閇門拒守不與交通翟斌率衆㑹垂勸稱尊¶
號垂曰新興侯國之正統孤之君也若以諸君之力得平¶
關東當以大義喻秦奉迎反正誣上自尊非孤心也乃自稱¶
大將軍燕王承制行事翟斌爲建義將軍封河南王弟德¶
爲范陽王衆至二十萬濟自石門長駈攻鄴元年正月朝¶
羣寮于淸陽宫以暐在長安依晉愍帝在平陽中宗稱王¶
改年建武故事改秦建元爲燕元元年立太子寶爲燕王¶
太子攻抜鄴郛丕固守中城垂壍而圍之於魏郡肥郷築¶
新興以置輜重進師攻鄴開其西奔之路二年三月丕弃¶
鄴奔并州以魯陽王和爲南中郎將鎭鄴十二年垂定都¶
中山建興元年正月羣寮勸垂正尊號辛卯僭即皇帝位¶
<pb:KR3k0012_SBCK_125-5b>¶
於南郊大赦改元立子寶爲皇太子十年五月太子寶率¶
衆八萬伐魏范陽王德爲之後繼魏聞寶將至徙于河西¶
寶臨河不敢濟引師還次於參合俄而魏軍大至三軍奔¶
潰寶與德等數千騎奔免十一年三月垂大衆出參合太¶
子寶出天門垂至參合見積骸如山設祭吊之死者父兄¶
各皆號哭軍中哀慟垂慙憤嘔血因而寢疾築燕昌城而¶
還寶等至雲中聞垂疾皆引歸及垂于平城夏四月薨于¶
上谷俎陽年七十一謚武成皇帝廟號丗祖¶
晉書曰垂以太元二十一年死在位十三年墓曰宣平陵¶
　　　　　慕容寳¶
崔鴻十六國春秋後燕録曰慕容寳字道祐垂第四子元¶
璽四年生于信都少輕果無志操好人倿巳叚后謂垂曰¶
太子姿質雍容柔而不断非濟丗之雄遼西髙陽陛下兒¶
<pb:KR3k0012_SBCK_125-6a>¶
之賢者宜擇一樹之垂不納謂曰汝謂我爲晉獻公乎建¶
興十一年四月僭即皇帝位大赦改爲永康元年寳遣將¶
軍趙王麟逼叚后曰常謂主上不能嗣守大統今竟能不¶
冝早自裁以全叚氏后怒曰汝兄弟尚逼殺母豈能保守¶
社稷吾豈惜死念國㓕不乆遂自殺八月立妃叚氏爲皇¶
后濮陽公榮爲皇太子二年正月魏使脩和寳不許二月¶
魏攻中山其夜尚書慕容皓謀殺寳立趙王麟寳與太子¶
榮等萬騎就清河王㑹于薊以開封公慕容詳守中山五¶
月詳遂僣稱尊號九月趙王麟率衆入中山殺詳麟復僣¶
尊號中山飢麟出據新市與魏師戰于義臺敗績南奔魏¶
入中山寳遣御史中丞兼鴻臚魯遂持節授司徒范陽王¶
德丞相兾州牧承制南夏封公侯牧守三年二月寳發龍城¶
以撫軍慕容騰爲前軍歩騎三萬將南伐次于乙連長上¶
<pb:KR3k0012_SBCK_125-6b>¶
叚速骨宋赤眉因民之憚逺役殺司空樂浪王宙衆旣幸¶
亂投伏奔走寳馳還龍城又與長樂王盛等南奔尚書蘭¶
汗殺速骨等十餘人奉太子榮承制大赦遣迎寳還于薊¶
寳欲北還盛等咸以汙忠𣢾虚實未明宜就范陽王德寳¶
從之乃自薊而南四月寳至鄴鄴中遺民固請留之寳不¶
從南至黎陽城西聞范陽王德稱制懼而退乃還龍城次¶
于廣都蘭汗又遣左將軍蘇超迎寳具申𣢾誠忠節無差¶
寳於是命發汗遣弟難率五百騎逆寳至龍城難引寳入¶
于外邸殺之年四十四殺太子榮及王公卿士百餘人汗¶
自稱大將軍大單于昌黎王號年青龍七月長樂王盛襲¶
誅汗盛即位僞謚寳惠愍皇帝廟號列宗¶
　　　　　慕容盛¶
崔鴻十六國春秋後燕録曰慕容盛字道運寳之庶長子¶
<pb:KR3k0012_SBCK_125-7a>¶
秦建元十年生于長安二十年符堅誅慕容氏盛奔東歸¶
至垂問以西事畫地成圖垂笑謂之曰昔魏撫明帝之首¶
遂乃侯之祖之愛孫有由來矣於是封長樂公建興六年¶
領北中郎鎭薊進爵爲王及寳爲蘭難所殺盛馳赴哀盛¶
潜結大衆謀討難及汗等斬之建平元年七月告成宗廟¶
大赦改青龍元年謙揖自卑不稱尊號以長樂王稱制諸¶
王貶爵爲公東陽公慕容根等九十八人上尊號盛不許¶
十月根等又請盛許之丙子僣即皇帝位正月朝羣臣于承¶
乾殿大赦改建平元年爲長樂元年二年正月大赦盛去¶
皇帝之號稱庶民天王三年八月右將軍慕容國謀率禁¶
兵襲盛前將軍叚璣等因衆心阻動潜於禁中鼔譟大呼¶
盛聞變率左右出戰衆皆披潰一賊從闇中擊盛傷足遂取¶
輦昇前殿召叔父河間公熈囑以後事熈未至而薨年二¶
<pb:KR3k0012_SBCK_125-7b>¶
十九僞謚昭武皇帝廟號中宗¶
晉書曰盛㓜而羈賤流漂長則遭家多難夷險安危備甞¶
之矣懲寳闇而不斷遂峻極威刑纎介之嫌莫不裁之於¶
未萌防之於未兆於是上下震恐人不自安雖推忠誠親戚¶
亦皆離貳舊臣靡不夷㓕安忍無親所以卒於不免是歳¶
隆安五年也¶
　　　　　慕容熈¶
崔鴻十六國春秋後燕録曰慕容熈字道文一名長生垂¶
之少子燕元二年生于常山建興八年封河間王永康初¶
隨寳奔龍城拜司隷校尉長樂元年遷僕射中外督領昌¶
黎尹盛薨遂僭即皇帝位大赦改長樂三年爲光始元年¶
二年正月熈引見州郡耆舊于東宫問以民所疾苦司隷¶
部民劉瓉對問稱旨拜帶方太守是春大治宫室四月立¶
<pb:KR3k0012_SBCK_125-8a>¶
符貴人爲昭儀五月築龍騰苑廣十里餘役徒二萬起景¶
雲山于苑内又起逍遙宮甘露殿連房數百觀閣相交鑿¶
天河渠引水入宫又爲符昭儀鑿曲光海淸涼池季夏暑¶
熱士卒不得休息&KR2109;死者半四年二月昭儀符氏卒符貴¶
嬪爲皇后九月符后遊畋熈從之北登白鹿山東過青嶺¶
南臨滄海冬十一月乃還百姓苦之士卒爲虎狼所害及¶
凍死者五十餘人五年十月擬鄴之鳳陽作弘光門累級¶
三層建始元年正月大赦天下三月太史丞梁延年夢月¶
化爲五白龍夢中占之曰月臣也龍君也月化爲龍當有¶
臣爲君寤而告人曰國祚其將盡乎是日符后起承華殿¶
髙承光一倍負土於北門土與榖同價典軍杜静載棺詣¶
闕上書諌熈大怒斬之后嘗季夏思凍魚繪冬須生地黃¶
皆下有司切責不得加以大辟四月符后卒熈悲號躃踊¶
<pb:KR3k0012_SBCK_125-8b>¶
若喪考妣擁其尸而撫之曰體巳就冷命遂斷矣於是僵¶
仆絶息乆而乃蘇服斬縗食粥百寮宮内設位哭臨有司桉¶
檢哭者有淚則不無淚則加罪羣臣振懼莫不含辛以爲淚¶
髙陽王妃張氏熈之嫂也美姿容熈欲以爲殉乃毀其禭¶
鞾中有弊氊遂賜死三女叩頭求哀熈弗許營陵周輪數¶
里下固三泉内圖畫尚書八座之像熈曰善爲之朕將隨¶
后入此陵轜車髙大毀北門而出中衛將軍馮跃左衛將¶
軍張興先皆㘴事亡奔以熈政之虐也與跃從兄萬泥等¶
三十二人結盟推夕陽公慕容雲爲主發尚方徒五千人¶
分屯四門入宮授甲閉門拒守中黃門趙洛生奔告熈熈¶
曰此䑕盗耳朕還當誅之乃収髮貫甲馳還赴難夜至龍¶
城攻北門不尅遂入龍騰苑左右潰散熈微服逃于林中¶
爲人執送雲等殺之年二十三雲葬之徽平陵謚曰昭文¶
<pb:KR3k0012_SBCK_125-9a>¶
皇帝¶
晉書曰垂以孝武帝太元八年僭立至熈四丗凡二十四¶
年以安帝伐熈二年㓕¶
　　　　　慕容雲¶
崔鴻十六國春秋後燕録曰慕容雲字子雨寶之養子祖¶
父和髙勾麗之支庶自云髙陽氏之苗裔故以髙爲氏寳¶
之爲太子雲以武藝給侍東宮永康初拜侍御郎以疾去¶
官及熈葬后馮跃詣之告以大謀雲懼跃等強之四月即¶
天王位復姓髙氏大赦改建始元年爲正始元年國仍號¶
大燕以馬跃爲侍中中外都督録尚書事武邑公二年慕¶
容歸爲遼東公主燕之宗祀三年冬十月雲臨東堂幸臣¶
離班桃仁懷劒執紙而入稱有啓抽劒擊雲雲以几拒班¶
桃仁進而殺之推立馮氏爲主跃即位謚爲懿惠皇帝始¶
<pb:KR3k0012_SBCK_125-9b>¶
垂以丙戌之歲建號中山馮跃即位之歳歳在己酉二十¶
四年¶
太平御覽卷第一百二十五¶
<pb:KR3k0012_SBCK_125-10a>¶
