# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:42.399567
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 742
#+PROPERTY: FILE SB11n0727-742太平御覽-卷之七百四十二.
<pb:KR3k0012_SBCK_742-1a>¶
太平御覽卷第七百四十二¶
　疾病部五¶
　　　瘡　痱　螫毒¶
　　　蠱　癰疽　瘻¶
　　　癬　&KR1023;　疥¶
　　　惡疾　疫癘¶
　　　　　瘡¶
周禮春官下曰瘍醫掌腫瘍潰瘍金瘍折瘍之祝(祝當如/注讀如)¶
(注病/之注)¶
禮記曲禮上曰頭有瘡則沐身有瘍則浴¶
謝承後漢書曰嬀皓母炙瘡發膿皓祝而愈之¶
魏書曰孫觀遷青州刺史從征孫權於濡湏口爲流矢所¶
中穿左足力戰不顧太祖勞之曰將軍&KR0013;瘡深重而猛氣¶
<pb:KR3k0012_SBCK_742-1b>¶
益奮及瘡甚遂卒¶
吴歷曰孫䇿爲許貢客所傷旣&KR0013;瘡䇿引鏡自照曰面如¶
此當可復建功立事乎椎几大呼瘡皆分裂其夜卒¶
江表傳曰周泰爲濡湏督諸將以泰本岀於微賤咸輕傲¶
之孫權乃入泰營於都巷中張幔大請官僚使泰脫衣幘¶
見其瘡痍匝體指瘡而問何地戰傷泰具對權把其臂流¶
涕¶
沈約宋書曰劉邕所噉食毎異(於人性嗜瘡痂/以爲味似鰒魚)詣孟靈休¶
靈休先患炙瘡瘡痂落牀上邕因取食之靈休瘡痂未落¶
者悉禠以飴邕靈休與何勗書曰劉邕向顧見噉舉體流¶
血南康國吏二百人不問有罪無罪遞牙舉鞭取瘡常以¶
給膳¶
又曰張收甞爲猘大所傷醫云冝食蝦蟆膾收甚難之醫¶
<pb:KR3k0012_SBCK_742-2a>¶
含&KR0015;先甞收因此乃食瘡亦即愈¶
後魏書曰長孫子彦末年石發舉體生瘡雖親戚兄弟以¶
爲惡疾如此難以自明丗無良醫悮其死矣甞聞惡疾蝮¶
虵螫之不痛試爲求之當令兄弟知我乃於南山得虵以¶
股觸之痛楚號呌俄而腫死¶
抱朴子曰治金瘡以氣吹之血即斷痛立止¶
論衡曰儒書言燕太子丹使客荆軻刺&KR0087;王不得誅死後¶
髙漸離復以擊筑見秦王王知燕之客乃膠其眼使之擊¶
筑漸離置鈆於筑中以爲重而擊&KR0087;王&KR0087;王病瘡三月而¶
死夫言髙漸離以筑擊&KR0087;王實也言中&KR0087;王病瘡三月而¶
死虚也¶
&KR0286;康髙士傳曰孔休元甞&KR0013;人斫之至見王莽以其面有¶
瘡瘢乃碎其王劒　與治之¶
<pb:KR3k0012_SBCK_742-2b>¶
華佗別傳曰瑯瑘有女子右股上有瘡癢而不痛愈巳復¶
發佗曰當得稻糠色犬繫馬頓走出五十里斷頭向癢乃¶
從之須&KR0119;有虵在皮中動以鐡横貫引岀長三尺許七日¶
便愈¶
異苑曰陳郡謝石少患面瘡諸治莫愈乃自匿逺山卧於¶
巖下中霄有物䑛其瘡隨䑛除而䑛處悉白故丗呼爲謝¶
白面¶
又曰有田父耕值見傷一虵有一虵銜草着瘡上而傷者¶
差田父收其餘葉治瘡皆驗¶
又曰晉時長山趙宣母任身如常而髀上癢搔之成瘡二¶
兒從瘡中岀母子平安¶
幽明録曰漢武在甘泉宮有玉女降與帝圍棊女風姿端¶
正帝乃欲通之女因唾帝面遂成瘡帝避跪謝神女爲出¶
<pb:KR3k0012_SBCK_742-3a>¶
温水洗之(事具温/泉部)¶
西京雜記曰廣川王好發冢後發欒書冢是夕王夢一丈¶
大&KR0066;眉盡白以杖扣王左脚王&KR0116;左脚腫痛因生瘡至死¶
不差¶
三輔故事曰衛太子嶽鼻武帝疾避暑甘泉宮江充謂太¶
子曰陛下惡太子鼻當持&KR0083;蔽其鼻及入充言曰太子不¶
欲聞陛下膿臰蔽鼻而入帝大怒¶
　　　　　痱¶
&KR0003;文曰痱風病也¶
漢書曰灌嬰矯先帝詔當弃市嬰陽病痱不食欲死或聞¶
上無殺意嬰復食治病議定不死矣乃有飛語爲惡言聞¶
上故以棄市¶
東觀漢記曰明帝行幸諸國勑執金吾馮魴將緹&KR0016;&KR0043;玄¶
<pb:KR3k0012_SBCK_742-3b>¶
<pb:KR3k0012_SBCK_742-3b>¶
嵇含遇蠆客賦曰元康二年七月七日中夜遇蠆客有&KR0231;余¶
者曰諺云過滿百爲蠆所螫斯言信哉¶
　　　　　蠱¶
周禮秋官曰庶氏掌除毒蠱以嘉草攻之¶
左傳曰宣二晉里克有蠱疾¶
沈約宋書曰沛郡相縣唐賜徃比村飲酒還因得病吐蠱¶
䖝十枚臨死語妻張曰死後刳腹出病張手破之藏悉糜¶
碎¶
捜神記曰蠱有恠物&KR0002;&KR0017;其妖形變化雜&KR0011;殊種或爲狗¶
豕或爲䖝虵其人皆自知其形&KR0250;常行之於百姓所中皆¶
死¶
續搜神記曰曇逰道人清苦沙門也剡縣有一家事蠱人¶
噉其食飲無不吐血死遊詣之主人下食遊便呪焉一&KR0031;¶
<pb:KR3k0012_SBCK_742-4a>¶
蜈蚣長丈餘於盤中走出飽食歸安然無他¶
靈&KR0017;志曰滎陽郡有一家姓廖其家累丗爲蠱以致富子¶
女豐恱後取新婦不以此語之家人悉行婦獨守家見屋¶
中一大堽試發見一大蛇便作沸湯悉灌殺之家人還婦¶
具&KR0003;焉舉家驚惋無幾其家疾病死亡略盡¶
　　　　　癰疽¶
廣雅曰痤疽癰也¶
說文曰癰腫也痤小腫也¶
釋名曰癰壅也氣壅不通結裏而潰也¶
左傳襄十九年傳曰晉荀偃癉疽生瘍於頭(癉疽/惡瘡)濟河及¶
著癰病自岀¶
史記曰卒有病癰者吴起爲吮之卒母哭之曰徃年吴公¶
吮其父父遂戰死今又吮此子妾不知其所死矣¶
<pb:KR3k0012_SBCK_742-4b>¶
漢書曰項羽疑范増奪其權増怒曰天下且定而王自爲¶
之願賜骸骨羽許之亞父未至彭城疽發背而死¶
又曰僕射鄭崇數以職事見責發頸癰而死¶
又曰文帝病癰鄧通常爲上吮之上問曰天下誰最愛我¶
通曰莫&KR0002;太子太子入上使吮癰太子色難聞通吮之慙¶
遂恨通¶
東觀漢記曰樊儵事後母至孝母常病癰樊至吮&KR0947;¶
典略曰趙戩病疽疾年六十餘聞魏王薨哭泣哀過瘡發¶
而卒¶
王隱晉書曰徐苗字叔胄弟亡臨殯口中癰大潰膿溢苗¶
含去之¶
宋書曰劉瑀與何偃俱發背癰瑀疾巳篤聞偃亡懽甚叫¶
呼於是亦卒¶
<pb:KR3k0012_SBCK_742-5a>¶
南史曰徐嗣伯春月出戲聞草屋中有呻吟聲嗣伯曰此¶
病甚重更二日不療必死乃徃視見一老姥稱體痛而處¶
處有&KR1532;黒無數嗣伯還煑斗餘湯送令服之訖痛&KR0044;愈甚¶
跳投牀者無數湏&KR0119;所&KR1532;處皆拔岀長寸許乃以膏塗諸¶
瘡口三日而復云此名釘疽也¶
又曰薛伯宗善徙癰疽公孫泰患發背伯宗爲氣封之徙¶
置齋前栁樹上明月而癰消樹邊使起一瘤如拳大稍稍¶
長二十餘日瘤大膿爛出黄赤汁升餘樹爲之痿損¶
唐書曰李洧正巳從父兄正巳死洧以徐州歸順封潮陽¶
郡王無何背發疽稍平乃大具糜餅飯僧於市洧乗平肩¶
輿自臨其塲市人讙呼洧驚疽㑹於背而卒¶
孝子傳曰魏逹父苦疽痺逹吮嗽而愈¶
山海經曰帶山有鳥狀如馬五采名鵸䳜食之不疽¶
<pb:KR3k0012_SBCK_742-5b>¶
又曰半石之山合水出焉多鰧魚蒼文赤尾食之不癰譙¶
明之山譙水注焉多阿羅魚一首十身食之巳癰¶
辛氏三&KR0087;記曰大魚如羊在長池中丗人食之生癰瘡¶
論衡曰儒書云齊桓公&KR0018;婦人朝諸侯管仲告諸侯曰吾¶
君有疽瘡不得婦人瘡惡不愈諸侯信管仲故無叛者¶
　　　　　瘻¶
說文曰瘻頸腫也¶
山海經曰脫扈之山植猪之草可以巳䑕(郭璞注曰/䑕瘻也)¶
淮南子曰狸頭巳䑕鷄頭巳瘻¶
洞林曰栁祖休婦病䑕瘻積年不差及困令兒就吾卦之¶
語之曰當得賤師姓石者治之(事具/䑕部)¶
　　　　　癬¶
&KR0003;文曰癬乾瘡也¶
<pb:KR3k0012_SBCK_742-6a>¶
山海經曰渠猪之山多豪魚赤喙赤尾食之可巳白癬¶
又曰橐山槖水出焉脩郡之魚其音如鴟食之巳癬¶
　　　　　&KR1023;¶
&KR0003;文曰&KR1023;中塞腫¶
漢書曰趙充國討先零帝詔充國曰欲至冬擊虜將軍士¶
寒手足　&KR1023;豈有利哉(皸坼裂也/&KR1023;寒瘡也)¶
　　　　　疥¶
&KR0003;文曰疥瘙也¶
周禮天官疾醫曰夏時有癢疥病¶
禮記月令曰仲冬行春令民多疥癘¶
左傳昭五曰齊侯疥遂痁朞而不瘳諸侯之賔問疾者多¶
在焉¶
國語吴語曰夫差旣許越成乃大戒師徒將以伐齊子胥¶
<pb:KR3k0012_SBCK_742-6b>¶
諌曰越之在吴也猶人之有心腹之疾也今王非越是圖¶
而齊魯以爲憂事夫齊譬諸疾疥癬也豈能涉江湖而與¶
我争此地哉¶
山海經曰石跪之山其草多條其狀如韭而白花黒實食之¶
巳疥¶
宋玉登徒子賦曰登徒子之妻旣疥且痔登徒恱之使有¶
五子¶
又曰竹山有草名曰黄藿枝如樗葉如麻白華赤實浴之¶
巳疥¶
　　　　　惡疾¶
韓詩外傳曰芣苢傷夫有惡疾也采采芣苢薄言捋之(芣/苢)¶
(澤㵼也芣苢臭惡之菜猶捋之不巳/君子雖有惡疾我猶不能去離也)¶
論語雍也曰伯牛有疾子問之自牖執其手(包曰牛有惡/疾不欲見人)¶
<pb:KR3k0012_SBCK_742-7a>¶
曰亡之命矣夫斯人也而有斯疾也斯人也而有斯疾也¶
後魏書曰李庶生而天閹崔諶調之曰教弟種&KR0066;以錐遍¶
刺作孔挣以馬尾庶曰先以此方廻施貴族藝眉有效然¶
後樹&KR0066;丗傳諶門有惡疾以呼沲爲墓田故庶言及之¶
列女傳曰蔡夫之妻者宋人之女也旣嫁於蔡夫有惡疾¶
其母將改嫁之女曰夫之不幸乃妾之不幸將何去之終¶
不聽其母而作芣苢之詩¶
　　　　　疫癘¶
&KR0003;文曰疫皆民之疾也¶
釋名曰疫役也言有&KR0017;行疾也¶
禮記月令曰孟夏行秋令則民多大疫¶
續漢書曰元&KR0004;中㑹稽大疫使光禄大夫將醫廵行¶
魏書曰文帝在東宫氛癘大起時人彫傷帝深感歎與素¶
<pb:KR3k0012_SBCK_742-7b>¶
所敬者大理王朗書言人生有七尺之形死爲一棺之土¶
唯立德揚名可以不朽¶
魏志曰司馬朗遷兖州刺史征呉到居巢軍中大疫朗躬¶
親廵視致藥於疾卒焉¶
王隱晉書曰郭文舉得疫病危困不肯服藥曰命在天不¶
在藥¶
鍾離意別傳曰黄讜爲㑹稽太守吴大疾疫黄君轉署意¶
中部督郵意乃露車不冠身循行病者賜與醫藥其所臨¶
護口十餘人¶
劉根別傳曰頴川太守到官民大疫&KR0122;吏死者過半夫人¶
郎君悉病府君從根求消除疫氣之術根曰寅戌歳泄氣¶
在亥今年太歳在寅於聽事之亥地穿地深三尺方與深¶
同取沙三斛着中以淳酒三升沃其上府君即從之病者¶
<pb:KR3k0012_SBCK_742-8a>¶
即愈疫疾遂絶¶
山海經曰復州之山有企踵之鳥如鴞一足彘毛見則其¶
國中大疫¶
三輔决録曰井丹舉室疫病梁松自將醫藥治丹¶
盛弘之荆州記曰始安郡有烏焉其形似鵲白尾名爲青¶
鳥常以三月自蒼梧而度羣飛不可勝數山人見其來多¶
苦疫氣¶
魏文帝與呉質書曰昔年疾疫親故多罹其灾徐陳應劉¶
一時俱逝¶
曹植&KR0003;疫氣曰建安二十二年厲氣流行家家有僵尸之¶
痛室室有號泣之哀或闔門而殪或覆族而喪或以爲疫¶
者&KR0017;神所作夫罹此者悉&KR0013;&KR0260;茹藿之子荆室蓬户之人¶
耳&KR0002;夫殿處鼎食之家重貂累蓐之門&KR0002;是者鮮焉此乃¶
<pb:KR3k0012_SBCK_742-8b>¶
<pb:KR3k0012_SBCK_742-8b>¶
