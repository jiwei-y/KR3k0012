# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:16.585684
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 341
#+PROPERTY: FILE SB11n0727-341太平御覽-卷之三百四十一.
<pb:KR3k0012_SBCK_341-1a>¶
太平御覽卷第三百四十一¶
　兵部七十二¶
　　　斾　幟　幡　旒　旄¶
　　　眊　麾　幢　節　鉞¶
　　　　斾¶
說文曰斾者斾然垂也¶
爾雅曰續旐曰斾(帛續旐末/爲燕尾也)¶
左傳曰楚令尹南轅反斾¶
又曰抜斾投衡乃出¶
又曰晉楚戰子玉以若敖之六卒將中軍(子玉楚/令尹也)子西將¶
左子上將右(子西鬪冝申/子上鬪勃也)胥臣蒙馬以虎皮先犯陳蔡陳¶
蔡奔楚右師潰(陳蔡属楚/之右師也)狐毛設二斾而退之(斾大旗也/又建旗而)¶
(退若大將/稍却也)¶
<pb:KR3k0012_SBCK_341-1b>¶
東京賦曰通帛蒨斾¶
　　　　幟¶
史記曰沛公祠黄帝蚩尤於沛庭旗幟皆尚赤¶
又曰韓信代趙令輕騎二百人人持一赤幟入趙壁拔趙¶
幟立漢幟¶
東觀漢記曰漢兵守成都公孫述謂延岑曰事當奈何岑¶
曰男兒當死中求生可坐窮乎財物易聚耳不冝有愛𫐠¶
乃悉散金帛募敢死士五千餘人以配岑於市橋僞建旗¶
幟鳴鼓挑戰而潜遣竒兵出吴漢軍後襲擊破漢漢墮水¶
縁馬尾得出¶
袁山松後漢書曰赤眉復入長安止桂宫逢安將千餘人¶
攻延岑於杜陽鄧禹以赤眉精兵出在外唯盆子羸弱在¶
長安攻之與謝禄夜戰槀街中鄧禹敗走逢安西與延牙¶
<pb:KR3k0012_SBCK_341-2a>¶
蘇茂李寳戰於杜陽大破之寳茂降牙收散卒還戰寳茂¶
從内抜赤眉旗自立其幟赤眉還驚亂走自投川死者十¶
餘萬人¶
墨子曰凡幟帛長五丈廣半幅¶
太白經曰右一將行得水黒幡旗幟圖熊(旗額白/脚青)右二將¶
行得火赤幡旗幟圖鶚(旗額白/脚青)右三將行得木青幡旗幟¶
圖熊(旗額白/脚青)右四將行得金白幡旗幟圗狼(旗額白/脚青)右五¶
將行得土黄幡旗幟圖虎(旗額白/脚青)左一將行得水黒幡旗¶
幟圗熊(旗額白/脚黄)左二將行得火赤幡旗幟圗鶚(旗額青/脚白)左¶
三將行得木青幡旗幟圖熊(旗額青/脚黄)左四將行得金白幡¶
旗幟圖狼(旗額青/脚黑)左五将行得土黄幡旗幟圖虎(旗額青/脚赤)¶
　　　　　幡¶
釋名曰幡也其皃幡幡然也¶
<pb:KR3k0012_SBCK_341-2b>¶
說文曰幡幟也¶
麟角曰信幡古之麾號也所以題表官號以爲符信故謂¶
之信幡乗輿則畫爲白虎取其義而有威信之德也魏朝¶
有青龍朱雀玄武白虎黄龍等五幡以詔四方詔東方郡¶
國以青龍信南朱鳥西白虎北玄武朝廷畿甸則以黄龍¶
亦以騏麟信幡髙貴郷公討晉文自秉黄龍幡以麾號令¶
晉朝唯用白虎書信幡用鳥取其飛騰輕疾一曰鴻鴈有¶
去來之信也¶
漢書曰甘延壽出西域部勒行陣别爲校尉踰葱嶺入亦¶
谷至郅支城望見單于城上五采幡幟¶
又曰武帝伐南越禱太一以牡荆書幡名曰靈旗¶
獻帝春秋曰董卓未誅有書三尺布幡上作兩口相銜之¶
字負之於道歌曰布乎及吕布殺卓負布者不復見¶
<pb:KR3k0012_SBCK_341-3a>¶
吴志曰陸遜取冝都獲秭歸枝江還屯夷陵守峽口以備¶
蜀關羽還當陽西保夌城權使誘之羽僞降立幡旗爲象¶
人於城上因遁走¶
王隠晉書曰河間王伐齊王囧火燒觀閣及千秋神虎二¶
宫門囧盗白虎幡唱云長沙王矯詔長沙更以白幡唱稱¶
大司馬謀反¶
晉書曰長沙王乂攻齊王囧囧令王胡悉盗騶虞幡唱云¶
長沙王矯詔乂稱大司馬謀反助者誅五族¶
又張華傳曰楚王瑋受宻詔殺太宰汝南王亮太保衛瓘¶
等内外兵擾朝廷大恐計無所出華白帝以瑋矯詔擅害¶
三公將士倉卒謂是國家意故從之耳今可遣騶虞幡使¶
外軍解嚴理必風靡上從之瑋兵果散及瑋誅華以首謀¶
有功拜右光禄大夫¶
<pb:KR3k0012_SBCK_341-3b>¶
又曰衛瓘旣誅瓘女與國臣書曰先公名謚未顯無異凡¶
人每恠一國蔑然無言春秋之失其各安在悲憤感慨故¶
以示意於是主簿劉繇等執黄幡撾登聞鼓上言論之¶
又曰楚王瑋之誅二公也守東掖門會騶虞幡出乂投弓¶
流涕曰楚王𬒳詔是以從之¶
宋書曰元嘉四年車駕出北堂使三更竟開廣莫門南臺¶
云應湏白獸幡銀字&KR1654;不肯開尚書左丞羊玄保奏免御¶
史中丞傳隆巳下曇首曰旣無異勑又闕幡&KR1654;雖稱上旨¶
不異單刺元嘉元年二月雖有開門例此乃前事違令今¶
守舊未爲非禮其不請白獸幡銀字&KR1654;致開門不時由尚¶
書相承之失亦合糺正上特無問更立科條¶
北史曰後魏元孚持白虎幡勞阿那瓌於柔玄懷荒二鎮¶
間阿那瓌衆號三十萬隂有異意遂拘留孚載以轒(音/汾)輼¶
<pb:KR3k0012_SBCK_341-4a>¶
(音/温)車日給酪一升肉一段每集其衆坐孚東廂稱爲行䑓¶
甚加禮敬¶
晉起居注曰太陽佐伺承有母云感老君生丞相中貴¶
畫作九龍幡遂群聚弃市¶
晉諸公讃曰楚王瑋矯詔害汝南王亮其夜帝臨東堂張¶
華唱議乃遣左右以白虎幡麾之然後衆散¶
鍾離意别傳曰意爲瑕兵今立春遣户曹史擅建賫青幘¶
幡白督郵督郵不受建留於家還白意言受他日意見督¶
郵而督郵謝意言所以不受青幘幡者巳自有也意還召¶
建問狀建惶怖叩頭意曰勿叩頭使外聞也出因轉署主¶
記史假遣無期建歸家父問之曰朝大士衆賢能者多子¶
何功才旣獲顯榮假乃無期寵厚將何謂也無得有不信¶
於賢主耶建長跪以青幘幡意語父父嘿然有頃令妻設¶
<pb:KR3k0012_SBCK_341-4b>¶
酒殺雞與建相樂謂建曰吾聞有道之君以義理殺人無¶
道之君以血刄加人長假無期唯死不還將何以自栽乎¶
酒畢進藥建遂物故¶
石虎鄴中記曰勒爲石虎諱呼白虎幡爲天鹿幡¶
鹽鐡論曰發春之後懸青幡築土牛殆非明主勸耕稼之¶
意春令之論也¶
軍令曰五聞皷音舉黄帛兩半幡合旗爲三靣負陣庾肅¶
之教曰大赦蕩然萬物更新陽幡旣建事從寛簡羗可得¶
詢求民瘼撫循物性¶
　　　　　旒¶
周禮曰龍旂九斿象大火也鳥旟七斿象鶉火也熊旗六¶
斿以象伐也龜旐四斿以象營室也(大尾九星朱鳥七星/參七星營室四星)¶
又曰全羽爲旒¶
<pb:KR3k0012_SBCK_341-5a>¶
公羊傳曰諸侯若贅旒¶
禮含文嘉曰天子之旗九仞十二旒曳地(旗者旌旗也所/以別尊卑序貴)¶
(賤/也)諸侯七仞九旒齊&KR0942;(&KR0942;車後横木也諸/侯之旗斉於&KR0942;)卿大夫五仞五¶
旒齊&KR0942;士三仞三旒齊首(首頭/也)¶
廣雅曰天子十二旒至地諸侯九旒至&KR0942;卿大夫七旒至¶
轂士三旒至肩¶
東京賦曰建神旒之太常¶
　　　　　旄¶
尚書曰武王右秉白旄(孔安國注曰手秉/旄有事施教也)¶
又曰羽畎夏翟(雉名可/飾旄)¶
毛詩曰建彼旄矣¶
又曰干旄羙好善也衛文公之臣子多好善賢者樂告以¶
善道也孑子干旄在浚之郊¶
<pb:KR3k0012_SBCK_341-5b>¶
左傳曰晉人假羽旄于齊而不歸齊人始貳¶
漢書武紀曰征和二年更加節黄旄(應邵注曰戾太子發節/加其上黄以嗣之也)¶
晉書曰王珣字元琳弱冠與陳郡謝玄爲桓温掾俱爲温¶
所重嘗謂之曰謝掾年四十必擁旄杖節王椽當作黒頭¶
公皆未易才也¶
鬻子曰武王伐紂乃命太公把旄以麾之紂軍反走¶
列仙傳曰秦文公時有梓樹化爲牛以騎擊之騎不勝或¶
墜髻解𬒳髮牛畏之入河故秦因致旄頭騎使先驅¶
文選曰羽旄掃霓¶
又曰羽旄楊蕤¶
又曰素旄一麾渾一區宇¶
洛神賦曰左倚彩旄右䕃桂旌¶
楚詞曰建脩虹之采旄¶
<pb:KR3k0012_SBCK_341-6a>¶
甘泉賦曰流星旄以電燭¶
又曰建雄虹之采旄(係綴螮蝀/文紛錯也)五色雜而炫耀(衆采雜厠/而明朗)¶
　　　　　眊¶
服䖍通俗文曰毛飾曰眊(音/餌)¶
漢魏故事曰與外國節皆二赤眊一黒眊十異於常節¶
魏略曰諸葛亮見劉備備性好眊時適以旄牛尾與備者¶
備手自結之亮曰將軍當復有逺志耶止結眊而巳備知¶
亮非常人乃投眊而謂曰以忘憂耳¶
吴時外國傳曰黒白眊出天笁國¶
陶公故事曰臣侃奉獻金鐥白毦四枚¶
續異記曰竟陵王誕在廣陵左右侍直眠中夢人告之曰¶
官湏髮爲矟眊覺則巳失髮矣如此者數十人¶
俗說曰謝安小兒時使有名譽流聞逺國慕容廆餉謝白¶
<pb:KR3k0012_SBCK_341-6b>¶
狼眊一雙謝時年十三(一作慕/容垂也)¶
魏武與楊彪書曰今贈足下十鈴眊一具¶
諸葛亮與瑾書曰兄嫌白帝兵非精練到所督則先主帳¶
下白眊西方上兵也嫌其少者當復部分江州兵以廣益¶
之庾翼與燕王書曰今致孔雀眊二枚¶
諸葛亮與吴王書曰所送白毦薄少重見辭謝益以憎慙¶
庾翼與慕容皝書曰今致𥜗鎧一領兠牟白毦自副¶
又曰今致朱&KR0238;銏二十張絳碧畫幡黒眊自副(銏所/諫切)¶
　　　　麾¶
左傳曰楚人謂夫旍子重之麾也¶
榖梁曰日有食之皷用牲于社用牲非禮也天子救日置¶
五麾陳五兵五皷諸侯置三麾陳三兵三皷大夫擊門士¶
擊柝¶
<pb:KR3k0012_SBCK_341-7a>¶
後漢書曰班超拜爲將兵長史假皷吹幡麾¶
王隱晉書曰戴洋病亡天神使爲酒藏吏授符持幡麾將¶
士蓬萊諸山五日更生¶
華陽國志曰曹公察關羽不安使張遼以情問之羽嘆曰¶
吾極知曹公待我厚然吾受劉將軍恩誓以共死不可背¶
之要當立効報公曹聞而義之是歳紹征官渡遣驍騎將¶
軍顔良攻東郡太守劉延於白馬公使遼羽爲先鋒羽望¶
見良麾䇿馬刺良於萬衆中斬其首還遂解延圍公即表¶
封羽漢壽亭侯重加賞賜羽盡封其物拜書告辭而歸先¶
主也¶
晉令曰兩頭進戰視麾所指聞三金音止二金音還¶
軍令曰凢戰臨陣皆無讙(音/暄)譁(音/化)明聽皷音謹視幡麾麾¶
前則前麾後則後麾左則左麾右則右麾不聞令而擅前¶
<pb:KR3k0012_SBCK_341-7b>¶
後左右者斬¶
淮南子曰譬若軍之持麾者也妄指而亂矣¶
　　　　　幢¶
釋名曰幢童也其㒵童童然也¶
晉公卿禮秩曰安平王孚汝南王亮太傳楊駿義陽王望¶
齊王囧魯王賈充河間王顒梁王&KR0686;秦王東長沙王乂皆¶
給羽葆幢¶
後魏書曰韓茂膂力絕人尤善騎射太宗曽親征丁零翟¶
猛茂爲中軍執幢時大風諸軍旌旗皆偃仆茂於馬上持¶
幢𥘉不傾倒太宗異而問之徴茂所属具以狀對太宗謂¶
左右曰記之㝷徴詣行在所試以騎射太宗深竒之以茂¶
爲虎賁中郎將¶
兵書曰赤幢常在大將不得動揺赤者火也火土之母故¶
<pb:KR3k0012_SBCK_341-8a>¶
軍主長服赤幢¶
　　　　　節¶
周禮曰守國者用玉節守都鄙者用角節掌邦國之使者¶
用虎節土國用人節澤國用龍節(皆金/爲之)門户用符節貨賄¶
用璽節使用管節道用旌節(以竹/爲之)¶
漢書曰蘇武在匈奴北海牧羊起卧操節(節麾/也)¶
又曰張騫使月支匈奴得之留騫五六年漢節不失¶
東觀漢記曰鄭衆謂匈奴曰不忍將大漢節對氊裘也¶
唐書曰潁王璬爲蜀郡都督璬性儉率將渡綿州江登舟¶
見以綵縁席爲籍者顧曰此可以爲寢處奈何踐之命徹¶
去之璬𥘉奉命之藩卒遽不遑受節綿州司馬史賁進說¶
曰王帝子也且爲節度大使今之藩而不持節單騎徑進¶
人何所瞻請建大槊蒙之油囊爲旌節狀先駈道路足以¶
<pb:KR3k0012_SBCK_341-8b>¶
威衆璬笑曰但爲眞王何用假旌節乎¶
　　　　鉞¶
釋名曰鉞豁也所司莫敢當前豁然破散也¶
宋林曰鉞王斧也¶
開元文字云斧也或爲鉞¶
尚書牧誓曰王左杖黄鉞右秉白旄以麾曰逖矣西土之¶
人¶
又顧命曰一人冕執劉立于東堂一人冕執鉞立于西堂¶
(云冕皆大夫也鉞属也/立於東西廂之前堂)¶
詩曰武王載斾有䖍秉鉞如火烈烈則莫我敢遏(䖍固/也)¶
禮記曰天子賜諸侯樂則以柷將之賜伯子男樂則以鼗¶
將之諸侯賜弓矢然後征賜鈇鉞然後殺賜圭瓉然後¶
爲鬯¶
<pb:KR3k0012_SBCK_341-9a>¶
又曰軍旅鈇鉞先王之所以飾怒也¶
又曰是故君子不賞而民勸不怒而民威於鈇鉞¶
左傳曰魏絳至授㒒人書將伏劒士魴張老止之公讀其¶
書曰君合諸侯臣敢不敬君師不武執事不敬罪莫大焉¶
臣懼其死以及楊干無所逃罪不能致訓至於用鉞臣之¶
罪重敢有不從以怒君心請歸死於司宼也¶
又曰將戮慶封椒舉曰臣聞無瑕者可以戮人慶封唯逆¶
命是以在此其肯從於戮乎播於諸侯焉用之王弗聽負¶
之斧鉞以徇於諸侯¶
又曰其後襄之二輅鏚鉞耟鬯&KR0686;弓虎賁文公受之以有¶
南陽之田(晉文/公也)¶
史記殷本紀曰當是時桀爲虐亂媱荒酖酗于酒不脩厥¶
政天下叛之而諸侯昆吾氏爲亂湯迺興師率諸侯伊尹¶
<pb:KR3k0012_SBCK_341-9b>¶
從湯湯自把鉞以伐昆吾遂伐桀¶
又曰紂囚西伯於羑里西伯之臣閎天之徒求美女竒物¶
善馬以獻紂紂廼赦西伯西伯出而獻洛之地以請除炮¶
烙之刑紂乃許之賜弓矢斧鉞使征伐¶
又曰周本紀曰紂嬖妾二女皆經自殺武王又射三發擊¶
以劒斬以玄鉞¶
又曰周公旦把大鉞畢公把小鉞以夾武王¶
漢書刑法志曰大刑用甲兵其次用斧鉞中刑用刀鋸其¶
次用鑚鑿薄刑用鞭朴¶
後漢書郭躬傳曰竇固出擊匈奴騎都尉秦彭爲副彭在¶
別屯而輙以法斬人固奏彭專擅請誅之顯宗乃引公卿¶
朝臣平其罪科躬以明法律召入議者皆然固奏躬獨曰¶
於法彭得斬之帝曰畢征校尉一統於督彭旣無斧鉞何¶
<pb:KR3k0012_SBCK_341-10a>¶
得專殺人乎躬對曰一統於督者謂在部曲也今彭專軍¶
別將有異於此兵事呼吸不容先關督帥且漢制棨㦸即¶
爲斧鉞於法不合罪帝從躬之議¶
吴志陸遜傳曰遜假節鉞爲大督逆曹休斬獲萬餘¶
吴録曰假陸遜黄鉞吴主親執鞭以見之¶
晉書天文志曰天槍三星在北斗杓東一曰天鉞天之武¶
備也¶
又曰參十里一曰參伐一曰大辰一曰天市一曰鈇鉞主¶
斬刈¶
又曰青龍三年六月丁未鎮星犯井鉞占曰爲兵氣也¶
又曰甘露元年七月乙夘熒惑犯井鉞占曰竝有兵事¶
唐書曰天寳中制黄鉞古來以金爲飾金者應五行之數¶
有肅殺之威去金稱黄理或未當其鉞冝改爲金鉞副威¶
<pb:KR3k0012_SBCK_341-10b>¶
武之義馬¶
司馬法曰夏執玄鉞¶
崔豹古今輿服注曰玄鉞諸公主得建之武王以黄鉞斬¶
紂故王者以爲戒太公以玄鉞斬妲巳故婦人以爲戒¶
博物志曰武王伐紂度河太風波武王操鉞乗麾麾之風¶
波立濟¶
正部曰奔逃之士不避斧鉞¶
張平子西京賦曰於是蚩尤秉鉞奮鬣𬒳般禁禦不若以¶
知神姦¶
張平子東京賦曰緫輕武於後陳奏麗皷之嘈獻戎士介¶
而揚揮載金鉦而建黄鉞¶
又曰方相秉鉞巫覡操茢桃弧棘矢所發無臬¶
又曰我光武忿之乃龍飛白水鳯翔參墟授鉞四七共工¶
<pb:KR3k0012_SBCK_341-11a>¶
是除¶
潘元茂冊魏公九錫文曰錫以二輅虎賁鈇鉞¶
陳孔章檄吴將校部曲文曰丞相秉鉞鷹楊順風烈火元¶
戎啓行未皷而破¶
又曰伏鈇嬰鉞首腰分離¶
范蔚宗䆠者傳論曰梁兾受鉞迹罔公正思固主心故中¶
外服從上下屏氣¶
曹植王仲宣誅曰我公奮鉞耀威南楚荆人或違陳戎講¶
武¶
太平御覽卷第三百四十一¶
<pb:KR3k0012_SBCK_341-11b>¶
