# -*- mode: mandoku-view; -*-
#+TITLE: 太平御覽
#+DATE: 2015-09-12 00:52:59.523430
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 3
#+PROPERTY: FILE SB11n0727-003太平御覽-卷第三.
<pb:KR3k0012_SBCK_003-1a>¶
太平御覽卷第三¶
　天部三¶
　　　　　日上¶
說文云日者寳也太陽之精不虧字從口一象形也又君¶
象也¶
易曰离爲日¶
又曰日中則&KR0628;¶
又曰日以烜之¶
又曰日月運行一寒一暑¶
又曰隂陽之義配日月¶
又曰懸象著明莫大乎日月¶
又曰日月之道貞明者也¶
又曰日中爲市致天下之民聚天下之貨¶
<pb:KR3k0012_SBCK_003-1b>¶
又曰日徃則月來月往則日來日月相推而明生焉¶
又曰日&KR0628;之離不鼓缶而歌則大耋之嗟凶¶
又曰豐卦曰豐亨王假之勿憂冝日中宜照天下也(以勿/憂之)¶
(德故冝/照天下)¶
又曰日月麗乎天¶
又曰日月得天而能乆照¶
書曰寅賔出日平秩東作日中星鳥以殷仲春¶
又曰日永星火以正仲夏日短星昴以正仲冬¶
又曰寅餞納日平秩西成¶
詩曰其雨其雨杲杲出日¶
又曰謂予不信有如晈日¶
又曰嗈嗈鳴鴈旭日始旦¶
又曰日之夕矣羊牛下來¶
<pb:KR3k0012_SBCK_003-2a>¶
又曰日居月諸胡迭而微¶
又曰日出東方照臨下土¶
又曰春日遲遲采蘩祁祁¶
禮曰二月中氣祀朝日於東郊¶
又曰玄端而朝日於東門之外¶
又曰天無二日土無二王¶
又曰季冬是月也日窮于次月窮于紀(言運行周匝於故/處次舎也紀猶㑹)¶
(也)¶
又曰五月中氣是月也日長至十一月日短至周禮周官¶
曰眂祲掌十輝之法以觀祅祥辨吉凶(祅祥善惡之徴鄭/司農云煇謂日光)¶
(炁/也)一曰祲二曰象三曰䥴四曰監五曰闇六曰瞢七曰彌¶
八曰叙九曰隮十曰想(祲隂陽氣相侵也象如赤鳥也鐫/謂日旁氣四面反鄉如煇狀監雲)¶
(氣臨日也闇日月食也瞢瞢無光也弥者白虹弥天也叙/者雲有次序如山在日上也隮者升氣也想者耀光者也)¶
<pb:KR3k0012_SBCK_003-2b>¶
又曰大司徒以土圭之法測土深淺正日景以求地中日¶
南則景短多暑日北則景長多寒¶
傳曰酆舒問於賈季曰趙衰趙盾孰賢對曰趙衰冬日之¶
日也趙盾夏日之日也注曰冬日可愛夏日可畏又哀公¶
六年楚有雲如衆赤烏夾日以飛三日楚子使問周太史¶
曰其當王身若禜之可移於令尹司馬王曰移腹心之疾¶
置之肱股何益王弗禜而死孔子曰昭王其不失國也冝¶
哉¶
爾雅曰孤竹北户西王母日下謂之四荒也(郭璞注曰日/下在四方昬)¶
(荒之/國也)¶
又曰岠齊州以南戴日爲丹穴(岠去也/齊中也)東至日所出爲太¶
平西至日所入爲太蒙(即蒙/汜也)¶
易坤靈圖曰至徳之萌日月若連璧¶
<pb:KR3k0012_SBCK_003-3a>¶
易叅同契曰日爲流珠青龍之俱(日爲陽陽精爲流珠/青龍東方少陽也)¶
尚書考靈曜曰黒帝亡二日並照¶
又曰仲春仲秋日出於夘入於酉仲夏日出於寅入於戍¶
仲冬日岀於辰入於申¶
又曰日光照四十萬六千里¶
春秋感精符曰群臣恣則日黃無光羣臣爭則日裂人主¶
排斥則日夜岀¶
春秋元命包曰陽數起於一成於二故日中有三足烏¶
又曰一歳三百六十五日四分度之一言陽布散立數合一¶
故立字四合其一¶
又曰日左行周天二十三萬里¶
又曰七政度日月明¶
春秋内事曰日者陽徳之母也¶
<pb:KR3k0012_SBCK_003-3b>¶
禮統曰日者實也形躰光實人君之象¶
禮斗威儀曰政太平則日五色政頌平則日黃中而赤暈¶
政和平則日黄中而黒暈政象平則日黄中而白暈政升¶
平則日黃中而青暈¶
孝經援神契曰天地至貴精不兩明注天精爲日地精爲¶
月¶
又曰日中則光溢¶
又曰日神五色明照四方¶
又曰黃氣抱日輔臣忠德至於天日抱戴¶
易傳曰聖王在上則日光明五色而備¶
又曰日者衆陽之精内明玄黄五色無主以象人君精精¶
似青翼翼似黒玄玄似赤縞縞似白煌煌似黃光照無主¶
不可以一色名也劉向洪範傳曰日者照明之大表光景¶
<pb:KR3k0012_SBCK_003-4a>¶
之大紀群陽之精衆貴之象也故曰日出而天下光明日¶
入而天下冥晦此其効也故日者天之象君父夫兄之類¶
中國之應也明王之踐位群賢履職天下和平黎民康寜¶
則日麗其精明揚其景耀抱珥重光以見吉祥君獲慶賀¶
劉昭㓜童傳曰晉明帝諱紹元帝子𥘉元帝爲江東都督¶
鎮揚州時中原䘮亂有人從長安來帝問洛下消息澘然¶
流涕帝年數歳問泣故具以東渡意告之因問帝汝意謂¶
長安何如日逺荅曰不聞人從日邊來只聞人從長安來¶
居然可知帝異之明日集群臣宴㑹說以此荅明帝又以¶
爲日近帝動容問何故異昨日之言荅曰舉頭不見長安¶
只見日以是知近帝大恱¶
搜神記曰呉孫堅夫人懷孫䇿夢日月入懷¶
解道康齊地記曰齊有不夜城蓋古者有日夜中照於東¶
<pb:KR3k0012_SBCK_003-4b>¶
境故萊子立此城以不夜爲名¶
七聖紀曰鬰華赤文與日同居結鱗黃文與月同居鬱華¶
日精結鱗月精也¶
莊子曰陽燧見日則燃爲火(金也摩拭令熱便置/日中以艾就之火生)¶
又曰孔子圍於陳蔡太公吊之曰子其昭昭如掲日月而¶
行故不免¶
又曰日出東方入於西極有目有趾者待是而成功¶
又曰至人神矣乗雲氣騎日月¶
淮南子曰日出於陽谷浴於咸池拂於扶桑是謂晨明登¶
於扶桑之上(扶桑東/方之野)爰始將行是謂朏(音/斐)明(朏明將/明也)至于¶
曲阿(曲河/山名)是謂朝明臨于曽泉(曽重也早食時在東方/多水之地故曰曽泉)是¶
謂早食次于桑野是謂晏食臻于衡陽是謂禺中對于昆¶
吾(昆吾丘/在南方)是謂正中靡于鳥次(鳥次西南/方之山上)是謂小遷至于¶
<pb:KR3k0012_SBCK_003-5a>¶
悲谷(悲谷西南/方之大壑)是謂晡時迴于女紀(女紀西/方隂地)是謂大遷經¶
于隅泉是謂髙春頓于連爛石是謂下春(連石西北山名/言將欲冥下蒙)¶
(悉春故/曰下春)爰上羲和爰息六螭是謂懸車(日乗車駕以六龍/羲和衘之日至此)¶
(而薄於虞泉羲和至此/而廻六螭即六龍也)薄於虞泉是謂黃昏淪于蒙谷是¶
謂定昬日入崦(音/淹)嵫(音兹示日/落甞山)經細栁(細栁西/方之野)入虞泉之¶
池曙於蒙谷之浦(蒙谷蒙/汜之水)日西垂景在樹端謂之桑榆(言/其)¶
(光在桑/榆樹上)¶
又曰日中有踆(七論/切)烏(踆者趾也/謂三足烏)¶
又曰若木在建木西末有十日其華照地¶
髙誘注曰末端也若木端有十日狀如連珠華光照其下¶
地¶
又曰日者陽之主是以春夏則群獸除角¶
又曰堯時十日　並出草木穛枯堯命羿仰射十日其九¶
<pb:KR3k0012_SBCK_003-5b>¶
烏皆死墮羽翼¶
又曰日積陽之熱氣生火火氣之精者爲日¶
列子曰宋有田夫曝日於野羙之不識廣厦綿縞之屬謂¶
其妻曰吾負日之暄以獻吾君將獲重賞¶
又曰穆王駕八駿之乗西觀日所入處¶
又曰日積氣之中有光耀者¶
又曰孔子晨遊見兩小兒争辯而鬪孔丘問其故一兒曰¶
我以日始出時去人近日中時去人逺一兒曰我以爲日¶
𥘉出時逺而日中時近曰爾何以知曰日𥘉出大如車輪¶
及中纔如盤蓋此不爲逺者小而近者大乎一兒曰日𥘉¶
岀滄滄涼涼及其中如探湯此不爲近者熱而逺者凉乎¶
孔子不能决兩兒笑曰丘孰謂汝多知乎¶
文子曰日出於地萬物蕃息¶
<pb:KR3k0012_SBCK_003-6a>¶
尸子曰日五色至陽之精象君徳也五色照耀君乗土而王¶
又曰少昊金天氐邑於窮桑日五色㸦照窮桑¶
又曰聖人以日圎光盈尺光滿天下聖人居室而所燭彌¶
綸六合¶
又曰火在井中不能燭逺目在足下不可以視近君之於¶
國也猶天之有日居不髙則不明視不尊則不逺¶
又曰聖人身猶日也夫日圜尺光盈天地聖人之身小其¶
所燭逺矣¶
任子曰日月爲天下眼目人不知德山川爲天下衣食人¶
不能謝¶
符子曰盛魄重輪六合俱照非日月能乎¶
吕氏春秋曰白人之南建木之下日中無影蓋天地中也¶
賈誼書曰周文王問鬻子曰敢問君子將入其職則於其¶
<pb:KR3k0012_SBCK_003-6b>¶
民何如對曰君子將入其職則於其民也旭旭然如日之¶
始岀也旣入其職則於其民暵暵(音/漢)然如日之正中也旣¶
去其職於其民也暗暗然如日之巳入也故君子將入而¶
旭旭者義先聞也旣入而暵暵者民保其福也旣去而暗¶
暗者民失其教也文王曰受命矣¶
又曰學聖王之道譬之如日静居而獨思譬其若火夫捨¶
學聖主之道而静居獨思譬其去日之明於庭而就火之¶
光於室也然可以小見不可以大知¶
山海經曰東海之外甘泉之間有羲和國有女子名羲和¶
爲帝俊之妻是生十日常浴日於甘泉郭璞注羲和能生¶
日也故曰爲羲和之子堯因是立羲和之官以主四時¶
又曰日浴温源谷(温源即/湯谷也)湯浴上於扶桑(扶桑/在上)一日方至¶
一日方出(言交會/相代也)皆戴於烏(日中有/三足烏)¶
<pb:KR3k0012_SBCK_003-7a>¶
又曰明星山日月所出¶
又曰蘇門日月所出¶
又曰湯谷上有扶木(即扶/桑)十日所浴此浴水中有大木九¶
日居上枝(昔堯使羿仰射九日盡墜死汲冡書日本有十/日迭次而出運照無窮堯時爲妖十日並出故)¶
(爲射/所死)¶
又曰夸父逐日扶飲河渭不足北飲大澤未至道渇而死¶
棄其杖化爲鄧林¶
又曰&KR1321;山神蓐収居之是山也西望日之所入其氣圎(日/形)¶
(圎故其氣/象亦然)神經光之所司也¶
太玄經曰日動而東天動而西天日錯行隂陽更巡(錯違/也巡)¶
(行/也)¶
又曰日一南而萬物死日一北而萬物生升北而萬物虚¶
升南而萬物盈升之南也右行而左還升之北也左行而¶
<pb:KR3k0012_SBCK_003-7b>¶
右還或左或右或死或生¶
纂要云日光曰景(星月之光/通謂之景)日影曰晷日氣曰睍(乃見切/詩見晛)¶
(日消晛/日氣)日初出曰旭日昕曰晞(大明曰昕詩曰匪陽不晞/晞乾也言日昕乾濕物也)¶
日温曰煦在午曰亭午在未曰昳日晩曰旰　日將落曰¶
薄暮日西落光返照於東謂之反景景在下日倒景日有¶
愛日畏日(愛冬日也畏夏日也春秋左/傳曰冬日可愛夏日可畏)¶
白虎通曰日行遲月行疾日行一度月行十三度十九分¶
度之七日月經千里¶
雜占書曰日冠者如半暈也法當在日上有冠又有兩珥¶
尤吉¶
廣雅曰日名耀靈一名朱明一名東君一名大明亦名陽¶
烏日御曰羲和¶
范子計然曰日者寸也月者尺也尺者紀度而成數也寸¶
<pb:KR3k0012_SBCK_003-8a>¶
者制萬物隂陽之短長也¶
又曰日者火精也火者外景主晝居晝而爲明處照而有¶
光¶
又曰日者行天日一度終而復始如環無端¶
說苑曰師曠對晉平公曰少而學者如日岀之光壯而學¶
者如日中之光老而學者如秉燭夜行¶
太平御覽卷第三¶
<pb:KR3k0012_SBCK_003-8b>¶
