# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:20.915753
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 414
#+PROPERTY: FILE SB11n0727-414太平御覽-卷之四百一十四.
<pb:KR3k0012_SBCK_414-1a>¶
太平御覧卷第四百一十四¶
　人事部五十五¶
　　孝下　禄養¶
　　　　孝下¶
汝南先賢傳曰薛苞字孟甞西平人好學篤行喪母以至¶
孝聞父娶後妻而憎苞分之岀宅苞日夜泣不能去&KR0013;歐¶
杖不得已廬於外旦入洒掃父怒又逐之乃廬於里門晨¶
昏不廢積歳餘父母慙而還之後行六年䘮䘮過于哀旣¶
而弟子求分異居苞不能止乃中分其財奴婢引其老者曰¶
與我共事乆居不能使也田廬取其荒者曰吾少時所治¶
意所戀也器物取杇敗者曰我素所服食身口所安弟子¶
數破其産續復賑給¶
又曰李篤字君淵汝南上蔡人家貧夜賃冩書爲母買肉¶
<pb:KR3k0012_SBCK_414-1b>¶
一斤梁米一&KR0155;妻子茹菜有室無蕃¶
又曰周盤字堅伯安成人江夏都尉遺腹子也居貧約而¶
養母儉薄誦詩至汝墳末章&KR0099;然而歎¶
又曰李鴻字太孫上蔡人閨門孝友弟仲爲從父非報讎¶
繫獄鴻便割髮詣縣通記乞代弟即自殺仲得减死子先¶
亦以孝稱父喪甞於牀間得父亂髮&KR0300;而狂走號叫躃踴¶
先後坐事當刑詔以鴻先義孝一切减死¶
又曰殷燀(音/闡)字子徵上蔡人生而有謹愿之性其有襁&KR0018;¶
母育之不勞少歳出得&KR0050;果可食之物輙進與其母未甞¶
先食¶
郭林宗別傳曰茅容字季偉陳留人年四十餘耕於野時¶
與等輩避&KR0040;樹下衆皆夷倨容獨危坐惟林宗見而竒異與¶
共言因請寓&KR0043;旦日容煞雞爲饌林宗爲已誤旣而以供¶
<pb:KR3k0012_SBCK_414-2a>¶
其母自以菜&KR0188;與容同飯林宗起拜之曰卿賢乎哉因勸¶
令學卒以成德¶
師覺授李子傳曰趙狗㓜有孝性年五六歳時得甘美之¶
物未常敢獨食必先以哺父岀輙待還而後食過時不還則¶
&KR0029;門啼以候父至數年父没狗思慕羸悴不兾成人哭泣¶
哀號居於&KR0664;側郷族嗟稱名聞流著漢安帝時官至侍中¶
周斐汝南先賢傳曰蔡順字君仲有至孝之心少喪父奉¶
養母甘口之物不敢先甞母至婚家因飲酒變吐順恐中¶
毒乃甞其吐母生瘡岀膿以口嗽之¶
海内先賢傳曰陳寔之子故大鴻臚紀字元方紀至德絶¶
俗才逹過人烝烝色養不離左右豫州刺史嘉其至行表¶
上尚書&KR0030;像百城以厲風俗焉¶
孫盛逸人傳曰丁蘭者河内人也少喪考妣不及供養乃¶
<pb:KR3k0012_SBCK_414-2b>¶
刻木爲人髣髴親形事之&KR0002;生朝夕定省後鄰人張叔妻¶
從蘭妻借看蘭妻跪投木人木人不恱不以借之叔醉疾來¶
酣罵木人杖敲其頭蘭還見木人色不懌乃問其妻具以¶
告之即&KR0108;劒殺張叔吏捕蘭蘭辝木人去木人見蘭爲之¶
垂淚郡縣嘉其至孝通於神明圖其形像於雲臺也¶
孝子傳曰蔡邕性純孝母常帶病三年邕自非寒暑變節¶
未甞解襟帶不寢&KR0304;者七旬¶
又曰鮑得小子曰&KR0295;至孝過人&KR0004;得疾經渉數年常俯伏¶
左右衣不解帶¶
又蕭廣濟孝子傳曰施延字君子少盡色養之道赤眉之¶
際將母到吴郡海塩賃爲半路亭毎取卒月直以供養督¶
郵馮敷知其賢與飲食論道餉錢並不受¶
王烈之安成記曰縣有孝子符表以孝聞天下年十六其¶
<pb:KR3k0012_SBCK_414-3a>¶
母姜氏有疾侍省晝夜數十日母一食表亦一食母不食¶
表亦不食見母將絶至性感咽而至於殯俄頃母父亦&KR0255;¶
一日二䘮在殯葬於四望岡太守王府君樹&KR0031;土闕以表¶
其墓¶
唐新語曰劉審禮儀鳯中爲工部尚書時吐蕃入宼命審¶
禮率兵十八萬與吐蕃將論欽陵戰于青海王師敗績審¶
禮&KR0255;焉諸子詣闕自拘請入蕃以贖其父詔許之次子歧¶
州司兵易從徃蕃中省侍比至而審禮巳卒易從晝夜泣¶
血吐蕃哀其志性還其父屍易從跣足萬里護櫬㱕葬於¶
彭城故塋朝廷嘉之贈兵部尚書謚曰僖審禮刑部尚書¶
德威之子也少喪母爲祖母所養祖母元氏有疾審禮親¶
甞藥膳及事繼母亦以孝聞與再從兄弟同居家無異㸑¶
闔門二百餘口人無間言易從後爲彭州長史爲周興所¶
<pb:KR3k0012_SBCK_414-3b>¶
䧟將刑百姓荷其仁恩&KR1313;解衣投于地曰爲長史祈福有¶
司平準直千餘萬易從一門仁孝而撗遇&KR0072;酷海内痛之¶
子昇年十餘歳配流嶺表後六道使誅流人昇以言行忠¶
信爲首領所保持僅而&KR0023;免¶
又曰長孫從直趙公無忌之&KR0007;孫年二十餘父元適爲延¶
州膚施令從直隨之官膚施近邊多蕃部落徃徃刼掠城¶
邑前後不能制元適&KR0004;至果遇蕃&KR0016;數十刼掠縣下元適所¶
從人吏二百人追之及於近郊賊皆歇鞍解甲元適攻之¶
而所將人吏無甲　反爲所敗從者皆走還元適猶與戰¶
遂爲所執&KR0350;之於樹將加屠戮從直聞之遂跣至父所不¶
懼鋒刃以身蔽父群賊集矢射之身如蝟毛又中數十刃¶
體無完處從直死之而州兵大至父乃免○國史&KR0024;曰杜¶
羔有至性其父爲河北一尉而卒母非嫡經亂不知所之¶
<pb:KR3k0012_SBCK_414-4a>¶
羔常抱終身之戚㑹兄爲澤潞判官常鞫獄於私第有¶
老婦辨對見羔時出入竊謂人曰此少年狀&KR0011;吾夫語問¶
之乃羔母也自此迎侍而㱕又徃求先人之墓邑中故¶
老已盡不知所詢館於佛寺日夜悲泣忽視屋柱煙煤之¶
下見字數行拂而視之乃其父遺迹言我子孫&KR0002;求吾墓¶
當於某村某家問之羔號泣而徃果有老父八十餘指其¶
丘壠因得㱕葬羔官至工部尚書致仕朝野僉載曰&KR0171;頲¶
爲中書舎人父右僕射瓌卒頲哀毀過禮有&KR0217;起復頲表¶
固辭不起上使黄門侍郎李日知就宅喻旨終坐無言乃¶
奏曰臣見瘠病嬴瘦殆不勝哀臣不忍言恐其殞絶上惻¶
然不之逼也故時人語曰蘇瓌有子李嶠無兒¶
語録曰韋温文宗朝欲以爲翰林學士韋以先父遺命懇¶
辭上後謂次對官日韋温朕每欲用之皆辭訴又安用¶
<pb:KR3k0012_SBCK_414-4b>¶
韋温聲色俱厲户部侍郎崔蠡進曰韋温禀其父遺命耳¶
上曰温父不令其子在翰林是亂命也豈謂之理乎崔曰¶
凢人子能遵理命已是至孝况能禀亂命而不改者此則¶
尢可嘉之陛下不可怪也上曰然乃止¶
又曰路隋年在齠齓䘮其父至十許歳其母問曰識爾父¶
否隋嗚咽無言不識也母曰只爾一面隋後殞絶以至成¶
人終身不&KR0259;鏡加以至行純古士大夫推之朱崖慕其德¶
以愛女適隋之子李太尉家有路郞隋之子也官至當州¶
守生資唯有琴十張¶
史係曰盧昭美字子明范陽人五歳念孝經論語與童輩¶
爲師事之禮至於父母字坐則起而言母劉因徃兄之家¶
飲酒㱕夜連吐昭美憂形于色取其吐甞之或詰其故昭美¶
對曰母自外食寕不知其毒邪行超撫而歎曰盧氏之家¶
<pb:KR3k0012_SBCK_414-5a>¶
有曽子矣時同里大稱河東裴安特異之比昭美於蔡順¶
過之母卒父蚤亡家貧無以葬殯訖乃傭爲無極酒家保¶
得月資學女弟令備奠&KR0021;酒家怪其衣服藍縷得直不以¶
時價(古鬻/字)責之昭美且以情對言發涕泗從撗酒嫗爲之¶
咄嗟輟食謂其四子曰我爲乃家婦生不貧矣又幸不以¶
&KR0002;父鎡錤(上音兹下/音其鋤也)方成衣食而日日意錢顧乃家財充¶
若費乎我卒若必不如此月傭摧辱爲母也四子俯伏母¶
盡以縁身衣&KR0013;&KR0107;釧與昭美令葬其母赦其傭免之昭美¶
歸悉以營奉母祔焉又計其祥禫所費市之餘金復齎還¶
酒嫗其妻欲止之奚不留爲給家財盡復爲傭兒乎昭美¶
恕欲出其妻其兄深勸止之然雖同室終不面焉妻亦悔¶
過發憤而卒¶
又曰孟元方字弘規東平鉅野人八歳聦悟過人父友南¶
<pb:KR3k0012_SBCK_414-5b>¶
陽鄧恪來省㑹其父出遊鄰縣母命元方接對恪見群犬¶
互噪&KR0231;元方曰郞子姓孟近犬心猛爲余叱之元方曰尊客¶
之前不叱狗悟曰小兒解書語元方曰鄧老樹村中來真¶
田舎則不知書恪大慙後至父來謂之曰爲孺子所辱頼¶
無人見元方應曰子見父知豈無人乎年十八明經擢第¶
父母相次而卒元方五十日未甞有&KR0015;容唯以讀書爲業¶
頌詩至&KR1419;莪篇必哀咽號咷情慕不已則必徑徃冢所抱¶
樹而哭或日暮則止拪栢庭亦無恐懼之色㑹昌末有盗¶
發其&KR0664;而元方在河内夜夢告之徃到鉅野修奉畢捕其¶
盗手殺以&KR0021;而郷里以爲元方殺人鉅野令收捕之搒(音/彭)¶
(又甫/孟切)掠無一辭盗塜家愈稱&KR0072;移獄及郡將按致其罪㑹¶
賊家鬻物於市爲他塜家所識又擒其弟焉太守然後知¶
元方無罪赦之而責其令或問元方曰何不自明元方曰¶
<pb:KR3k0012_SBCK_414-6a>¶
手殺之何故自明後終于家¶
又曰毛摽字表玄宣城漂水人少八歳潁悟異於衆子日¶
誦五百言母鍾氏連年病疾摽日夜祗奉諸兄悉寢唯摽¶
在母床側隨呻吟之聲至于枕前衣不解帶蓬頭垢面畿¶
虱盈身曽不搔視親戚大嗟異迎名醫嚴顒與母&KR1079;脉才¶
言不濟摽號哭頓地顒佯言可救郞中善祗奉顒退而告¶
曰嗟乎此子孝德若是而親疾不可救天道奚處嗟歎良¶
乆翌日母終摽伏母手號哭不食三日家人倉卒之際遺¶
燭致焚舉家岀避火唯摽抱其柩涕泣火爲之飛去鄰舎¶
柩得免莫不異之將葬摽嬴瘠杖不能起扶持方行猶蹈¶
雪跣歩四十里太守命縣宰就視致粟帛給遺及摽病革¶
誡其子貞曰吾以家門修飾遂及於此吾生無益於人死¶
固不害於人唯冝薄葬止於周身貞奉其教行之郷里稱¶
<pb:KR3k0012_SBCK_414-6b>¶
焉¶
又曰夏侯珮字儀玉譙郡人三歳而&KR0012;養於丗母崔氏九¶
歳孝謹過人同祖兄弟皆虧失於崔崔撫珮歎息而泣曰¶
若三歳䘮母而我養汝若孝於我過於我生諸曹百歳後¶
&KR0002;善爲我殯焉珮涕泣不勝方知㓜失父母因日夜涕泣¶
問母封樹崔引至其城珮慟&KR0152;而絶崔遽救之抱而歸再¶
慟猶謂在&KR0664;畔年十九歳崔亡若喪其母崔氏之數子皆¶
不終喪制飲酒食肉而珮最&KR0012;㓜群兄咸惡之或夜相聚¶
携持珮釂以酒㗖以肉珮入而復吐數四群兄&KR0015;以爲樂¶
珮涕泣不自勝皆曰僧兒強而復吐猶爲悲珮曰誠感鞠¶
育之恩得遂庶幾終天之報所以不覺沾&KR0109;因大哭群兄¶
忍人也皆爲之流涕毎禘甞之禮於丗母神座别致敬焉¶
年二十五卒于家里人謂其封爲夏侯孝子之墓¶
<pb:KR3k0012_SBCK_414-7a>¶
又曰盧操字安節河東人㓜勤學九歳通孝經論語隨義¶
解釋黌(音/撗)中父老謂之聦明兒事繼母張氏以孝聞張有¶
三子而操同産二人張氏厚於三子命操常執勤主炊爲¶
三子設席操弟多以疾辭卧舎不出而操服勤不以勞倦¶
張誨其子讀書咸以驕志三人毎出張命操隨驢以摧之¶
操執鞭引繩如僮僕三子復謂曰隨驢何如我讀書操曰¶
不讀書所以逐驢後三子嗜酒佚蕩不敢抵忤於人或至¶
及門詬詈詞及母氏而操爲涕泣拜而解之惡少年咸曰¶
不謂三賊有令弟某無故及長者門羅拜操而去繼母終¶
其二子已亡而操訓飬踰於未亡日哀毀過禮廬於墓側¶
毎夕有狐狸羅列散於廬左右欲且而去者三年時人以¶
操在野野獸爲之衛侍非孝感通於神明其孰能逮於此服¶
闋明經擢第歸上&KR0664;盡以報&KR0045;名之義里巷榮之調爲臨¶
<pb:KR3k0012_SBCK_414-7b>¶
渙縣尉毗佐以寛仁吏民至今稱焉操以官舎都屋尊老¶
所處不敢寧居唯西廡而已都屋設几筵神座祀之出必¶
告反必面過其庭鞫躬如也入門㳟謹其家居常&KR0002;奉尊¶
者無大噱咄責之音同寮服之操每旦具冠帶搢紳讀孝經¶
一篇然後視事忌日則増其數讀至喪親章號咽不勝哀¶
追感之心如新丁故操子昭有文名於丗次子雲恭謹有¶
父風髙尚好學¶
又曰劉師貞字文通彭城人也蚤失其母及長不記容狀¶
哀慕之心不拘月制至忌辰終日涕泣未甞寢食忽夢見¶
其&KR0250;謂之曰我乃母也&KR0002;孝通神明故我得建乃處師貞¶
夢中大哭多覺哀號逾甚乃作偶人象以事之朝夕起居¶
反告如常毎薦親新然後食時人語曰孝於何通幽明漢¶
有丁蘭唐有師貞父福年老患目師貞朝夕膳食非手則福¶
<pb:KR3k0012_SBCK_414-8a>¶
<pb:KR3k0012_SBCK_414-9a>¶
自去始飲鴆志在必死岑然覺毒㳂五内至支節其痛愈¶
於鑚灼摩頂旋踵不可名狀天隂則又甚焉&KR2698;其䏶及足¶
脛色皆如墨有傍攻出六膿液紫瘀臭敗逆搶人&KR0569;逹數¶
十歩外唯食啖無减始知何遜之好不誣矣自降除壽春¶
竟終天年七十有六¶
　　　　禄養¶
韓詩外傳曰曽子曰吾甞仕爲吏禄不過鍾釡猶欣欣而¶
喜者非爲多也樂其養親也親没之後吾甞南遊於楚得¶
尊官焉堂髙九仞榱題三尺數轂百乗然猶北向而泣涕¶
者非爲賤也悲不見吾親¶
家語曰子路見孔子曰&KR0018;重致逺不擇地而行家貧親老¶
不擇禄而仕¶
後漢書曰廬江毛義有孝行南陽張奉慕其名徃候之坐¶
<pb:KR3k0012_SBCK_414-9b>¶
定而府撽至義捧撽而入喜動顔色奉心賤之及義母死¶
去官行服數徴不至奉歎曰賢者固不可測徃者之喜乃¶
爲親屈也斯盖所謂家貧親老不擇禄而仕也¶
謝承後漢書曰周盤自堅伯居貧養母儉薄不充誦詩至¶
汝墳之卒章&KR0099;然而歎乃解韋帶就孝㢘之舉〇黄㳟廣記曰¶
南吴甫舉茂才累年不遷甫有老母年九十有餘乃上書¶
自乞减品爲四百石長庶得其俸以養母詔聽除&KR0024;南陽¶
新蔡長遂以甫爲准率减交趾茂才皆爲四品也¶
晉書羅企生字宗伯多才藝&KR0004;拜左著作郎以家貧親老¶
&KR0024;臨汝令¶
丗&KR0003;曰李弘度甞歎不&KR0013;遇殷楊州知其家貧問君能屈¶
志爲百里不李荅曰北門之歎乆巳嘗聞窮猨豈睱擇木¶
遂作剡縣¶
<pb:KR3k0012_SBCK_414-10a>¶
¶
太平御覧卷第四百一十四¶
<pb:KR3k0012_SBCK_414-10b>¶
