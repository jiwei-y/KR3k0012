# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:00.469285
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 25
#+PROPERTY: FILE SB11n0727-025太平御覽-卷第二十五.
<pb:KR3k0012_SBCK_025-1a>¶
太平御覽卷第二十五¶
　時序部十¶
　　秋下　立秋　秋分¶
　　　　　秋下¶
蔡邕月令章句曰仲秋白露節盲風至&KR0087;人謂蓼風爲盲¶
風¶
崔寔政論曰秋風厲而賞武臣¶
顔氏家訓曰或問何故名治獄參軍爲長流乎荅曰帝王¶
代紀云帝少昊崩其神降于長流之山(事出山/海經)於祀主秋¶
按周禮秋官司冦主刑罰長流之職也漢魏捕賊椽耳晉¶
宋巳來始爲參軍上屬司冦故取秋帝所居爲嘉名焉¶
夏小正曰八月丹鳥羞白鳥(羞進也白/鳥蚊蚋)辰則伏(辰房/星)鴽爲¶
䑕也九月内火¶
<pb:KR3k0012_SBCK_025-1b>¶
漢舊儀曰八月飲酎車駕夕牲以繡衣之皇帝暮視牲以¶
隂燧取水於月以陽燧取火於日爲明水火左&KR0221;以水沃¶
牛右肩手執鸞刀以切牛毛血薦之而即更衣¶
李彫四部曰弔鳥山俗傳曰鳯死其上毎至七月九日晦¶
望群鳥常來集其上鳴呼也¶
應劭風俗通曰周秦常以八月輶軒使采異俗方言藏之¶
祕府¶
劉歆鍾律書曰春宮秋律百卉必凋秋宫春律萬物必榮¶
魏丁儀刑禮論曰上天垂象聖人則之歳先春而後秋宫¶
之爲理先禮而後刑¶
論衡曰秋氣繫殺&KR0150;草　不任凋傷而死此言失實夫¶
物以春生夏榮秋而熟老適自枯死隂氣適盛與之㑹遇¶
何以驗之物有秋不死者生性未極也¶
<pb:KR3k0012_SBCK_025-2a>¶
陸機要覽曰秋樹名成秋&KR0040;名愁¶
地鏡經曰八月中草木獨有葉枝下垂者必有美玉又云¶
八月後草木死者亦有玉¶
梁元帝纂要曰秋曰白藏(氣白而収/藏万物)亦曰收成(万物成/而收歛)亦¶
曰三秋九秋素秋素啇髙啇天曰旻天(旻&KR0598;也&KR0598;万/物之彫零)風曰¶
啇風素風淒風髙風涼風激風悲風景曰㓪景澄景清景¶
時曰凄辰霜辰(霜辰可/施九月)節曰素節啇節草曰衰草木曰踈¶
木衰林霜柯霜條七月孟秋亦曰&KR0004;秋首秋上秋肇秋蘭¶
秋八月仲秋亦曰仲啇九月季秋亦曰暮秋末暮啇季啇¶
抄秋亦曰授衣(此時婦功/畢始授衣)亦曰&KR0007;月¶
盧公範饋餉儀曰凢八月旦上承露盤赤松子栢上露爲¶
囊以膏靣皮古人用&KR0039;炙枝以梨枝爲之反銀盞中有朱¶
砂銀枝子也(盧公範者盧/懷慎之家)¶
<pb:KR3k0012_SBCK_025-2b>¶
臨海異物志曰黄雀常以八月入海化爲魚¶
&KR0054;物志曰舊&KR0003;天河與海通近丗有人居海渚者年年至¶
八月浮查來至甚大往返不失期其人乃至查上賫粮食¶
乗查而去至天河¶
世&KR0003;曰張季鷹辟齊王東曹&KR0122;在洛見秋風起因思吴中¶
蓴菜羮鱸魚鱠曰人生貴適志耳何能從宦數千里以要¶
名爵遂命駕便歸俄而齊王敗人皆謂見機而作¶
又曰王子敬云從山隂道士行山川自相映發使人應接¶
不暇&KR0002;值秋冬之時尤難爲懷¶
隂陽五行暦曰一時皆三月一月爲一秋三月爲三秋又¶
以十月爲一秋故三月有九秋之名也¶
明堂之制曰秋治以矩矩之爲度也肅而不勃剛而不匱¶
取而無怨内而無害威厲而不懾令行而不廢殺伐旣得¶
<pb:KR3k0012_SBCK_025-3a>¶
仇敵乃克矩正不失百誅乃服¶
乙巳占曰太白主秋人君當秋之時順太白以施政則&KR0123;¶
逆則凶秋時行冬令則辰星之氣干於大白色黒而有芒¶
角隂氣大勝戎兵乃來風災數起國多盗賊邊境不寧亡¶
地震坼而國有大喪重獄秋時行春令則歳星之氣干於太¶
白色青昧小則國旱君有大憂陽氣陵遲五&KR0150;不實秋雨¶
不降草木生榮非時矣以秋時行夏令則熒惑之氣干於¶
大白色赤而怒國多火寒熱不節人多瘧疾蟄虫不藏矣¶
大衍星分圖曰八月酉日月㑹于壽星¶
天文録曰胃&KR0295;趙之分野自胃七度止畢十二度於辰在¶
酉大梁之疆也八月之時白露始降萬物堅成而疆大故¶
曰大梁¶
漢李陵與蘇武書曰窮秋九月塞外草衰夜不能寐側耳¶
<pb:KR3k0012_SBCK_025-3b>¶
逺聽胡笳牙動牧馬悲鳴吟嘯成群邊聲四起晨坐聽之¶
不覺流淚¶
楚詞曰嫋嫋&KR0006;秋風洞庭&KR0006;木葉下(言秋風疾則草木摇/湖水波而樹葉落矣)¶
又曰悲哉秋之爲氣也蕭瑟&KR0006;草木揺落而變衰憀慄&KR0006;¶
&KR0002;在逺行登山臨水&KR0006;送將歸泬寥&KR0006;天髙而氣清寂寥&KR0006;¶
收潦而水清&KR0579;悽増欷&KR0006;薄寒之中人愴恍曠浪&KR0006;去故¶
而就新坎&KR0452;&KR0006;貧士失職而志不平廓落&KR0006;羈旅而無友¶
生惆悵&KR0006;而私自憐䴏鶣鶣其辭歸蟬寂寞而無聲鴈嗈¶
嗈而南遊鵾雞啁哳(上張流下陟轄/切鳥鳴聲也)而悲鳴獨申旦而不¶
寐哀蟋蟀之霄征¶
又曰皇天平分四時&KR0006;竊獨悲此凛秋白露旣下降百草¶
&KR0006;&KR0853;離&KR0013;梧楸去白日之昭昭&KR0006;襲長夜之悠悠¶
魏曹植秋思賦曰四節更王&KR0006;秋氣悲遥思惝恍&KR0006;&KR0002;有¶
<pb:KR3k0012_SBCK_025-4a>¶
遺雲髙氣静露凝衣野草變色莖葉稀鳴蜩抱木鴈南飛¶
西風悽悷(郎計/切)朝夕臻扇&KR1869;屏弃絺&KR1533;&KR0162;¶
晉潘岳秋興賦曰嗟秋月之可哀良無愁而不盡野有歸¶
鷰隰有翔隼遊氣朝興槁葉夕殞於時乃屏輕&KR1869;釋纎絺¶
藉莞蒻御裌衣庭樹槭(所責切/殞落㒵)以洒落勁風戾而吹帷蟬¶
嘒嘒以寒吟鴈噰噰而南飛天晃朗而弥髙日游腸而&KR2742;¶
微何微陽之短晷覺涼夜之方永月曈朧以&KR0877;光露凄清¶
以凝冷熠燿(熠燿/螢也)粲於階闥蟋蟀鳴于軒屏聽離鴻之晨¶
吟望流火之餘景¶
王諐期懷秋賦曰哀時來之慘悽悼秋氣之可悲¶
古樂府&KR0084;詩曰秋風蕭蕭愁殺人出亦愁入亦愁胡地多¶
颷風樹木何蕭蕭離家日&KR0208;逺衣帶日趣緩心思不能言¶
膓中車輪轉¶
<pb:KR3k0012_SBCK_025-4b>¶
魏應璩雜詩曰秋日苦促短遥夜邈綿綿貧士感此時慷¶
&KR0099;不能眠¶
晉陸機爲顧彦先作詩曰肅肅素秋節湛湛濃露凝太陽¶
夙夜降少隂忽巳&KR0155;¶
又悼亡詩曰皦皦牎中月照我室南端清啇應秋至溽暑¶
隨節闌懔懔涼氣&KR0155;始覺夏衾單¶
晉張載詩曰靈象運天機日月如激電秋風兼夜式微霜¶
凄舊院嘉木殞蘭圃芳草悴芝菀嚶嚶南翔鴈翩翩辭歸¶
䴏玉肌隨爪素嘘氣應口見歛&KR0109;思輕衣出入忘華扇覩¶
物識時移頋巳知節變¶
晉孫綽詩曰蕭瑟仲秋月飂戾風雲髙山居感時變逺詠¶
興長謡踈林積涼氣虚岫結凝霄零露灑庭林宻葉辭榮¶
條撫茵悲先落攀松羡後凋¶
<pb:KR3k0012_SBCK_025-5a>¶
宋劉鑠詩曰旻天清旦髙秋氣發&KR0004;凉白露下微津明月¶
流素光凝煙泛城闕凄風入軒房朱華先零落緑草就芸¶
黄纎羅還笥篋輕紈改衣裳¶
宋江逌詩曰祝融解炎轡蓐收起凉駕長林悲素秋茂草¶
思朱夏鳴鴈薄雲嶺蟋蟀吟深榭寒蟬向夕號驚飈激中¶
夜感物増人懷悽然無忻暇¶
宋謝惠連懷秋詩曰平生懷苦心矧復值秋晏皎皎天月¶
明弈弈河&KR0043;爛蕭瑟含風蟬嘹唳度雲鴈寒啇動清閨&KR0012;¶
燈曖幽幔¶
又曰擣衣詩曰衡紀無淹度晷運倐如催白露滋園菊秋¶
風落庭槐肅肅莎雞羽烈烈寒螿啼夕隂結空幕霄月皓¶
中閨美人式常服端&KR0346;相招携簮玉出北房鳴金歩南階¶
&KR0585;髙砧響發楹長杵聲哀¶
<pb:KR3k0012_SBCK_025-5b>¶
宋湯惠休白紵舞歌詩曰秋風嫋嫋入曲房羅帳含月思¶
心傷蟋蟀夜鳴断人膓長夜思君心飛&KR0045;它人相思君相¶
忘錦衾瑶席爲誰芳¶
又古歌八變曰北風&KR0004;秋至吹我章華臺浮雲多暮色似¶
從崦嵫來¶
宋鮑昭荅湯惠休曰枯桑葉易零疲客心易驚今兹亦何¶
早巳聞絡緯鳴回風滅且起卷蓬息復征愴愴簟上寒凄¶
凄帳裏清物色延暮思霜露逼朝榮百物方蕭瑟長嘆從¶
此生¶
又和王護軍秋夕詩曰散澷秋雲逺蕭蕭霜月寒驚風西¶
北起&KR0012;鴈夜往還金氣方勁殺降陽微且殫泉涸甘井竭¶
節役芳草殘¶
何瑾悲秋夜曰欣莫欣&KR0006;春日悲莫悲&KR0006;秋夜¶
<pb:KR3k0012_SBCK_025-6a>¶
　　　　　立秋¶
易&KR0003;曰坤西南也主立秋¶
京房易古曰立秋坤王主涼風用事¶
易通卦驗曰立秋日凉風至白露下¶
春秋考異郵曰立秋趣(音/促)織鳴女功急趣之¶
春秋元命苞曰瑶光(星/也)散爲鷹立秋之日鷹鸇擊¶
三禮義宗曰七月立秋秋之言揫(音湫/聚也)縮之意隂氣出地¶
始殺万物故以秋爲節名¶
五經要義曰罄立秋之樂也¶
白虎通曰罄者夷則之氣象万物之成〇月令占&KR0248;圖曰¶
立秋坤卦用事其神攝提二宫荆州分也晡時申西&KR0047;涼¶
風至黄雲如群羊冝粟&KR0150;&KR0002;晴㓪風雲不至万物不成望¶
西南坤上有黄雲氣是正氣立秋應節万物皆榮豆&KR0150;熟赤¶
<pb:KR3k0012_SBCK_025-6b>¶
氣出其右万物半死豆&KR0150;半收地動人民不安坤氣萬物¶
不成地頻動牛馬多病應在十二月坤氣見於河水江湖¶
(乍存/乍亡)坤氣退則地裂泉涌申時西南有赤黄氣或白潤厚¶
白澤者粟大熟¶
又曰立秋日午時竪八尺竿影得四尺五寸二分半五榖¶
熟立秋後四十五日内主去氣在坤不得修造動土及逺¶
行出軍事凶¶
漢書曰孫寳爲京兆尹請侯文爲椽進見如賔禮數月以¶
立秋日署文東部郵且曰今日鷹隼始擊當順天氣取姦¶
惡以成嚴霜之誅椽部詎有其人乎文曰無其人不敢受¶
職寳曰誰也文曰覇陵杜穉季寳問其次文曰豺狼撗道¶
不冝復問狐狸¶
後漢書曰申屠建等與御史大夫隗嚻合欲以立秋日貙¶
<pb:KR3k0012_SBCK_025-7a>¶
膢時共刼更始(前書音義曰貙獸以其立秋日祭獸王者/亦此日出獵用&KR0021;宗廟兾州北八月朝作)¶
(飲食爲膢其俗謂曰膢獵/杜伏貙音&KR1067;于反&KR1454;音婁)¶
續漢書曰立秋之日夜漏未盡五刻京都百官皆衣白絁¶
皁領縁中衣迎氣於西郊¶
又曰立秋之日西郊畢始有司斬牲於部東門以薦陵廟¶
其儀乗輿御戎輅白馬朱鬛躬執弩射牲牲以鹿麛大宰¶
令謁者令一人獲馳駟送陵廟還宫遣使者賫束帛以賜¶
武官&KR0032;兵習戰陣之儀斬牲之禮名曰貙劉如淳曰膢漢¶
儀注立秋貙膢許愼曰俗以二月祭飲食兾州北部或以¶
八月作飲食爲膢也¶
祠令曰立秋祀白帝於西郊帝少昊配蓐收從祠¶
又曰立秋後辰祀靈星於國城東南¶
登眞隠訣曰立秋之日日中五岳諸眞人諸黄老君於黄¶
<pb:KR3k0012_SBCK_025-7b>¶
房靈庭山㑹仙官於日中定天下神圖靈藥¶
符瑞圖曰立秋西方閶闔風至(一名/颷風)¶
白虎通曰涼風立秋至王者報地德禮西郊¶
周書時訓曰立秋之日涼風至又五日白露降又五日寒¶
蟬鳴涼風不至國無嚴政白露不降民多欬病寒蟬不鳴¶
人臣力争白露之日鴻鴈來又五日&KR0007;鳥歸又五日群鳥¶
養羞鴻鴈不來逺人背叛&KR0007;鳥不歸室家離散群鳥不羞¶
臣下驕慢秋分之日雷始收聲又五日蟄虫附户又五日¶
水始涸雷不(収)諸侯&KR0075;汰蟄虫不附民靡有頼水不始涸¶
介䖝爲害¶
五行休王論曰立秋坤王兊相乾胎坎没艮死震困巽廢¶
离休¶
陸機要覽曰列子遇風常以立春歸乎八荒立秋遊乎風¶
<pb:KR3k0012_SBCK_025-8a>¶
穴是風至草木皆生去則摇落謂之離合風¶
　　　　　秋分¶
&KR0003;文曰龍春分而登天秋分而入淵¶
易&KR0003;曰秋分閶闔風至雷始收聲鷙鳥擊&KR0007;鳥歸¶
又曰兊西方也主秋分¶
孝經&KR0003;曰斗指酉爲秋分又曰秋分日在内衡¶
文子曰隂陽調日夜分故万物春分而生秋分而成生與¶
成必得和之精故積隂不生積陽不化隂陽交接乃能成¶
和(此天地之氣和平故/万物得以生成故也)¶
京房易&KR0049;曰虹八月出西方粟貴¶
又京房易占曰秋分而人君釋鍾鼓之懸¶
孔安國尚書注曰虚玄武之中星皆以秋分日見以正三¶
秋¶
<pb:KR3k0012_SBCK_025-8b>¶
天文録曰仲秋秋分暮出角亢氏房東四舎爲漢中¶
周書時訓曰秋分八月中雷乃收聲不收聲即人民不安¶
(又云諸侯驕/逸放蕩於上)蟄虫坯户不坯户即邊方不寧(又云人/靡有頼)水始¶
涸水不涸即人多痼疾〇暦日䟽曰秋分八月之中氣也¶
秋分之時日出於夘入於酉分天之中隂陽氣等晝五十¶
刻夜五十刻一晝一夜二氣中分故謂之秋分也¶
太平御覽卷第二十五¶
