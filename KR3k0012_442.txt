# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:22.544471
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 442
#+PROPERTY: FILE SB11n0727-442太平御覽-卷之四百四十二.
<pb:KR3k0012_SBCK_442-1a>¶
太平御覽卷第四百四十二¶
　人事部八十三¶
　　　　　知人上¶
尚書咎繇曰都在知人在安民禹曰吁咸&KR0002;時惟帝其難¶
之(言堯亦以知人安/民爲難故曰吁)知人則哲能官人安民則惠&KR0058;民懷¶
之¶
禮記曰趙文子與叔譽觀乎九原文子曰死者如可作也¶
吾誰與歸叔譽曰其陽處父乎(處父字文/公之傳也)文子曰行并植¶
(音/特)於晉國不没其身其智不足稱也(井專也謂剛而專/爲狐射姑所殺)其¶
咎犯乎文子曰見利不顧其君其仁不足稱也我則隨武¶
子平利其君不忘其身謀其身不遺其友晉人謂文子¶
其中退然如不勝衣其言呐呐然如不出諸其口所舉¶
於晉國管庫之士七十有餘家生不交利死不屬其子¶
<pb:KR3k0012_SBCK_442-1b>¶
焉¶
春秋僖五年曰鄭殺申侯初申侯申出也(姊妹之/子日出)有寵於¶
楚文王文王將死與之璧使行曰唯我知女女專利而不¶
厭予取予求不女疪瑕(從我取從我求/我不以女爲罪)後之人將求多於¶
女(謂嗣君也求多以/禮義大望責之)女必不免我死女必速行無適小國¶
將不女容焉(政狹/法峻)旣葬出奔鄭又有寵於厲公子文聞其¶
死也曰古人有言曰知臣莫&KR0002;君弗可改也巳¶
又曰晉文公及曹曹共公聞其駢脅欲觀其祼浴薄而觀¶
之(薄迫也骈/脅合幹)僖&KR0018;羈之妻曰吾觀晉公子之從者皆足以¶
相國&KR0002;以相(&KR0002;遂以/爲傅相)夫子必反其國反其國必得志於諸¶
侯而誅無禮曹其首也子盍蚤自貳焉(自貳自别/異於曹)乃饋盤¶
飱寘璧焉(臣無竟外之交故用盤藏/璧飱中不欲令人見也)公子受飱反璧¶
又曰&KR0087;伯伐晉濟河焚舟取王官及郊晉人不出遂自茅¶
<pb:KR3k0012_SBCK_442-2a>¶
津濟封殽户而還遂霸西戎用孟明也君子是以知&KR0087;穆¶
之爲君也舉人之周也與人之壹也(壹無/二心)孟明之臣也其¶
不解也能懼思也子桑之忠也其知人也能舉善也(子/桑)¶
(公孫枝舉/孟明者)詩曰于以采繁于沼于沚于以用之公侯之事¶
&KR0087;穆有焉(詩國風言沼沚之繁至薄猶采/以共公侯以喻秦穆下遺小善)夙夜匪懈以事¶
一人孟明有焉(詩大雅善仲山南/也一人天子也)詒厥孫謀以燕翼子子¶
桑有焉(詒遺也燕安也翼成也詩大雅羙武王能遺其/子孫善謀以安成子孫言子桑有舉善之謀)¶
又曰晉陽處父聘于衛反過寗寗嬴從之及温而還其妻¶
問之嬴曰以剛啇書曰沈潛剛克髙明柔克夫子壹之其¶
不没乎(陽子性/&KR0376;剛)天爲剛德猶不干時(寒暑/相順)况在人乎且華¶
而不實怨之所聚也(言過/其行)犯而聚怨不可以定身(剛則/犯人)余¶
恐不獲其利而離其難是以去之(爲六年晉/殺處父)¶
又曰晉侯觀于軍府見鍾儀問之曰南冠而縶者誰也有¶
<pb:KR3k0012_SBCK_442-2b>¶
司對曰鄭人所獻楚囚也使稅之(稅解/也)召而弔之再拜稽¶
首問其族對曰伶人也(伶人/樂官)公曰能樂乎對曰先父之職¶
官也敢有二事使與之琴操南音(南音/楚聲)公曰君王何如對¶
曰非小人之所得知也固問之對曰其爲太子也師保奉¶
之以朝于嬰齊而夕于側也(嬰齊令尹子重側司馬/子反言其尊卿敬老)不知¶
其他公語范文子文子曰楚囚君子也言稱先職不背本¶
也樂操土風不忘舊也稱太子抑無私也(舍其近事而逺/稱少子以示性)¶
(所自然/明至誠)名其二卿尊君也(尊晉/君也)不背本仁也不忘舊信也¶
無私忠也尊君敏也仁以接事信以守之忠以成之敏以¶
行之事雖大必濟(言有此四徳/必能成大事)君盍歸之使合晉楚之成¶
公從之重爲之禮使歸求成¶
又曰子産始知然明問爲政焉對曰視民如子見不仁者¶
誅之如鷹鸇之逐鳥雀也子産喜以語子太叔且曰他日¶
<pb:KR3k0012_SBCK_442-3a>¶
吾見蔑之面而巳(蔑然/明名)今吾見其心矣¶
又曰韓宣子如齊納幣見子雅子雅召子旗(子旗子/雅之子)使見¶
宣子曰非保家之主也不臣(志氣/亢)見子尾子尾見疆(疆子/尾之)¶
(子)宣子謂之如子旗(亦不/臣)大夫多&KR0015;之唯晏子信之曰夫¶
子君子也(夫子/韓起)君子有信其有以知之矣(爲十年齊欒/施髙疆來奔)¶
漢書曰薛宣爲丞相而翟方進爲司直宣知方進大儒有¶
宰相器&KR0055;結厚焉後方進竟代爲丞相¶
又曰薛宣字貢君初宣察孝廉瑯瑘太守趙貢見宣異之¶
令妻子與相見戒曰貢君至丞相我兩子亦中丞相史宣¶
爲相除趙貢兩子爲史¶
東觀漢記曰上旣破邯鄲誅王郎石鄧禹&KR0043;夜語曰欲北¶
發幽州突&KR0016;諸將誰可使者禹曰呉漢可其人勇&KR0743;有智¶
謀諸將鮮能及者上於是以漢爲大將軍漢遂斬幽州牧¶
<pb:KR3k0012_SBCK_442-3b>¶
苗曽上以禹爲知人更始時大司馬朱鮪在洛陽上欲南¶
定河内問禹曰諸將誰可使守河内者禹曰宼恂文武備¶
足有牧民之才河内冨貴南迫雒陽非宼恂莫可使也上¶
拜宼恂爲河内太守¶
又曰朱勃字叔陽年十二能誦詩書候馬援兄勃衣方領¶
能矩歩辭言閑雅援&KR0138;知書見之自失兄知其意乃自酌¶
酒慰援曰朱勃小器速成智盡此耳卒當從汝禀學及援¶
爲將軍封侯而勃位不過縣令¶
又曰虞延字子大陳留人孝明帝時有新野功曹鄧寅以¶
外戚小侯每豫朝㑹而容姿趍歩有出於衆顯宗目之顧¶
左右曰朕之儀貌豈&KR0002;此人特賜輿馬之服延以寅雖有¶
容儀而無實行未嘗加禮拜郎中遷&KR0007;武司馬寅在職不¶
服父喪帝聞乃歎曰知人則哲惟帝難之信哉斯言以延¶
<pb:KR3k0012_SBCK_442-4a>¶
爲明¶
謝承後漢書曰許邵字子將汝南平輿人清論風行髙唱¶
草偃多所賞識抜樊子昭於未聞天下咸稱許郭¶
&KR0061;山松後漢書曰李膺子瓉位至東平相&KR0004;曹操微時瓉¶
異其才將没謂子宣等曰丗將亂矣天下英雄無過曹操¶
張孟卓與吾善&KR0061;夲&KR0004;汝外親雖&KR0539;勿依必歸曹氏諸子¶
從之並免亂丗矣¶
又曰南陽何顒初見曹操歎曰漢將亡安天下者必此人¶
也操以是嘉之¶
魏志曰武帝機警有權數時人莫知者橋&KR0007;見而異焉謂¶
曰今天下將亂安生民者其在君乎太祖常感其知巳後¶
經過&KR0007;墓輙悵然致&KR0021;¶
又曰王粲字仲宣蔡邕見而竒之時邕才學顯著常車&KR0016;¶
<pb:KR3k0012_SBCK_442-4b>¶
塡巷賔客盈座聞粲在門倒屣迎之粲年旣㓜弱容狀短¶
小一座皆驚邕曰此王公孫也有異才媿吾不如也吾家¶
書籍文章盡當與之¶
又曰陳羣爲童兒時祖晏常異之曰此兒必興吾門羣爲¶
司空而曹屬時薦樂安王摸下邳周逵者太祖辟之還敎¶
以爲摸逵穢德終必敗太祖不聽後摸逵皆坐姧宄誅太¶
祖以謝羣羣薦廣陵陳喬丹陽戴乾太祖皆用之後呉人¶
叛乾忠義死難喬爲名臣¶
又曰楊駿字季才司馬宣王年十六七與駿相遇駿曰此¶
非常人也同邵王象少&KR0012;特爲人僕&KR0032;年十七八使牧羊¶
而私讀書駿見羙其人質即贖着家中娉妻立屋然與別¶
駿自少及長以人倫自任¶
魏略曰趙歧逃難匿姓名賣餅北海市時安丘孫嵩字賔¶
<pb:KR3k0012_SBCK_442-5a>¶
石遊市見歧察非常人呼與共載歧懼失色嵩乃令&KR0016;屏¶
行人從容問曰視子非賣餅者不有重㤪即亡命乎北海¶
孫賔石闔門百口勢能相濟歧素聞嵩名即以實告之遂¶
與俱歸藏歧&KR0232;壁中¶
孫盛魏氏春秋曰嘉平元年右將軍夏侯霸本蜀人問太¶
傅之德霸對曰彼自爲家非人臣也問京師隽士對曰有¶
鍾㑹者&KR0002;管朝政呉蜀之憂也¶
蜀志曰先主年十五母使學同宗劉德然遼西公孫瓉俱¶
事同郡盧植德然父元起常資給先主與德然等起妻曰¶
各自一家何能常尓耶起曰吾宗中有此非常人也¶
又曰諸葛亮字孔明瑯瑘人耕壟畒好爲梁父吟自比於¶
管仲樂毅時人莫之許也唯&KR0054;陵崔州平頴川徐庶與亮¶
友善謂爲信然先主屯新野庻見先主器之庶謂先主曰¶
<pb:KR3k0012_SBCK_442-5b>¶
諸葛孔明卧龍也將軍豈願見之先主曰君與俱來庻曰¶
此人可就見不可屈致也將軍冝枉駕顧之由是先主詣¶
亮¶
又曰龐統字士元襄陽人少時樸鈍未有識者頴川司馬¶
微清雅有知人鑒統弱冠徃見微微採桑樹上坐統桑下¶
共語自晝逹夜微甚異之稱當爲南州士人冠冕由是漸¶
顯也¶
呉志曰顧邵字孝則雍長子也年三十七起家爲豫章太¶
守小吏姿質佳者令奬就學擇其先進擢置左右職舉善¶
以敎風化大行&KR0004;錢塘丁謂出於役伍陽羡張康生乎民¶
庶烏程吴粲雲陽殷禮起乎微賤邵皆抜而友之謂至典¶
軍中郎康至丹陽禮至零陵令粲至太子少保¶
又曰張温字惠恕少脩操容貌瓌偉權聞之以問公卿曰¶
<pb:KR3k0012_SBCK_442-6a>¶
温當今與誰爲北大司農劉基曰無可與爲軰顧雍曰温¶
當今無軰權曰如是張允不死也徴到延見文辭占對觀¶
者傾悚權改容加禮¶
又曰張昭字子布爲人矜嚴忠謹能識人諸葛恪字元遜¶
年少之時衆人竒其英才昭言終敗葛氏者元遜¶
呉書曰陶謙字恭祖年十四獨帛幡乗竹馬而戲邑中兒¶
童皆隨之蒼梧太守同縣甘公出遇之於&KR0151;見其容貌異¶
住車與語甚恱之因許妻以女甘夫人怒曰聞陶家兒遨¶
戲無度如何以女許之甘公曰彼有竒志必大成遂與之¶
後爲徐州刺史¶
王隱晉書曰石苞少子崇字季倫苞臨終預分諸子財物¶
獨不及崇其母以爲言苞曰此兒雖小大自能得財也¶
又曰魏舒字陽元任城人容貌朴實少號遟鈍人莫之知¶
<pb:KR3k0012_SBCK_442-6b>¶
唯叔父衡知其竒每有賔客已常勸使過舒言吾兄子非¶
常人也¶
虞預晉書曰魏舒少名遟鈍唯太原王又曰卿終當爲台¶
輔然亦不能令妻子免飢寒吾當助卿營之常借給舒受¶
而不辭¶
又曰武陔字元夏沛國竹邑人父同有顯名陔及二弟韶¶
茂皆緫角見稱時同郡劉公榮名人嘗詣同過陔兄弟與¶
觀其舉動便出語同曰君三子皆國士也元夏量最優出¶
輔佐之風仕官可爲亞公叔夏季夏不減常伯納言陔後¶
果開府¶
徐廣晉書曰鄭齊純和有識&KR0004;荀攸見齊曰鄭公業爲不¶
亡矣時相國&KR0122;魏諷有盛名同郡任覽謂齊曰諷姦雄必¶
以禍終子冝絶之後諷果敗司空王朗辟&KR0122;委以求才齊舉¶
<pb:KR3k0012_SBCK_442-7a>¶
髙陽許允扶風魯芝東萊王基並爲名臣¶
又曰魏謁者郭&KR0007;信出使從&KR0042;農求御人遣石苞及鄧艾¶
爲御行十餘里&KR0007;信謂二人曰子並當至將相旣而苞爲¶
縣吏到鄴賣鐵于市長趙元儒異之曰公輔才也遂與交¶
稍遷至&KR0042;農司馬欲求縣吏部郎許允謂苞曰君我軰人¶
也當相引置朝廷何欲小縣乎苞還歎不意允之知巳¶
晉書陶偘傳曰樂廣欲㑹荆楊士人武庫令黄慶進偘於¶
廣人中或非之慶曰此子終當逺到復何疑也¶
又曰王導少有風鑒識量清逺年十四陳留髙士張公見¶
而竒之謂其從兄敦曰此兒容貌志氣將相之器也¶
又石苞傳曰趙元儒有知人鑒見苞異之因與結交歎苞¶
逺量當至公輔¶
又曰陸雲㓜時呉尚書廣陵閔鴻見而竒之曰此兒&KR0002;非¶
<pb:KR3k0012_SBCK_442-7b>¶
龍駒當是鳯鶵¶
又曰劉&KR0073;爲布衣衆未之識也唯王謐獨竒貴之嘗謂&KR0073;¶
曰卿當爲一代英雄¶
晉書曰&KR0067;翼字稚恭風儀俊偉少有經綸大略京兆杜乂¶
陳郡殷浩並才名冠丗而翼弗之重也毎語人曰此軰冝¶
束之髙閣&KR0248;天下太平然後議所任耳見桓温緫角之中¶
便期之以逺略因言於成帝曰桓温有英雄之才願陛下¶
勿以常軰畜之冝委以方部之任必有&KR0042;濟艱難之勲¶
又曰謝安常疑劉牢之不可獨任又知王味之不冝專城¶
牢之旣次亂終而味之亦以貪敗由是識者服其知人¶
又陶偘傳曰劉&KR0042;爲荆州刺史將之官辟&KR0754;爲南蠻長史遣¶
先向襄陽討賊張昌破之&KR0042;旣至謂偘曰吾昔爲羊公叅¶
軍語吾其後當居此今相觀察必繼老夫矣¶
<pb:KR3k0012_SBCK_442-8a>¶
又曰時豫章郎中令楊晫陶&KR0754;州里人也爲郷論所歸&KR0754;詣¶
之晫曰易稱貞固足以幹事陶士行是也與同乗見中書¶
郎顧榮榮甚竒之吏部郎温雅謂晫曰奈何與小人共載¶
晫曰此人非凢器也¶
太平御覽卷第四百四十二¶
<pb:KR3k0012_SBCK_442-8b>¶
<pb:KR3k0012_SBCK_442-8b>¶
