# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:24.724781
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 479
#+PROPERTY: FILE SB11n0727-479太平御覽-卷之四百七十九.
<pb:KR3k0012_SBCK_479-1a>¶
太平御覽卷第四百七十九¶
　人事部一百二十¶
　　　　　報恩¶
毛詩曰投我以木𤓰報之以瓊琚匪報也永以爲好也¶
又曰無言不詶無德不報¶
左傳曰靈公將殺趙盾伏甲而饗之&KR0004;宣子田於首山舎¶
翳桑見靈輙餓問其病曰不食三日矣食之旣而爲公介¶
倒㦸以御公徒而免之問何故曰翳桑之餓人也¶
又曰晉大夫魏武子有寵妾無子武子疾命其子顆曰我¶
死必嫁之及其疾困曰以殉武子卒顆嫁之曰疾困則亂¶
吾從其治也其後及𥘿戰於輔氏大敗𥘿師獲杜回方戰¶
見一老父結草以抗杜回(杜回𥘿/之力士)杜回躓而顛故獲之夜¶
夢一老人謂巳曰予汝嫁妾之父也尔用先人治命故以¶
<pb:KR3k0012_SBCK_479-1b>¶
是報¶
戰國䇿曰中山君饗都大夫司馬子期在焉羊羹不徧子¶
期怒而走於楚說楚以伐中山中山君亡走有二人挈戈¶
隨其後者君頋二子奚爲對曰臣父嘗餓且死君下壷飱¶
餔臣父且死言曰中山有事汝必死之故來死爲君也中¶
山君&KR0099;然曰吾以一杯羮亡國以一壷飱得二人¶
史記曰王稽載范睢入𥘿爲相睢乃入言之王曰非王稽¶
之忠莫能内臣於函谷關非大王之賢聖莫能貴臣今臣¶
官至於相爵在列侯王稽之官尚止於謁者非所以内臣¶
之意也王召稽拜以爲河東太守¶
又曰𡊮盎自爲呉相時有從吏嘗盗盎侍兒(文潁/云婢)盎知之¶
不泄遇之如&KR0004;人有告從吏言君知尔與侍者通乃亡歸¶
盎自追還遂以侍者賜之及𡊮盎使呉見守從吏適爲守¶
<pb:KR3k0012_SBCK_479-2a>¶
盎校尉司馬乃悉以其齎裝置二石醇醪㑹天寒士卒飢¶
渇飲酒醉西南陬卒皆卧司馬夜引𡊮盎起曰君可以去¶
矣呉王期旦日斬君盎不信曰公何爲者司馬曰臣故爲¶
從吏盗君侍兒者盎乃驚謝之而去¶
又曰&KR0171;𥘿旣貴乃遍報諸所嘗見德者其從者有一人獨¶
未得報乃前自言蘇𥘿曰我非忘子子之至燕再三欲去¶
我易水上方是時我困故望子深是以後子子今亦得矣¶
又曰項王使召韓信信謝曰臣事項王官不過郎中位不¶
過執㦸言不聽畫不用故去而歸漢漢王授我上將軍印¶
與我數萬衆解衣衣我推食食我言聽計用故吾得以至¶
於此夫人深親信我我背之不祥雖死不易¶
漢書曰髙祖爲亭長送徒咸陽諸吏皆送錢三百蕭何獨¶
以五百上定天下益何封三千户以荅其二¶
<pb:KR3k0012_SBCK_479-2b>¶
又曰欒布彭越嘗與遊窮困賣傭爲酒家保彭越贖布爲¶
梁大夫使干齊未反漢召彭越責以反夷三族梟首雒陽¶
下詔有収視者輙捕之布還奏事彭頭下祠而哭之¶
又曰髙祖奪韓信齊轉爲楚王都下邳信至國召所從食¶
漂母賜千金及其下郷亭長錢百曰公小人爲德不竟(史/記)¶
(云爲惠/不終也)¶
又曰張蒼陽武人有罪當斬(解/衣)伏鑕身長大肥白如瓠時¶
王陵見而恠其美士乃言沛公赦勿斬以爲常山相蒼德¶
王陵及貴父事陵陵死蒼爲丞相洗沐常先朝陵夫人上¶
食然後敢歸¶
前列曰盖寛饒左遷爲衛司馬未出殿門斷其單衣令短¶
離地冠大冠帶長劒躬按行士卒廬室視飲食居處有疾¶
病者身自臨問加致毉藥遇之甚有恩及歳交代上臨饗¶
<pb:KR3k0012_SBCK_479-3a>¶
罷衛卒數十人皆叩頭自請復留更一年以報寛饒厚德¶
宣帝嘉之拜寛饒爲太中大夫¶
又曰朱買臣爲㑹稽太守悉召見故人與飲食諸嘗有恩¶
者皆報復焉¶
又曰宣帝在長安獄中邴&KR0123;保護養視上知&KR0123;有舊恩而¶
終不言時賢之詔曰御史大夫與朕有舊恩厥德茂焉詩不¶
云乎無德不報其封&KR0123;爲博陽侯食邑千三百户¶
又曰陳平旣貴寵封侯乃詔髙祖曰臣不因魏無知無以¶
得見陛下請分報¶
又曰張賀幸於衛太子太子敗賀下&KR0345;室後爲掖庭令而¶
宣帝収養掖庭賀拊循恩甚宻及宣帝即位而賀巳死上¶
追思德賀一子早死子孺小男彭祖指欲封之先賜爵𨵿¶
内侯¶
<pb:KR3k0012_SBCK_479-3b>¶
東觀漢記曰建武二十六年上延集内戚讌㑹諸夫人各¶
前言爲趙喜所濟活帝甚嘉之後徵喜入爲太僕引見謂¶
曰卿非但爲英雄所保也婦人亦懷卿之恩厚加賞賜¶
𡊮宏後漢書曰鄭弘字巨君少事博士焦貺貺門徒數百¶
人當舉明經其妻勸貺曰鄭生有卿相才應此舉者也從¶
父楚王英之謀反遍誣天下知名者貺以楚徵疾病道死¶
妻子閉詔獄考掠連年諸生故人皆易姓名以避其禍弘¶
獨髠首&KR0018;鑕爲貺訟罪明帝感悟乃免貺家屬¶
魏志曰太祖平幽州召孫禮爲司空軍謀&KR0122;&KR0004;荒亂時禮¶
與母相失同郡馬台求得禮母禮推家財盡以與台¶
又曰楊沛字孔梁爲新鄭長謂民益蓄桑椹勞豆積浸得¶
千餘斛後爲鄴令賜其生口十人絹百疋¶
又曰曹真字子丹沛郡人本姓𥘿養曹氏或云其父伯南¶
<pb:KR3k0012_SBCK_479-4a>¶
𪧐與太祖善興平𡊮術部黨與太祖相攻刼太祖出爲㓂¶
所追走入𥘿氏伯南開門受㓂問所在荅云我是㓂遂害¶
之由此太祖思其功遂變其姓¶
又曰郭援捕得賈逹逹不肯拜謂援曰王府君臨郡積年¶
不知足下&KR0154;爲者也援曰捉斬之諸將覆護乃囚之閉着¶
圡窟中以車輪盖上使人圍守方且殺之逹從窖中謂守¶
者此間無徤兒也而當使義士死時祝公道與逹非故而¶
適聞其言憐其守正乃夜盗引出折械遣去不語其姓名¶
援破後逹知前岀巳者是祝公道河南人後坐它事當伏¶
法逹救不能解爲之改服¶
呉録曰孫權旣斬黄祖作二函欲以盛祖及都督蘇飛首¶
甘寕之在祖軍也獨飛厚之寕爲請叩頭流血主曰爲君¶
置之&KR0002;走如何對曰飛受更生之恩豈圖去&KR0002;有萬一寕¶
<pb:KR3k0012_SBCK_479-4b>¶
頭當代入函也乃舎之¶
蜀志曰法正爲蜀郡太守楊武將軍外統都督内爲謀主¶
一飡之德睚眦之怨無不報復或謂諸葛亮曰法蜀郡太¶
縱橫將軍冝啓主公抑其威福亮荅曰主公之在公安也¶
北畏曹操之強東憚孫權之逼近則懼孫夫人生變於肘¶
腋之下當斯之時進退狼䟦法孝直爲之傳翼令翻苒不¶
可復制如何禁法使不得行其意耶¶
晉書頋榮與同寮宴飲見執炙者皃狀不凢有欲炙之色¶
榮割炙㗖之坐者問其故榮曰豈有終日執之而不知其味¶
及倫敗榮&KR0013;執將誅而執炙者爲督救免之¶
于寳晉紀曰王濬在巴郡兵民苦役生男多不舉濬乃嚴¶
其殺子之防而厚䘏之所育者數千人於此能稱兵矣父¶
母戒之曰王府君生尔必勉之無愛死¶
<pb:KR3k0012_SBCK_479-5a>¶
宋書王鎮惡甞&KR0009;食澠池人李方家善遇之謂方曰若遭¶
遇英雄主要取萬户侯當厚相報方荅曰君丞相孫人才¶
如此何患不冨貴¶
陳書曰隂鏗釋&KR0260;梁湘東王法曹叅軍天寒鏗嘗預賔友¶
宴飲見行觴者因廻酒炙以授之衆坐皆𥬇鏗曰吾儕終¶
日　飲而執爵者不知其味非人情也及侯景之亂鏗嘗¶
爲賊所擒或救之獲免鏗問其故乃前所行觴者¶
唐書曰李晟嘗有恩者厚報之&KR0004;譚元澄爲嵐州刺史有¶
恩於晟後坐貶於岳州比晟貴上䟽理之詔贈元澄寕州¶
刺史元澄三子晟撫侍勤至皆爲成就宦學人皆義之¶
呉越春秋曰呉師入郢引軍擊鄭定公前旣殺楚太子建¶
而困子胥故怨鄭兵將入境定公大懼乃令於鄭&KR0022;中¶
曰有能還呉軍者吾與之分&KR0022;而治漁者子聞而進之曰¶
<pb:KR3k0012_SBCK_479-5b>¶
臣能還之不用兵戈升粮得一橈行歌道中即還矣定公¶
大恱乃與一橈子胥軍將至漁者子當路叩橈行歌辭曰¶
蘆中人蘆中人子胥聞之大驚曰何等人者即請與語曰¶
吾是漁者子吾國君怖懼令於國中有能還呉軍吾與之¶
分國而治臣念先人與君相遭於途今從君乞鄭之罪也¶
子胥曰吾蒙子先人之恩自致於此上天蒼蒼豈敢忘子¶
之㓛乎於是乃釋鄭不伐¶
又曰伍子胥伐楚還溧陽瀬水之上長嘆曰吾嘗飢於此¶
乞食而殺一婦人將欲報之金不知其家遂投金瀬水之¶
中而去有頃一嫗行哭而來問曰嫗何&KR0152;之悲也嫗曰吾¶
有女守吾年三十不嫁徃年擊漂於此遇人窮飯之而¶
恐泄事自投於瀬水中而死今聞伍君來不得其家自¶
傷空而無爲報者故行&KR0152;之悲也人曰子胥欲報嫗以百金¶
<pb:KR3k0012_SBCK_479-6a>¶
不知嫗所在投金水中而去嫗乃取金以歸也¶
劉向&KR0003;苑曰呉赤布使於智氏假道於衛寗文子具紵絺¶
三百製送之將歸呉智伯命造舟爲梁赤布曰吾聞天子¶
濟於水造舟爲梁諸侯方舟大夫維舟臣之職也且敬大¶
其必有故使人視之則用兵在後赤布曰衛假吾道而厚¶
贈我我見難不告是與爲謀也稱疾而留使人告衛衛人¶
驚戒智伯乃止¶
又曰楚莊王賜群官酒日暮燈燭滅有引妾衣者妾得其¶
冠纓持之趍火來上視絶纓者王曰賜人酒使醉失禮柰¶
何欲顯婦人節而辱士乎乃令曰夜飲不絶纓者不歡群¶
臣百餘人皆絶纓乃大醉盡忻居二十年晉與楚戰有一臣¶
常在前五合五𫉬甲首却敵卒勝恠而問之對曰臣當死¶
徃醉失禮王隱不誅也終不敢以隂蔽之德而不顯報常¶
<pb:KR3k0012_SBCK_479-6b>¶
願肝膽塗地用頸血湔敵人矣臣乃絶纓者也遂平晉軍¶
楚得以強¶
又曰陽虎得罪於衛北見簡子曰自今以來不復樹人矣¶
簡子曰唯賢者爲能報恩不肖者不能夫春樹桃李者夏¶
得休息秋得食焉樹蒺䔧者夏不得休息秋得其刺焉今¶
所樹者蒺䔧也¶
異苑曰景平中東陽大水永康人蔡嘉夫避住南壟夜有¶
大䑕形如浮水而來徑㐲嘉夫床角奴&KR0598;而不犯每食轉以¶
餘飰與之水勢退嘉夫得反居䑕以前脚捧青&KR0083;褁三¶
斤許珠着奴前啾啾&KR0250;如欲語從此去來不絶也¶
又曰始興楊山縣人行田忽遇一象以鼻卷之遥入深山¶
見一象脚有巨刺此人牽挽得出病者即起相與跼陸&KR0250;¶
&KR0002;懽喜前象復載就一汙濕地以&KR0569;掘出數枝長牙送還¶
<pb:KR3k0012_SBCK_479-7a>¶
本處彼境苗稷常爲象所困其象俗呼大客因語云我田¶
稼在此&KR0106;爲大客所犯&KR0002;念我者勿見侵便&KR0116;躑躅如相¶
訓解於是一家業絶無其患¶
三秦記曰白鹿原人釣魚於原綸絶而去夢於漢武求去¶
其鈎明日戲於池見大白魚銜索帝曰豈非昨所夢取而¶
去之間三日帝復遊池濵得明珠一𩀱武帝曰豈非昔魚¶
之報¶
桓冲之述異記曰陳留周氏婢名興進入山取撨夢見一¶
女語之曰近在汝頭前目中有刺煩爲抜之當有厚報婢¶
見一朽棺頭穿壞髑髏墮地草生目中便爲拔草内着棺¶
中以甓塞穿即於髑髏處得一𩀱金指環¶
呉均續齊諧記曰弘農楊寳見一黄雀爲鴟梟所搏取之¶
以歸置巾箱中養之百餘日毛羽成朝去暮還後寳夕讀¶
<pb:KR3k0012_SBCK_479-7b>¶
書未卧有黄衣童子向寳再拜曰我王母使臣昔使蓬萊¶
不愼爲鴟梟所搏蒙君仁愛救拯今當受使南海不得奉¶
侍以白環四枚與寳令君子孫㓗白且位登三事當如此¶
環矣¶
東陽元凝齊諧記曰冨陽董昭之嘗乗舡過錢塘江中¶
央見有一蟻着一短蘆甚迫遽昭之曰此畏死也便以繩¶
繫此蘆着舡頭蟻縁繩出中夜夢一人烏衣從百許人來¶
謝云僕不愼墮江慙君濟活僕是蟻中王君&KR0002;急難之日¶
當見告後昭遇事繋獄蟻穴獄昭遂得脫¶
盛弘之荆州記曰隨侯曽得大虵不殺而遣之虵後銜明¶
月珠以報隨侯一名隨侯珠¶
孔靈符㑹稽記曰射的山南有白鶴山此鶴爲仙人取箭¶
漢太尉鄭弘嘗採薪得一遺箭頃有人覔弘還之問何所¶
<pb:KR3k0012_SBCK_479-8a>¶
欲弘曰常患&KR0002;耶溪載薪爲難願旦南風夕北風後果然¶
劉義慶幽明録曰項縣人姚牛年十餘歲父爲郷人所殺¶
牛手刃之於衆中吏捕得官長深矜孝節爲推遷其事㑹¶
赦得免令後出獵逐鹿入草中有古深穽數處馬將趣之¶
忽見一公舉杖擊馬馬驚僻不得及鹿令怒引弓將射之¶
公曰此中有穽恐君墮耳令曰汝爲何人翁跪曰姚牛父¶
也感君活牛故來謝恩遂㓕不見¶
又曰符堅時有射師經嵩山望見松上有一𩀱白鳥似鵠¶
而大至樹下又見一虵長五丈許上樹取鳥鳥欲飛虵張¶
口翕之鳥不去&KR0813;紛一飡頃射師彀弩射三矢虵落鳥得¶
去樹百餘歩山邊整理毛羽湏&KR0119;雲雷發射師懾不得旋¶
踵見向鳥徘徊其上毛落紛紛似如相援如此數陣雲息¶
電滅射師得免鳥亦髙飛¶
<pb:KR3k0012_SBCK_479-8b>¶
三輔决録曰髙陵龐智伯名勃爲郡小吏東平衡農字剽卿¶
爲書生窮乏客鍜於勃家勃知其賢禮待頋眷常去送十¶
里過舅家復貸錢贈之農受曰爲馮翊乃相報別七八年¶
果爲馮翊勃爲門下書佐忘之矣農召問乃寤舉孝廉爲¶
尚書郎左右丞魏郡太守河内太守¶
又曰趙歧避難於四方江海岱霍無所不到自匿姓名布¶
衣巾絮賣餅北海市安丘孫嵩年二十餘遊市見趙歸微¶
察知非常人駐車呼與共載曰我北海孫賔碩終不相&KR0018;¶
歧聞嵩即以實告遂與俱歸嵩先入白母曰今日出得死¶
友在外歧即匿嵩家積年乃出後&KR0003;劉表時北海孫嵩流¶
離在劉表末座不爲表所識歧遥識之　表&KR0003;嵩表甚¶
重之同共表嵩爲青州刺史¶
于寳搜神記曰噲叅寓居河内䖍恭父母忽有單鶴趣之¶
<pb:KR3k0012_SBCK_479-9a>¶
叅撫視箭創甚重於是以膏藥摩之月餘漸愈放而飛去¶
數十日間夜鶴雌雄二頭各銜一珠吐之而去¶
搜神記曰羊公雍伯本以儈賣爲業性篤孝父母終葬南¶
山遂家焉山髙無水公汲水作義漿於坂頭行者皆飲之¶
三年有一人就飲以一升石子與之使至髙平好地有石¶
處種之得五𩀱白璧名玉田玉田起於此也¶
續搜神記曰晉咸康中豫州刺史毛寳戍邾城有一軍人¶
於武昌市見人賣一白龜子長四五寸色白可愛其人買¶
取持歸着瓮中養之日漸大近及尺許其人憐之持至江¶
邊放於水中視其遊去後邾城遭石虎敗毛豫州旣赴江莫不¶
沉溺所養龜人于時&KR0013;鎧持刀亦同自投入水中&KR0116;如¶
墮一石上水裁至腰湏&KR0119;浮去中流視之乃是先養白龜¶
甲巳長六七尺旣送至東岸出頭視之徐游而去中江猶¶
<pb:KR3k0012_SBCK_479-9b>¶
頋者數四焉¶
陳壽益郚耆舊傳曰王忳嘗詣京師於空舎中有一書生¶
病因&KR0598;而視之書生謂忳曰我當到洛陽而病𦝫下有金¶
十斤願以相贈死後乞藏骸骨未及問姓名而絶忳即鬻¶
金營葬餘金悉置棺下後數年縣署大度亭長&KR0004;到日有¶
馬馳入亭而止其日大風飄一繡&KR0013;復墮忳前¶
張氏家傳曰禧字彦祥除効轂令嘗有鸛&KR0018;矢集禧庭以¶
甘草湯洗之傅藥留養十餘日瘡愈飛去月餘銜赤玉珠¶
二枚置禧㕔事¶
晏子春秋曰北郭騷見晏子曰竊&KR0003;先生之義願乞以養母晏¶
子使人分粟府金以遺之辭金受粟有間晏子見疑景公¶
乃出奔北郭子曰養及親者身更其難遂告公庭曰晏子¶
天下之賢也去齊齊國必侵不若先死乃自殺公自追及¶
<pb:KR3k0012_SBCK_479-10a>¶
郊而反晏子曰士以身明人者哉¶
吕氏春秋曰𥘿繆公敗失右服馬公自徃求見野人方食¶
之於歧山之陽繆公𥬇曰食駿肉不飲酒余恐傷汝也遍¶
飲而去居一年爲韓原之戰晉人巳環繆公之車晉梁由¶
靡巳扣繆公甞食馬肉三百餘人疾闘車下遂大克晉反¶
獲晉惠公以歸¶
又曰趙簡子有兩白䯁甚愛之陽城胥渠處(陽城姓胥渠/名處猶病也)¶
廣門之官夜欵門而謁曰主君之臣胥渠有疾毉教曰得¶
白䯁之肝則止不得則死請入通董安于御於側簡子曰¶
殺白䯁取其肝以予陽城胥渠無幾何趙興兵而攻翟廣¶
之門官七百人皆先登而𫉬甲首¶
<pb:KR3k0012_SBCK_479-10b>¶
¶
太平御覽卷第四百七十九¶
<pb:KR3k0012_SBCK_479-11a>¶
