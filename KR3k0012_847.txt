# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:50.754342
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 847
#+PROPERTY: FILE SB11n0727-847太平御覽-卷之八百四十七.
<pb:KR3k0012_SBCK_847-1a>¶
太平御覽卷第八百四十七¶
　飲食部五¶
　　　　　食上¶
周禮天官膳夫曰膳夫掌王之食膳羞以養王及后丗子¶
(羞有/滋味)凡王之饋食用六榖膳用六牲飲用六清羞用百二¶
十品珎用八物醬用百有二十罋王日一舉鼎十有二物¶
皆有俎以樂侑食膳夫用𥙊品嘗食王乃食¶
又曰王齊則玉府供玉食(鄭𤣥注曰玉陽之精御水氣/也鄭司農云食玉犀也)¶
又天官食醫曰掌和王之六膳百羞百醬八珎之齊¶
凢食齊眡春時(飲冝/温)羹齊眡夏時(羹冝/熱)醬齊眡秋時(醬冝/凉)¶
飲齊眡冬時(飲冝/寒)凡和春多酸夏多苦秋多辛冬多鹹調¶
以滑甘凢㑹膳食之冝牛冝稌羊冝&KR0927;豕冝稷犬冝梁鳥¶
冝麦魚冝苽凡君子之食恒放焉¶
<pb:KR3k0012_SBCK_847-1b>¶
又曰内饔掌王及后丗子膳羞之割烹煎和之事辨躰名¶
肉物辨百品味之物(割肆解由也烹/煑也煎和成數)選百羞醬物珎物以¶
侯饋(先進其/中御者)共后及丗子之膳羞(膳夫/掌之)¶
又曰小宰凡朝覲㑹同賔客以牢禮之灋掌其牢禮委積¶
膳獻飲食賔賜之飡牽與其陳數¶
又曰大宗伯以飲食之禮親宗族兄弟¶
大戴禮曰食榖者必智惠而巧¶
禮記曲禮上曰侍食於長者主人親饋則拜而食主人不¶
親饋則不拜而食共食不飽無流歠(鄭𤣥注曰流/歠有似食也)無咤食¶
(咤陟/嫁切)毋囓骨毋反魚肉毋投與狗骨母固獲(飲自得曰固/争自取曰獲)¶
毋刺齒○又曰凡進食之禮左殽右胾食居人之左羮居¶
人之右(皆便食也殽骨躰也胾切肉也食飯属/也居之左右明其近也殽在爼胾在豆)膾炙處外¶
醯醬處内(殽胾之外内也近醯醬者/食之主膾炙皆在豆也)葱㳿處末(㳿烝葱也/處醯醬之)¶
<pb:KR3k0012_SBCK_847-2a>¶
(左言末者殊/加也在豆)酒醬處右(處羮之右此言&KR0002;酒若&KR0308;/耳兩有之則左酒右醬也)以脯脩¶
置者左朐右末(亦便食也屈中/曰俱其俱切)¶
又曰齊大飢黔敖爲食於路以待餓者而食之有餓者蒙¶
&KR0209;輯屨&KR1049;&KR1049;然來黔敖左奉食右執飲曰嗟來食&KR0045;其目¶
而視曰予唯不食嗟來之食以至於斯也從而謝之終不¶
食而死(風俗通曰齊人/不食而死也)¶
又曰食於有喪者之側未甞飽也(助哀/戚也)¶
又曰庶人春薦韭夏薦麥秋薦&KR0112;冬薦稻韭以夘麥以魚¶
&KR0112;以豚稻以鴈(庶人無常桂取與/新物相冝而巳)¶
又曰文王之爲太子朝於王季日三食上必在視寒煖之¶
節(在察/也)食下問所膳(問所/食者)命上宰曰未有原應曰諾然後¶
退(未猶物也原再也勿有所再進爲/其失飪&KR0424;味惡也退乆其寝也)¶
又曰朝夕之食上丗子必在視寒煖之節食下問所膳羞¶
<pb:KR3k0012_SBCK_847-2b>¶
必知所進以命膳宰然後退(羞必所進必/知親所食也)&KR0002;内竪言疾則¶
丗子親齊𤣥而養(親猶自也養疾者/齊𤣥冠𤣥端也)膳宰之饌必敬視之¶
(疾者之食齊/和所欲或異)疾之藥必親嘗之(試毒/也)嘗饌善則丗子亦能¶
食(善謂多/於前)嘗饌寡丗子亦不能飽(又不及武王/一飯再飯)¶
又曰古者未有火化食草木之實鳥獸之肉飲其血茹其¶
毛後聖有作然後修火之利以炮以燔以烹以炙以爲醴¶
酪¶
又曰夫禮之&KR0004;始諸飲食其燔&KR0112;捭豚(捭卜/麦切)汙尊而杯飲¶
(汙烏莘切/杯歩侯切)蕢桴而土鼔(蕢苦/對切)猶&KR0002;可以致其敬於&KR0017;神(言/其)¶
(物雖質畧有齊敬之心則可以/薦羞於&KR0017;神&KR0017;饗德不饗味也)¶
又曰天子一食諸侯再大夫三¶
又曰不食雛鼈狼去膓狗去腎狸去正脊兎去凥狐去首¶
豚去腦魚去乙鼈去醜(皆爲不/利人也)¶
<pb:KR3k0012_SBCK_847-3a>¶
又曰膳(目諸/膳也)膷臐暁醢(膷音香臐許云/切曉許堯切)牛炙醢牛胾醢牛¶
膾羊炙胾醢豕炙醢豕胾芥醬魚膾雉兎鶉鷃(此上大夫/之禮庶羞)¶
(二十豆也以公食大夫禮饌校之則曉牛/炙間不得有醢醢衍字也又以鷃爲鴑也)¶
玉藻曰侍食於先生異爵者後察先飯(謙/也)客𥙊主人辭曰¶
不足𥙊也(𥙊者盛食/人饌也)客飡主人辭以䟽(飡者之/言麄也)¶
又曰父命呼唯而不諾手執業則投之食在口則吐之¶
又曰&KR0002;賜之食而君客之則命之𥙊然後𥙊(雖見賔客猶/也侍食則正)¶
(不敢備禮/不𥙊也)先飯辨嘗羞飲而俟(俟君食而後食之患/也將食臣先嘗孝也)&KR0002;有嘗¶
羞者則俟君之食然後食飯飲而俟(不𥙊侍食不嘗羞膳/敢備禮也不飯飲利)¶
(宰存也/將食也)君命之羞羞近者(辟貪/味也)命之品甞之然後唯所欲¶
(必先編/甞之)凡甞逺食必順近食(從近/如也)君未覆手不敢飱(覆手/食也)¶
(以循咡巳/飱勸食也)君旣食又飯飱(不敢先/君飽)飯飱者三飯也(臣勸君/如是可)¶
(食/也)君旣徹執飯與醬乃出授從者(食於尊前/親徹也)凢侑食不盡¶
<pb:KR3k0012_SBCK_847-3b>¶
食於人不飽(謙/也)¶
又學記曰雖有嘉肴弗食不知其㫖也雖有至道弗學不¶
知其善也(旨美/也)¶
又&KR0258;記曰孔子曰吾食於少施氏而飽少施氏食我以禮¶
(言貴其以禮待巳而爲之飽也時人倨慢&KR0002;季/氏則不以禮矣少施氏魯惠公子施父之後)吾𥙊作而¶
辭曰䟽食不足𥙊也吾飱作而辭曰䟽食也不敢以傷吾¶
子納幣一束束五兩兩五㝷¶
又坊記曰故食禮主人親饋則客不𥙊故君親饋則客不¶
𥙊故君子苟無禮雖美不食焉¶
左傳曰晉公子重耳過衛衛文公不禮焉出於五鹿(五鹿/鄖地)乞¶
食於野人與之塊公子怒欲鞭之子犯曰天賜也(得士有/天賜)¶
稽首受而載之¶
又曰楚伐庸岀師旬有五日百濮乃罷(濮夷無屯聚/見難則散歸)自廬¶
<pb:KR3k0012_SBCK_847-4a>¶
以徃振廪同食(徃徃伐庸也振發也廪倉/也同食上下無異饌也)¶
又曰&KR0004;宣子田於首山舎于翳桑(田獵也桑桑之多䕃翳/者首山在河東蒲板縣)¶
(東/南)見靈輙餓問其病曰不食三日矣食之舎其半問之曰¶
官三年矣(官學/也)未知母之存否今近焉(去家/近)請以遺之使¶
盡之而爲之簞食與肉(簞笥/也)寘諸槖以與之旣而與爲公¶
介(靈輒爲/公甲士)倒㦸以禦公徒而免之問其故對曰翳桑之餓人¶
也問其名居(問所/居)不告不退(不望/報也)遂自亡也(輒亦/去)¶
又曰諸侯之師次于鄭西我師次于督楊不敢過鄭(督鄭/楊也)¶
子叔聲伯使叔孫豹請逆于晉師爲食於鄭郊師逆以至¶
(聲伯戒叔孫以必須/所逆晉師至乃食)聲伯四日不食以待之食使者(使者/豹之)¶
(介)而後食(言其/忠也)¶
又曰晉侯合諸侯楊干亂行魏綘戮其僕晉侯以綘爲能¶
以刑佐民矣反役與之禮食使佐新軍(羣臣族㑹/禮食也)¶
<pb:KR3k0012_SBCK_847-4b>¶
又曰衛獻公戒孫文子寗惠子食(勑戒二子/欲共讌食)皆服而朝日¶
旰不召而射鴻於囿二子從之不釋皮冠而與之言二子¶
怒¶
又曰魏獻子爲政以魏戊爲梗楊大夫梗楊人有獄魏戊¶
不能斷以獄上(上魏/子也)其太宗賂以女樂(訟者/大宗)魏子將受之¶
戊謂閻没汝寛(二人魏/子大夫)曰主以不賄聞於諸侯&KR0002;受梗楊人¶
賄莫甚焉吾子必諌皆許諾退朝待於廷(魏子朝君退而/待於魏子之庭)¶
饋入召之(召大/失食)比置三歎旣食使坐魏子曰吾聞諸伯叔¶
諺曰唯食忘憂吾子置食之間三歎何也同辭而對曰或¶
賜二小人酒不夕食(或他人也/言飢其也)饋之始至恐其不足是以歎¶
中置自咎曰豈將軍食之而有不足是以再歎及饋之畢¶
願以小人之腹爲君子之心属厭而巳(属足小人腹飽知/足也言君子之心)¶
(厭冝/亦然)獻子辭梗楊人¶
<pb:KR3k0012_SBCK_847-5a>¶
又曰叔孫穆子食慶封慶封汜𥙊(有余示有所先也汜/𥙊逺散所𥙊不共)穆¶
子不&KR0003;使工爲之誦芧䲭(工樂師芓鴟/逸詩刺不敬)亦不知¶
又曰晉悼夫人食與人之城祀者(與衆也城/祀在往年)綘縣人或年¶
長矣無子而徃與於食¶
又曰華亥與其妻必盥而食所質公子者後食公與夫人¶
毎日必適華氏食公子而後歸¶
又曰昔闔廬在國天有菑厲親廵孤寡而共其乏困在軍¶
熟食者分而後敢食(必湏軍士皆分熟食/不敢先食分猶編也)其所嘗者卒乗¶
與焉(所嘗甘珎/非常食)¶
又曰衛侯爲虎幄於藉圃(放藉田之圃新造幄/幕皆以虎獸爲飾)成求令名¶
者而與之始食焉太子請使良夫(以良夫應/爲令名)良夫乗𠂻甸¶
兩壯(𠂻甸一/轅/車)紫衣狐裘(紫衣/君服)至&KR0221;䘮不釋劒而食(食而熱/故偏祖)¶
(亦不/敬)太子使牽以退數之以三罪而殺之¶
<pb:KR3k0012_SBCK_847-5b>¶
又曰左師毎食擊鍾聞鍾聲公曰夫子將食詩曰民之失¶
徳乾餱以(餱食也箋云/德言過乎)¶
又曰民之質矣日用飲食(質/成)¶
又生民曰克&KR0302;克嶷以就口食¶
韓詩外傳曰子夏過曽子食之子夏曰不爲公費乎曽子¶
曰有三費飲食不在其中少而學長而忘之一費事君而¶
䡖&KR0018;乆交中絶三費¶
舜典曰咨十有二牧曰食哉惟時(王肅注曰食哉/者所以重之民)¶
又洪範曰八政一曰食又曰惟辟玉食(孔安國曰/王食美食)¶
周書曰甘食美衣使長貧¶
尚書大傳曰八政何以先食食者萬物之始人之所夲者也¶
易曰雲上於天需君子以飲食讌樂(需飲食/之道也)九五需于酒¶
食貞吉¶
<pb:KR3k0012_SBCK_847-6a>¶
又曰噬嗑食也頥中有物曰噬嗑¶
又曰山下有雷頥君子慎言語節飲食¶
論語曰一簞食一瓢飲人不堪其憂回也不改其樂¶
又曰齊必變食居必遷坐食不厭精膾不厭細肉雖多不¶
使勝食氣食不語寢不言雖&KR0188;食菜羮𤓰𥙊必齋如也¶
史記曰張蒼甞&KR0013;刑王陵救免之蒼常德陵後爲丞相洗¶
沐常先朝陵夫人上食然後敢歸家¶
又曰韓信從下郷南昌亭長&KR0009;食數月亭長患之乃晨炊¶
蓐食時信徃不爲具食信亦知其怒竟絶乃釣城下一漂¶
母飯信竟漂數十日信喜謂漂母曰吾必有以重報母母¶
怒曰丈夫不能自食吾哀王孫而進食豈望報乎¶
又曰景帝居禁中召條侯周亞夫賜食獨置大胾無切肉¶
又不置箸條侯心不平頋謂尚席取著景帝視而𥬇曰此¶
<pb:KR3k0012_SBCK_847-6b>¶
不足君所食乎條侯免冠謝¶
又曰東方朔詔賜之食於前飯巳盡懐其餘肉持去衣¶
盡汙¶
古史考曰始有燔炙人褁肉燒之曰炮故食取名焉及神¶
農時民食榖釋米加于燒石之上而食及黄帝始有釡甑¶
火食之道成¶
戰國䇿曰蘇𥘿之楚三月迺得見王談卒辭行楚王曰先¶
王不逺千里而臨寡人曽弗肯留願聞其&KR0003;對曰楚國食¶
貴於玉薪貴於桂謁者難見於鬼王難見於帝今令臣食¶
玉炊桂因&KR0017;見帝其可得乎¶
漢書曰陸賈勸陳平與太尉綘侯和以謀諸吕平乃以奴¶
婢百人車馬五千乗錢五百万遺賈爲飲食資又曰万石君¶
時賜侯食於家必稽首俯伏而食如在上前子孫有過對¶
<pb:KR3k0012_SBCK_847-7a>¶
案不食¶
又曰有司劾竇嬰矯先帝詔棄市嬰陽病不食欲死或聞¶
上無意殺嬰復食也¶
又曰昌邑王在䘮詔太官上乗轝食如故食監奏未釋服¶
未可御故食也¶
又曰鮑宣上書曰陛下擢臣岩穴誠兾有益毫毛豈徒欲¶
臣美食大官重髙門之地哉(晉灼曰高/門殿名也)¶
又曰太師孔光聖人之後先師之子徳行純淑賜飱十七¶
物(服䖍曰食具/十七動物也)¶
續漢書曰靈帝數遊於西園令後宫采女爲客舎主身爲¶
啇賈行至客舎采女下酒因共飲食¶
東觀漢記曰光武過鄧禹營禹進炙魚上大飡㗖百姓聚¶
觀皆言劉公真天人也¶
<pb:KR3k0012_SBCK_847-7b>¶
又曰汝郁字叔異陳國人年五歳母疾不能飲食郁亦不¶
肯食宗親共竒之因名曰異¶
又曰趙孝字長平建武&KR0004;天下新定榖食尚少孝得榖炊¶
熟令弟禮夫妻使出比還孝夫妻共茹&KR0188;菜禮夫妻來歸¶
告言巳食輒獨飯之積乆禮心怪疑後掩伺見之亦不肯¶
後岀遂共&KR0188;食兄弟怡怡郷里歸徳¶
又曰梁鴻少孤以㓜童詣太學受業治詩禮春秋常獨止¶
不與人同食¶
又曰明德皇后旣處椒房太官上飯累餚膳備副重加幕¶
覆輙徹去譴勑令與諸舎相望也¶
謝氶後漢書曰茅容字季偉陳留人與等軰避西樹下衆皆箕¶
踞相對容危坐愈恭郭林宗見而竒之共與言因請寓𪧐¶
旦日容殺鷄爲&KR0112;林宗謂爲已設旣而以供其母自以菜¶
<pb:KR3k0012_SBCK_847-8a>¶
&KR0188;與林宗同飯林宗起拜之曰卿賢乎哉因勸令學卒以¶
成德也¶
後列曰董宣爲洛陽令殺胡陽公主奴帝怒欲殺宣後原¶
之勑令詣太官賜食宣受詔出飯盡覆杯食按上太官以¶
狀聞上問宣宣對曰臣食不敢遺餘如奉職不敢遺力¶
又曰帝&KR0598;竇融年衰遣中常侍中謁者即其卧内強進酒¶
食¶
又曰趙咨躬率子孫耕農爲養盗嘗夜往刼之咨恐母驚¶
懼乃先至門迎盗因請爲設食謝曰老母八十疾病湏養¶
居貧朝夕無儲乞少置衣粮妻子物餘一無請盗皆慙歎¶
跪而辭曰所犯無狀干暴賢者言畢奔出咨追以物與之¶
由此益知名¶
又曰郅元義父伯考爲尚書僕射元義還郷里妻留事姑¶
<pb:KR3k0012_SBCK_847-8b>¶
甚謹姑憎之幽閉空室節其飲食羸困妻終無怨言後¶
伯考恠而問之時義子朗年數歳言母不病但苦飢耳¶
又曰韓卓字子助臘日奴竊食𥙊其先卓義而免之¶
又曰延熹末黨事將作𡊮閎遂散髮絶代欲投迹深林以¶
母老不冝逺遁乃築土室四周於庭不爲户自牖納飲食¶
而巳¶
魏志曰典韋好酒食飲啖兼人毎賜食於前大飲長歠左¶
右相属人益乃供太祖壯之¶
又曰漢末中常侍唐衡弟爲京兆虎牙都尉入謁尹尹欲¶
修主人勑外爲市買功曹趙息啓云左悺子弟來爲虎牙¶
非德選不足爲持酤買冝隨中舎菜食而巳¶
魏志曰文帝爲太后弟康起苐成太后至苐請諸家外親¶
設下厨無異膳太后左右菜食粟飯無魚肉其儉約如此也¶
<pb:KR3k0012_SBCK_847-9a>¶
又曰扈累者嘉平中年八十九歳&KR0002;六七十者縣官以孤¶
老日給廪五&KR0155;五&KR0155;不足食頗行傭作以禆之粮盡復出¶
人與不敢食不求美衣弊緼故後一二年病亡¶
又曰諸葛亮出斜谷與司馬宣王對壘宣王見亮使唯問¶
其寢食及其事之繁簡戎事使對曰諸葛公夙興夜𥧌二¶
十罰巳上皆親覽焉所啖食不至數&KR0155;宣王曰亮躰斃矣¶
其能乆乎¶
又曰沐並字德信河間人也少孤苦𡊮紹父子時始爲吏¶
名有志介甞過姊爲殺鷄炊&KR0112;而不留也正始中爲三府長¶
史時呉使朱然諸葛瑾攻圍樊城遣舡兵於峴山東斫材¶
牂牁人兵作食有先熟者呼後熟者言其食來後熟者荅¶
言不也呼者曰欲作沐德信耶其名流布播於異域如此¶
雖自華夏不知者以爲前丗人¶
<pb:KR3k0012_SBCK_847-9b>¶
江表傳曰南陽樊伷爲武昌部從事誘導諸夷叛属劉備¶
孫權召問潘濬濬曰以五千兵往呉擒矣權曰卿何以輕之¶
濬曰伷昔爲州人設饌比至日中食不可得而十餘自起¶
此亦侏儒觀一節之驗權即遣將五千兵徃果平武昌¶
呉志曰歩騭字子山丗亂避難江東單身窮困與廣陵衛¶
旌同年相善俱以種𤓰自給晝勤四躰夜誦經傳㑹稽焦¶
征羗郡之豪族人客放縱騭與旌&KR0009;食其地懼爲所侵乃¶
共修刺奉𤓰以奏征羗方内卧駐之移時旌欲去騭止之¶
曰本所以來畏其強也今舎去欲以爲髙祗怨耳良乆征¶
羗聞牖見之身隱几坐帳中設席致地坐騭旌於牖外旌¶
愈耻之騭辭色自&KR0002;征羗身自亨大案殽膳重沓而小盤¶
飯與騭旌唯菜茄而巳旌不能食騭極飲致飽乃辭出旌¶
怒騭曰能忍此乎騭曰吾等貧賤是以主人以貧賤遇之¶
<pb:KR3k0012_SBCK_847-10a>¶
固其冝也當何所耻¶
蜀志曰漢献帝舅車&KR0016;將軍董永辭帝(受帝/太帶)中宻詔當¶
誅曹公先主是時與曹公從容曹公謂先主曰天下英雄¶
唯使君與操耳夲&KR0004;之徒不足數也先主食失匕箸¶
又曰𨵿羽甞爲流矢所中貫其左臂後瘡雖愈毎隂雨¶
痛醫曰矢鏃有毒毒入于骨當破臂作瘡刮骨去毒然後¶
此患乃除耳羽便伸臂令醫鑿之時羽適請諸將飲食相¶
對臂血流離盈於盤器而羽割炙引酒言𥬇自&KR0002;¶
太平御覽卷第八百四十七¶
<pb:KR3k0012_SBCK_847-10b>¶
