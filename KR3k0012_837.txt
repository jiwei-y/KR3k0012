# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:50.001832
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 837
#+PROPERTY: FILE SB11n0727-837太平御覽-卷之八百三十七.
<pb:KR3k0012_SBCK_837-1a>¶
太平御覧卷第八百三十七¶
百榖部一¶
　　　　榖¶
周易曰日月麗乎天百榖草木麗乎土¶
尚書曰稷降播種農食嘉穀¶
毛詩谷風信南山曰旣沾旣足生我百榖¶
毛詩甫田曰播厥百榖旣庭且碩曽孫是&KR0002;¶
周禮天官曰太宰以九職任萬民一曰三農生九穀(鄭曰/農云)¶
(九榖稷&KR0112;秫稻麻/大小豆大小麦)凡王之膳食用六穀(鄭司農云稻&KR0112;稷/梁麥菰菰彫胡也)¶
藥養其病(鄭𤣥注五榖/麻&KR0112;稷麥豆)¶
又夏官曰職方氏掌天下之圗辯其&KR0022;國都鄙九榖之數¶
楊州荆州其榖冝稻䂊州并州其穀冝五稷(鄭𤣥云&KR0112;/稷麥稻菽)¶
青州其榖冝稻麥兖州其穀冝四種(&KR0112;稷/稻麥)雍州冀州其榖¶
<pb:KR3k0012_SBCK_837-1b>¶
冝稷幽州其榖冝三種(稷黍/稻)¶
禮記月令曰孟春天子乃以元日祈榖于上帝孟夏驅獸¶
無害五榖(獸䴢鹿之屬食穀/苗驅之令勿害也)孟秋農乃登穀天子甞新先¶
薦寢廟(&KR0112;稷之屬/於是始熟)¶
又王制曰五榖不時不鬻於市¶
又樂記曰夫古者天地順而四時當民有德而五榖昌疾¶
&KR1028;不作而無妖祥德盛而教尊五榖時熟然後賞之以樂¶
大戴禮曰黄帝播百榖草木節用水火財物生而民得其¶
利百年民畏其神百年亡而民用其敎百年故曰三百年¶
又曰食氣者神明而壽食榖者智惠而考不食者不死¶
禮斗威儀曰君乗木而王則草木豐茂嘉榖並生也¶
左傳襄公曰㤗伯之弟鍼謂趙文子曰鍼聞之國無道年¶
榖和熟天賛之也鮮不五稔¶
<pb:KR3k0012_SBCK_837-2a>¶
又曰晉范宣子爲政賦&KR0112;苗季武子興再拜稽首曰小國¶
之仰大國也如百榖之仰膏雨也¶
榖梁傳襄公二十四年曰京師大飢五榖不&KR0155;爲大飢(升/成)¶
(也)一榖不&KR0155;謂之嗛(嗛不/足貌)二榖不升謂之飢三穀不&KR0155;謂¶
之饉四榖不升謂之康(康虐/也)五榖不&KR0155;謂之大侵¶
春秋繁露曰金干土則五榖傷土干金則五榖不成¶
春秋佐助期曰咸池主五榖¶
爾雅曰中有岱岳與其五榖魚鹽生焉榖不熟爲飢仍飢¶
爲荐(郭璞注曰言㤗山有魚鹽之饒也/不熟五榖不成荐連&KR0010;不成也)¶
周書曰凡禾麥居東方&KR0112;居南方稻居中央粟居西方菽¶
居北方¶
史記曰黃帝考定星暦立五行民神易業敬而不黷故神¶
降之嘉生(嘉榖/也)¶
<pb:KR3k0012_SBCK_837-2b>¶
又曰齊桓公欲封禪管仲曰今鳯皇不來嘉榖不生而還¶
蓬蒿䔧莠茂鴟梟數至¶
又曰留侯性多病即導引不食榖(服辟榖藥而/靜居行氣)¶
漢書晁錯曰粟米布帛生於地長於是聚於力非可一日¶
成也數石之重中人弗勝不爲姧邪所利一日弗得而飢¶
寒至是故明君貴五穀而賤金玉今海内爲一土地人民¶
之衆不減湯禹加以亡天灾數年之旱而蓄積之未及也¶
何也地有遺利民有餘力生榖之土未盡墾山澤之利未¶
盡出也游食之人未盡歸農也¶
又曰宣帝即位&KR0010;數豐穰榖至石五錢¶
東觀漢記曰永平十五年上始欲征匈奴與竇固等議出¶
兵調度皆以爲塞外草美可不須榖馬案軍出塞無穀馬¶
故事馬防言常與榖上曰何以言之防對曰宣帝時五帝¶
<pb:KR3k0012_SBCK_837-3a>¶
出征案其奏言匈奴候&KR0016;得漢矢見其中有粟知漢兵出¶
以故引去以是言之馬當與榖上善其用意微緻即下調¶
馬穀防遂見親也¶
又曰建武&KR0004;榖食尚少趙孝得榖炊將熟令弟禮夫妻岀¶
北還孝夫妻共&KR0188;食茹菜禮夫妻來輙獨飴之積乆禮心¶
疑恡後同掩見亦不復肯岀兄弟怡怡鄉里歸德¶
華嶠後漢書曰馬援在河西有榖數萬斛乃歎曰凡殖財¶
者貴以施也否則守錢虜耳¶
𡊮宏漢紀曰赤眉亂後𨵿中大饑黄金一斤易五&KR0155;榖¶
後漢書曰董卓築塢於郿髙原七丈號曰萬&KR0010;塢(今案塢/舊基高)¶
(一丈周𢌞一/里一百歩也)積穀爲三十年儲自云事成雄據天下不成¶
守此足以畢老¶
又曰王莽末天下大飢建武二年天下野穀旅生麻菽尤¶
<pb:KR3k0012_SBCK_837-3b>¶
盛¶
魏志曰自遭荒亂率乏糧榖曹公曰夫定國之術在於強¶
兵足食𥘿人以急農兼天下孝武以屯田定西域此先丗¶
之良式也是歳乃募民屯田許下得榖百萬斛於是郡列¶
置田官所在積榖¶
又曰𡊮曜卿爲魏國郎中令及卒太祖爲之流涕賜榖二¶
千斛一教以太倉榖千斛賜郎中令家一教以垣下榖千¶
斛與曜卿家外不解其意教曰以太倉穀者官法也以垣¶
下榖者親舊也¶
又曰𡊮譚以王循爲别駕太祖破鄴藉没審配等家財物¶
貲以萬數破南皮閱循家榖不滿十斛¶
又曰髙堂隆諌禄賜穀帛人主之所以惠養吏民而爲之¶
司命&KR0002;令有廢是奪其命¶
<pb:KR3k0012_SBCK_837-4a>¶
又曰甄皇后三歳失父後天下兵亂飢饉百姓皆賣金銀¶
珠金寳物時后家大有儲榖頗以買之后年十餘歳白母¶
曰今丗亂而多買寳物匹夫無罪懷璧爲罪又左右皆飢¶
乏不如以榖振給親族鄰里廣爲恩惠舉家稱善¶
曹暪傳曰太祖甞賦廪榖不足私謂主者如何主者曰可¶
以小斛以足之後軍中言太祖欺衆太祖謂主者曰借汝¶
一死厭衆乃殉曰小斛盗官穀即斬之¶
江表傳曰諸葛亮聞恪代徐詳書與陸遜曰家兄年老而¶
恪性踈今使典主粮榖糧榖軍之要㝡僕雖在逺&KR0060;用不¶
安足下特爲啓至尊轉之¶
王隱晉書曰鄧攸爲吴郡太守吴人飢荒攸輙出䑓倉穀¶
振之後&KR0013;効攸曰善不可爲也¶
三國典略曰後梁有何山者其射之妙人莫能及有烏噪¶
<pb:KR3k0012_SBCK_837-4b>¶
於庭樹蕭察𢙣之謂山曰射中者賜一車榖其烏巢並於¶
枝上山曰脫一箭中兩請賜兩車臣無車牛願官爲送詧¶
許之於是山射中其二項詧甚欣恱即令載榖送之¶
後魏書曰韋珎遷顯武將軍郢州刺史在州有聲績朝廷¶
嘉之遷龍驤將軍賜驊騮二疋帛五十五疋榖三百斛珎¶
乃召集州内孤貧者謂曰天子以我能綏撫卿故賜以穀¶
帛吾何敢獨當遂以所賜悉分與之¶
北史曰盧義僖寛和畏愼不妄交欵性情儉素不營財利¶
少時幽州頻遭水旱先有數萬石榖貸人義僖以年穀不¶
熟乃燔其契州閭恱其恩德雖居顯位毎至困乏麥飯&KR0188;¶
食忻然甘之¶
唐書曰長壽二年元日大雪其夜質明而晴上謂侍臣曰¶
俗云元日有雪則百榖豐末知此語有何故實文昌左丞¶
<pb:KR3k0012_SBCK_837-5a>¶
姚璹對曰汜勝書云雪是五榖之精以其汁和種則年榖¶
大穰又宋孝武帝大明五年元日降雪以爲嘉瑞上曰朕¶
臨御萬方心存百姓如得年登&KR0010;稔此即可爲大瑞雖𫉬¶
麟鳯亦何用爲¶
墨子曰一榖不收謂之饉二榖不收謂之旱三榖不収謂¶
之凶四榖不收謂之五榖不收謂之饑饉則大夫以下¶
損禄五分之一旱則三凶則四饑則盡禄廪食而己¶
孔叢子曰魏王問子愼曰寡人聞昔上天神異后稷而爲¶
之下嘉穀周遂以興住中山之地無故有榖非人所爲云¶
天雨之反以亡國何荅曰天雖至神自古及今未聞其下¶
榖與人也詩美后稷能大教民種善榖以利天下所謂稷¶
降播種農殖嘉榖其義一也&KR0002;中山之榖妖怪之事非所¶
謂天祥也¶
<pb:KR3k0012_SBCK_837-5b>¶
管子曰常山之東河汝之間早生而晚殺五榖之所蕃熟也¶
陳子要言曰食榖而鄙田衣帛而𥬇𧖟是惑也〇范子計然¶
曰五榖者萬民之命國之重寳也是故無道之君及無道¶
之臣皆不能積其盛有餘之時以待其衰不足¶
星經曰八榖八星在五車北(主&KR0112;稷稻粱麻麥/烏麻星明俱熟)¶
師曠曰杏多實不蟲者來年秋喜五榖之先欲知五榖但¶
視五木擇其木盛者來年益種之¶
京房五星占曰五榖俱傷何君無德也¶
京房易逆刺曰天雨榖歳大熟¶
淮南子曰木勝土土勝水水勝火火勝金金勝水故禾春¶
生秋死(禾木也木王而/生金王而死也)菽夏生冬死(菽火也火王而/生水王而死也)麥秋¶
生夏死(麥金也金王而/生火王而死也)薺冬生仲夏死(薺水也水王而/生土王而死也)¶
又曰稷墾草發甾糞土樹榖使五榖之五種各得冝因地¶
<pb:KR3k0012_SBCK_837-6a>¶
之勢也¶
又曰女夷鼔歌(女夷天帝之女下司時/和春陽喜樂鼔歌也)以司天和以長百¶
穀禽獸草木孟夏之月以享穀夲雄鳩長榖爲帝候&KR0010;(雄/鳩)¶
(養長榖/之鳥也)¶
金樓子曰鬻官者欲民之死蓄榖者欲歳之飢船漏水入¶
囊洞内虚也¶
&KR0003;苑曰楚魏㑹於晉陽將以伐齊王患之使人召淳于髠¶
曰楚魏謀欲伐齊願先生與寡人共之淳于髠大𥬇而不¶
應三問而不應王怫然作色曰先生以寡人國爲戯乎淳¶
于髠對曰臣不敢以王國爲戯也臣𥬇隣之祠田也以篋¶
飲與一鮒魚其祝曰下田洿耶得榖百車㙰(户買/反)塊(口對/反)¶
者冝禾臣𥬇其所以祠者少而求者多王曰善賜之千金¶
革車百乗立爲上卿¶
<pb:KR3k0012_SBCK_837-6b>¶
山海經曰都廣之野百榖自生冬夏播琴(郭璞注曰其城/方三百里盖天)¶
(地之中素女所出也播/琴猶播殖方俗言耳)¶
楊雄方言曰凡以火乾五榖之𩔖岀自山東齊楚以徃曰¶
熬隴兾以徃曰(平力/切)𥘿𣈆之間曰焣(創眇/切)¶
楊泉物理論曰榖氣勝元氣其人肥而不壽養性之術常¶
使榖氣少則病不生矣𥹭者&KR0112;稷之惣名也稻者漑種之¶
惣名菽者衆豆之惣名三榖各二十種爲六十䟽果之實¶
助穀各二十斤爲百榖故詩曰播厥百榖榖者衆種之大¶
名也¶
&KR0003;文曰稑(音/六)疾熟也榖續也百榖惣名也¶
賈&KR0105;書曰至于神農甞百草之實察容鹹苦之味教民食¶
榖〇汜勝之書曰雪者五榖之精¶
又曰小豆忌夘稻麻忌辰禾忌田秫忌未小麥忌戍大麥¶
<pb:KR3k0012_SBCK_837-7a>¶
忌子¶
桓譚新論曰丗俗咸言漢文帝澤加&KR0058;庶榖至石數錢¶
論譚曰謂天雨榖從天而下應變而生非也夫雲岀於山¶
散而爲雨人見從天墜謂雨水也夏日則雨冬寒則凝爲¶
雪發於丘山不從天降明矣榖從地起與疾風俱飄集於¶
地人謂天之雨也建武三十一年陳留雨榖蔽地視榖形¶
如米而黒此夷狄地所生榖也夷狄不食榖生於草野成¶
熟委於地遭疾風之俱飛衰榖集中國中國見之謂天雨¶
榖¶
丗要論曰學不勤則不知道耕不力則不得榖¶
又曰服一綵則念女工勞御一榖則恤農夫勤¶
兵書曰軍中地生五榖將軍得天道大吉¶
夢書曰五榖爲財飲食物夢見榖得財&KR0123;五榖入家家當¶
<pb:KR3k0012_SBCK_837-7b>¶
盛¶
殷氏丗傳曰殷謖字伯起遭丗䘮亂埋榖數百石後謖爲¶
賊所執見掠責具以榖告之賊猶嫌其未實欲刃焉謖乃¶
詈曰卿行劫害當知人心豈有出財還自殺耶則知其誠¶
遂免¶
羊祜別傳曰祜周行賊境七百餘里徃反四十餘日刈賊¶
榖以爲軍糧皆計湏𠭇送絹還直使如榖價¶
風俗通曰建武之&KR0004;旅榖弥望野繭&KR0013;山¶
盛弘之荆州記曰桂陽郡西北接耒陽縣有温泉其下流¶
百里&KR0106;資以漑灌常十二月一日種至明年三月新榖便¶
登重種一年三熟¶
愽物志曰馬食榖則足重不能行¶
又曰扶海洲上有草焉名曰蒒其實食之如大麥從七月¶
<pb:KR3k0012_SBCK_837-8a>¶
稔熟民歛穫至冬乃訖名曰自然谷或曰禹餘糧¶
又曰孝元竟寧元年南陽山都雨榖小者如&KR0112;粟而青黒¶
味苦大者如米豆赤黃味如麥下三日生根葉狀如大豆¶
&KR0004;生時¶
幽明録曰琅耶諸葛氏兄弟二人寓居晉陵家甚貧耗常¶
假乞自給榖在囷中計日用未應盡而早以空罄始者¶
謂是家中相竊盗復封檢題識而耗如&KR0004;後有𪧐客逺來¶
際夕至巷口見數人擔榖從門出客借問諸葛在否荅云¶
悉在客進内言語之後因問卿何得大糶穀主人云告乞¶
少榖欲充口云何復得糶之客云吾向來逢見數人擔穀¶
從門岀&KR0002;不糶者爲何事主人兄弟相視竊自疑怪試入¶
㸔封題儼然如故試開囷量視即無十許斛知前後所失¶
非人爲之¶
<pb:KR3k0012_SBCK_837-8b>¶
異苑曰凉州張駿時天雨五榖殖之悉生因名爲天麥¶
張衡東京賦曰所貴唯賢所寳唯穀¶
曹植謝賜榖表曰詔書念臣經用不足以船河邸閣穀五¶
千斛賜臣¶
謝𤣥書奉白糧榖十斛是釣池上之所種¶
太平御覽卷第八百三十七¶
