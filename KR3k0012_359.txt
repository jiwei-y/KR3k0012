# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:17.592681
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 359
#+PROPERTY: FILE SB11n0727-359太平御覽-卷之三百五十九.
<pb:KR3k0012_SBCK_359-1a>¶
太平御覧卷第三百五十九¶
　兵部九十¶
　　羈　珂¶
　　韀　障泥¶
　　防汗　當胷¶
　　鞘尾¶
　　鞭¶
　　枊¶
　　　　羈肌¶
許愼說文曰羈馬絡頭也¶
左傳曰晉公子重耳之及難也秦伯納之及河子犯以璧¶
授公子曰臣負羈紲從君廵於天下(杜預曰羈馬/羈紲馬彊也)臣之罪¶
甚多矣請由此亡¶
<pb:KR3k0012_SBCK_359-1b>¶
又曰𥘉晉侯之竪頭湏守藏者其出也竊藏以逃(文公出/時也)¶
盡用以求納之及入求見公辭以沭謂㒒人曰居者爲社¶
稷之守行者爲羈絏之僕其亦可也何必罪居者¶
漢書曰今漢承衰周暴秦極弊之後流俗巳薄於三代而¶
行堯舜之刑是猶以鞿羈而御駻馬(如淳曰鞿音機以䋲/繫馬領曰鞿駻突之)¶
(馬也/音汗)¶
東觀漢記曰光武皇帝雖發師旁縣人馬席薦䩭靽皆有¶
成賈而貴不侵民樂與官市(䩭音羈/音半)¶
康㤗呉時外國傳曰加營國王好馬月支賈人常以舶載¶
馬到加營國國王悉爲售之若於路失䩭靽但將頭皮示¶
王王亦售其半價¶
郭頒晉丗語曰愍懷太子好卑雞小馬小牛置田舎令左¶
右騎斷羈勒令墮馬¶
<pb:KR3k0012_SBCK_359-2a>¶
韓詩外傳曰昔衛獻公走反國及郊將班邑於從者而後¶
入太史栁莊曰如皆守社稷則孰負羈靮(音/的)而從如皆從¶
則孰守社稷君反國而復爲私也無乃不可乎¶
釋智匠古今樂録曰襄陽銅蹄哥曰龍馬紫金鞍翠毛白¶
玉羈照曜雙闕下知是襄陽兒¶
杜夷幽求曰羈蚊絆蚤禁其非法刳蟣屠虱求其肝膽非¶
至精誰能知之¶
又曰衘羈之馬伏櫪之駒莫不思平原曠澤翅尾而馳陸¶
也¶
又曰琱羈鏤絆呼名翹陸不可化也¶
夢書曰羈繮爲相要制也夢得羈繮要約士也羈結語言¶
繮徃來也羈結韁竪結勑疆也弊絶不用難俛仰也¶
摯虞逸驥詩曰逸驥無鑣轡騰陸從長川剪落就羈靮飛¶
<pb:KR3k0012_SBCK_359-2b>¶
軒躡雲煙¶
孫綽詩曰野馬閑於羈澤雉屈於樊神王自有所何爲人¶
事間¶
傳玄馳射馬賦曰百鳥齊興六驥孔閑金衘玉羈文防鏤¶
鞍明珂景㓪華䩸采鮮¶
傳玄良馬賦曰金羈在首發以明珂鏤鞍采䩸織防含華¶
(䩸音/茸)¶
傳玄難良馬賦曰飾以金羈申以玉纓結以輕軒節以和¶
鈴¶
曹植遊俠篇曰白馬飾金羈連翩西北馳借問誰家子幽¶
并遊俠兒¶
孫惠三馬哀辭序曰余於物特所留心而所服三馬一時¶
離羈感田子之愛遂作哀文云尓¶
<pb:KR3k0012_SBCK_359-3a>¶
　　　　　珂¶
服䖍通俗文曰勒飾曰珂¶
郭義恭廣志曰期調國出金銀白珠硫&KR3226;水精噐五色珠¶
馬珂¶
又曰剽刄國出桐華布珂珠貝艾香雞舌香¶
傳玄樂府豫章行曰輕裘綴孔翠明珂曜珊瑚¶
張華輕薄篇曰文軒樹羽蓋乗馬佩玉珂¶
　　　　　韀¶
隋書曰宇文述素好着竒服炫燿時人雲定興爲製馬韀¶
於後角上缺方三寸以露白色丗輕薄者爭放學之謂爲¶
許公缺勢又遇天寒定興曰宿衛必當耳冷述曰然乃製¶
裌頭巾令深袹(音/陌)耳又學之名爲許公栢勢述大恱曰雲¶
兄所作必能變俗我聞作事可法故不虚也¶
<pb:KR3k0012_SBCK_359-3b>¶
　　　　　障泥¶
王隱晉書曰韓友字景先廬江舒人舒縣廷掾王睦卒病¶
死巳呼魄家人就友卜令以丹畫板作日月置尸頭前及¶
卧虎皮馬彰泥登時大愈¶
蕭方等三十國春秋曰髙勾驪以千里馬生羆皮鄣泥獻¶
于南燕燕王超大恱荅以水牛能言鳥¶
丗說曰王武子善解馬性甞乗一馬着連乹彰泥前有水¶
終不肯渡王云此必是惜彰泥使人解去便徑度¶
　　　　　防汗¶
東觀記曰和帝永元三年西謁園陵桓郁兼羽林中郎將¶
從賜馬二疋并鞍勒防汗¶
魏百官名曰黄地金鏤織成萬歳鄣泥一具又織成防汗¶
一具¶
<pb:KR3k0012_SBCK_359-4a>¶
桓寛鹽鐵論曰古者庶人賤騎繩控草鞮皮薦而己及其¶
後革鞍攻成鐵鑣不飾令冨者黄金琅勒罽繡弇汗(弇音/奄)¶
司馬彪戰略曰孟逹將蜀兵數百降魏魏文帝以逹爲新¶
城太守太和元年諸葛亮從成都到漢中逹又欲應亮遺¶
亮玉玦織成鄣汗蘇合香亮使郭摸詐降過魏興太守申¶
儀與逹有隙摸語儀亮言玉玦者巳決織成者言謀巳成¶
蘇合香者言事巳合¶
　　　　　當胷¶
後漢書曰太守趙興署鮑永功曹時有矯稱侍中止傳舎¶
者興欲謁之永疑其詐諌不聽出興遂駕徃永乃拔佩刀¶
截馬當胷乃止(當胷以韋/爲之也)後數日莽詔書果下捕矯稱者¶
永由是知名¶
　　　　　鞙尾¶
<pb:KR3k0012_SBCK_359-4b>¶
服䖍通俗文曰馬鞻(音/樓)尾曰鞙(胡畎/切)¶
魏百官名曰赤茸鍮石鞙尾一具¶
　　　　　鞭¶
禮記曰獻車馬者執筴綏¶
又曰君車將駕則㒒執䇿立於馬前巳駕僕展軨(鄭玄曰/展軨具)¶
(視)効駕(白巳/駕也)奮衣由右上取貳綏(奮振去塵/也貳副也)執筴分轡驅¶
之五歩而立¶
左傳曰晉公子重耳之及於難也及楚楚子享之曰公子¶
若反晉國則何以報不榖對曰若以君之靈得反晉國晉¶
楚治兵遇於中原其避君三舎若不獲命其左執鞭弭右¶
属橐鞬以與君周旋¶
又曰宋告急於晉伯宗曰不可雖鞭之長不及馬腹¶
又曰楚靈王使圉徐以懼吴楚子次于乾谿以爲之援雨¶
<pb:KR3k0012_SBCK_359-5a>¶
雪王皮冠秦復陶翠𬒳豹舄執鞭以出(執鞭以/敎令)右尹子革¶
夕(子革鄭丹/也夕暮也)王見之去冠𬒳舎鞭與之語¶
又曰晉荀瑶帥師伐鄭鄭駟弘請救於齊陳成子救鄭及¶
濮雨不渉成子衣製杖戈(製雨/衣也)立於阪上馬不出者助之¶
鞭之¶
公羊傳曰陽虎將殺季孫于蒲圃使臨南御之至孟衢臨¶
南投䇿使陽越下取䇿¶
陸機毛詩草木虫魚䟽曰据枝葉似楨松尓雅曰据櫃也¶
(去匱/切)節似扶老即金靈壽是也今人以爲馬鞭及杖¶
孔藂子曰刑以齊民譬之於御則鞭䇿也¶
漢書曰婁敬云太王以狄伐故去豳杖馬箠去居歧¶
又曰石慶爲太㒒御出上問車中幾馬慶以䇿數馬畢舉¶
手曰六馬¶
<pb:KR3k0012_SBCK_359-5b>¶
又曰李廣擊匈奴匈奴兵多破廣軍生得廣廣時傷置絡¶
間而卧行十餘里廣陽死睨其傍有一胡兒騎廣騰而上¶
胡兒馬因鞭馬南馳數十里得其餘軍¶
又曰大司空士夜過奉常亭亭長呵之告以官名亭長醉¶
曰寧有符傳耶士以馬箠擊亭長¶
漢獻帝起居注曰李&KR1336;性喜鬼恠左道之術又於朝廷省¶
門爲董卓設神坐數以羊祠之祠畢過省閤問帝起居求¶
入見&KR1336;帶三刀手復與鞭合持一刀侍中侍郎見&KR1336;帶仗¶
皆惶恐亦帶劒持刀先入在帝側¶
張勃呉録曰大皇帝大㑹飲宴下馬迎魯肅肅入拜起禮¶
之謂言子敬孤持鞍下馬相迎足以顯未肅趨進曰未也¶
衆咸愕然旣坐徐舉鞭曰願麾下威德加于四海然後以¶
安車軟輪徴肅始當顯耳帝拊掌歡笑¶
<pb:KR3k0012_SBCK_359-6a>¶
又曰大皇帝潜軍於晥口命陸遜爲大都督假鉞大皇帝¶
親執鞭以見之¶
虞溥江表傳曰孫權攻合肥不能下徹軍將退兵巳上道¶
權與吕蒙蔣欽陵統等在後張慢飲食畢垂當發魏將張¶
遼帥六七千人奄至圍遮數重權乗駿馬上津橋南巳見¶
徹丈餘無板谷利附在馬後使持鞍緩鞚利於後著鞭以¶
助馬勢遂得超度¶
王隱晉書曰上黨鮑瑗家多䘮病貧苦淳于叔平曰君舎¶
東北有桑樹徑至市入門數十歩當有一人持新馬鞭便¶
就買還以懸北桑樹三年當暴得財也瑗遂承其言詣市¶
果得馬鞭懸之正三年浚井得錢數十萬銅鐵雜噐復可¶
二十餘萬於是家業用展病者亦愈¶
于寳晉記曰晉永嘉𥘉有神見兖州甄城民家免奴爲主¶
<pb:KR3k0012_SBCK_359-6b>¶
簿自号爲樊道基有嫗號成夫人欲迎致便載車行當得¶
此免奴主簿從行爲譯以宣所冝汝南梅蹟字仲眞去鄴¶
來經兖州聞其然因結羊丗茂阮士公諸賔徃觀之成夫¶
人便遣主簿出當與貴客語主簿死不肯避成夫人因大¶
嗔索士公馬鞭脫主簿鞭之¶
何法盛晉中興書曰祖逖與劉琨中夜而坐相謂曰若四¶
海鼎沸豪傑並起吾與足下相避於中原後琨與親舊書¶
曰吾枕戈待且志梟逆虜常恐祖生先人着鞭耳¶
沈約宋書曰胡蕃字道序義旗起桓玄戰敗將出奔藩於¶
南掖門捉玄馬鞚曰今羽林射手猶有八百皆是義故西¶
人一旦捨此欲歸可復得乎玄直以馬鞭指天而巳於是¶
奔散¶
蕭方等三十國春秋曰石勒遣石虎率精騎五千掩李矩¶
<pb:KR3k0012_SBCK_359-7a>¶
營生執矩外甥郭謂之弟元教元作書與謂說云去年東¶
平曹嶷西賔猗盧矩如牛角何不歸命勒與謂書餉塵尾¶
馬鞭說賔禮賢弟想同斷金徃物爲信矩所領將士並欲¶
歸勒矩知衆之去巳乃率衆來歸¶
又曰城都王頴誅黄門孟玖於是東海王越髙宻王簡皆¶
懼奔國琅邪王睿又將出焉而徼禁甚宻頴又先下諸津¶
禁止諸貴人王至河陽乃見抅焉宋典後至以鞭拂之曰¶
舎長官禁貴人而尓見止耶因大笑之吏乃放遣因得奔¶
國¶
崔鴻前秦録曰符堅起教武堂于渭城命太學生明隂陽¶
兵法教爲將士朱彤諌曰虎將之士受教學生強幹之術¶
乃弱本之方夫養將之法譬之養馬秣以髙櫪習以戰馭¶
長鞭䇿後金勒制前折旋䂓矩在知進退¶
<pb:KR3k0012_SBCK_359-7b>¶
又曰符堅引群臣議代晉太子左率石越曰今歳鎭守斗¶
福德在呉弗可犯且國有長江之嶮朝無昬政之臣願保¶
境養民伺其虚隙堅曰武王伐紂逆歳犯星夫差威陵上¶
國爲勾踐所滅雖有長江其能固乎吾之衆投鞭於江足¶
斷其流吾當内斷其心矣¶
又曰符堅時關中謡曰長鞘馬鞭擊左股太歳南行當避¶
虜秦呼鮮卑爲白虜慕容垂起關東歳在癸未¶
崔鴻後梁録曰咸寧二年盗發張駿墓得珠簾琉璃珊瑚¶
馬鞭¶
樂資春秋後傳曰魯仲連曰齊閔王將之魯夷維子爲執¶
鞭而從之¶
袁希之漢表傳曰費禕(放離/切)領漢節誘納降附越嶲太守¶
張嶷牋誡禕曰昔岑彭率師來歙杖節咸皆見害刺客不¶
<pb:KR3k0012_SBCK_359-8a>¶
鎮重也今明公位尊權重冝覧前事後歳首禕持節行酒¶
郭循以馬鞭中小刀刺禕禕數日薨¶
魏百官名曰駝馬鞭二枚¶
異苑曰長山張舒以元嘉九年二月二十四日奄見一人¶
着朱衣平上幘手捉青柄馬鞭云汝何可教便隨我去見¶
素絲繩繫長梯來下舒上梯仍造大城綺堂洞室地如黄¶
金有一人長大不巾蹟獨坐絳紗帳中語舒曰主者誤取¶
汝賜汝秘術卜占勿貪錢賄舒亦不覺受時¶
劉義慶幽明録曰餘杭人沈縱家素貧與父同入山還未¶
至家見一人左右導從四百許前車輜重馬鞭夾道鹵簿¶
如二千石遥見縱父子使喚住就縱手中燃火縱因問是¶
何貴人荅曰是闘山王在餘杭南縱知是神叩頭云願見¶
祐助後入山得一王㹠從此如意¶
<pb:KR3k0012_SBCK_359-8b>¶
又曰桓玄旣肆無君之心使御史害太傳道子於安城玄¶
在南州坐忽見一平上幘人持馬鞭通云蔣侯來玄驚愕¶
然便見階下奴子御幰車見一士大夫自云是蔣子文君¶
何以害太傳與爲伯仲頋視之間便不復見¶
又曰廣陵韓晷字興彦陳敏反時與敏弟恢戰於尋陽還¶
營下馬覺鞭重見有緑錦囊中有短卷書着鞘皆不知所¶
從來開視之故榖紙佛神呪經¶
謝氏鬼神列傳曰下邳陳超爲鬼君弼所逐改名何䂓從¶
餘杭歩道還家求福絶不敢出入五年後意漸替懈與親舊¶
臨水戯酒酣共說徃事超云不復畏此鬼也小俛首乃見¶
鬼影在水中超驚怖時亦有乗馬者超借馬騎之下鞭奔¶
驅此鬼去超逺近常如𥘉微聞鬼云汝何規耶急急就死¶
呉㑹分地記曰六山者勾踐於此山鑄銅銅不鑠則埋之¶
<pb:KR3k0012_SBCK_359-9a>¶
上生馬箠勾踐遣使者移於南社種之飾治以爲馬箠獻¶
於呉¶
劉欣期交州記曰兕出九德有一角角長二尺餘形如馬¶
鞭柄¶
闞駰十三州志曰山桒縣人俗貪僞好持馬鞭行邑故語¶
曰沛國龍冗至山桒詐託旅使若奔喪道遇冦抄失資糧¶
太公隂謀曰武王曰吾欲造起居之誡隨之以身箠書曰¶
馬不可極民不可劇馬極則躓民劇則敗¶
莊子曰莊子使楚見空髑髏髐然(司馬彪曰/髐曰骨皃)撽以馬箠而¶
問之曰夫子貪生理而爲此乎將有亡國之事斧鉞之誅¶
乎語卒援髑髏枕而寢¶
又曰馬蹄可以踐霜雪毛可以御風寒齕草飲水翹足而¶
陸此馬之真性也及至伯樂曰我善治之燒剔之刻之雒¶
<pb:KR3k0012_SBCK_359-9b>¶
之連之以羈　編之以皂棧馬之死者十二三矣飢之渇¶
之馳之驟之齊之前有橛飾之患後有鞭䇿之威而馬之¶
死者巳過半矣¶
淮南子曰昔者王良造父御也投足調均勞逸若一安勞¶
樂進馳騖若滅左右若鞭周旋若環丗皆以爲巧然未見¶
其貴也若夫鉗具太丙之御也除轡舎銜去鞭弃䇿軍車¶
莫動而自舉馬莫使而自走¶
又曰大丈夫恬然無思澹然無慮以天爲蓋以地爲輿四¶
時爲馬隂陽爲騶電以爲鞭䇿雷以爲車輪¶
鹽鐵論曰無鞭䇿雖造父不能以調四馬無勢位雖舜禹¶
不能以治萬民¶
又曰秦攝利銜以御宇内執脩箠以笞八極¶
杜夷幽求曰召渇者以臨河不待鞭䇿而自至¶
<pb:KR3k0012_SBCK_359-10a>¶
說苑曰黙無過言慤無過事木馬不能行亦不費食騏驥¶
日馳千里鞭箠不去其背¶
楊偉時務論曰轡䇿靽摯之具設雖剛怒麄戾蹄齧之馬¶
若足抅靽縶口銜轡勒箠䇿必至則躡䠱循軌(䠱/録切)¶
丗說曰王敦在姑熟晉帝出看敦營敦覺追帝帝以金馬¶
鞭與客舎姥(莫𥙷/切)姥以水澆馬屎令追者問姥姥云去巳¶
乆矣追者乃止也¶
又曰王澄字平子從荆州下過王敦敦謀欲害之而平子¶
左右二十八人悉捉鐵馬鞭爲衛敦不敢近¶
夢書曰鞭箠爲所使有敕趨也夢得鞭箠欲有使也持以¶
鞭馬使朋友也鞭使馬疾服諾喜也¶
曹植丸詠曰乗逸嚮兮執電鞭忽而徃兮怳而旋¶
曹植陌上桒曰望雲際有眞人安得輕舉繼清塵執電鞭¶
<pb:KR3k0012_SBCK_359-10b>¶
騁飛麟¶
張華輕薄篇曰文軒樹羽蓋乗馬珮玉珂横簪列瑁瑇長¶
鞭施象牙¶
楊雄河東賦曰奮電鞭驂雷輜鳴洪鍾建五旗¶
魏文帝臨渦賦曰建安十八年終譙余兄弟從上拜墳墓¶
遂乗馬遊觀經東園遵渦水相佯乎髙樹之下乃駐馬書¶
鞭爲渦賦¶
傳玄良馬賦曰鞭不得揺手不及動忽然增逝肉飛骨踴¶
傳玄馳射馬賦曰佷如革戾如膠鞭裁向腹奮尾跳&KR2385;¶
曹植表曰願得䇿馬執鞭首當塵路撮風后之竒接呉孫¶
之要追慕卜商起矛左右¶
李尤馬箠銘曰御者箠䇿示有威怒東野之敗督責過度¶
温嶠與陶公書曰奉惠赤角一具及鞉皷馬鞭皷角旣周¶
<pb:KR3k0012_SBCK_359-11a>¶
軍用馬鞭服以周旋玩之於乎與之偕老也偃武之日乃¶
當藏之篋笥耳¶
謝艾宻令與楊𥘉曰今遣舎人孔章特口論要宻將軍可¶
差腹心人旨致珊瑚馬勒香瓔(於盈/切)一具遺王擢王擢狐¶
疑於將軍父子事得施矣¶
袁宏與范曽書曰四海鼎沸天轡將移杖短䇿以晨征登¶
重幙以吐竒指六合以倒戈望崑崙而舉麾¶
　　　　　枊(五葬/切)¶
魚豢魏略曰獻帝露布益州曰馬繫枊而不暇解貫胄延¶
頸以侍白刄(枊五剛切/又五浪切)¶
蜀志曰靈帝末先主從校尉鄒靖討賊有功除安喜尉督¶
郵以公事到縣先主求謁不通乃直入傳縛督郵杖二百¶
解綬繫其頸着馬枊弃官亡命¶
<pb:KR3k0012_SBCK_359-11b>¶
常璩華陽國志曰建寧郡同瀬縣存馬縣雍闓反時結壘¶
於縣山繫馬馬枊柱生成林今夷言無梁林無梁夷言馬¶
也¶
蕭子雲晉史草曰姚略時有賀僧者不知何人自云遊歷¶
五郡時人號爲賀五郡齋戒奉道爲百姓說吉凶略死泓¶
立僧謂泓曰冝絜掃一馬廐開屋設大枊有異馬其大非¶
常自逺來天所送矣¶
趙書曰徐光字秀武頓丘人父以牛毉爲業光年十四五¶
爲將軍王陽秣馬光但書馬枊屋柱爲詩頌不親馬事¶
異苑曰丹陽甘卓字季思照鏡無頭乃見在馬枊¶
荀氏靈鬼志曰泰元中有道人從外國來多有術法自說¶
所受術師曰衣非沙門也甞行見一人擔上有小籠子可¶
受斗餘語檐人云吾歩疲極欲蹔寄君擔(上/人)甚怪之慮是¶
<pb:KR3k0012_SBCK_359-12a>¶
狂人便語君欲何許自居邪荅云君若見許正欲入君此¶
籠子中檐人愈恠其竒君能入籠中便是神人也即入籠¶
中籠亦不更大擔亦不覺重至國中一家大冨而性慳惜¶
不行仁義語檐人吾試爲君破奴慳囊即至其家有一快¶
馬甚惜之在枊下繫忽失去尋求不知處明日見馬在五¶
斗甖中終不可破取不知何方得取之便徃語言君作百¶
人厨食周餉窮困者馬當得出耳主人即狼狽作之旣畢¶
馬還在柱¶
淮南萬畢術曰馬枊生腐芽者取馬枊生芽可以爲藥食¶
煞鳬矣¶
太平御覽卷第三百五十九¶
<pb:KR3k0012_SBCK_359-12b>¶
<pb:KR3k0012_SBCK_359-12b>¶
