# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:22.008308
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 433
#+PROPERTY: FILE SB11n0727-433太平御覽-卷之四百三十三.
<pb:KR3k0012_SBCK_433-1a>¶
太平御覽卷第四百三十三¶
　人事部七十四¶
　　　　　勇一¶
釋名曰勇踴也見敵踴躍欲擊之也¶
&KR0003;文曰勇氣也從力用聲¶
尚書曰武王左杖黃&KR0207;右秉白旄以麾曰逖矣西&KR0095;之人¶
稱爾戈比爾于立爾矛予其誓朂哉夫子尚桓桓(孔安國/曰桓桓)¶
(武皃/也)如虎如&KR0411;如熊如羆于啇郊¶
又曰亦有熊羆之士弗二心之臣保乂王家(言文武旣聖/則亦有勇猛)¶
(如熊也/羆之士)¶
毛詩曰大叔于田刺莊公也叔多才而好勇不義而得衆¶
大叔于田乗乗馬執轡如組兩&KR0406;如舞叔在藪火烈具舉¶
&KR0221;禓&KR0064;虎獻于公所將叔無狃戒其傷女¶
<pb:KR3k0012_SBCK_433-1b>¶
禮記曰魯莊公及宋人戰于乗丘縣賁父御卜國爲右馬¶
驚敗績公墜左車授綏公曰末之卜也縣賁父曰他日不¶
敗績而今敗績是無勇也遂死之¶
又曰用人之智去其詐用人之勇去其怒用人之仁去其¶
貪(鄭玄曰用智者之謀勇者之/断仁者之施足以成治矣)¶
又曰啇者五帝之遺聲也啇人識之故謂之啇齊者三代¶
之遺聲也齊人識之故謂之齊明乎啇之音者臨事而屢¶
斷明乎齊之音者見利而讓臨事屢斷勇也見利而讓義¶
也有勇者義非歌孰能保此¶
左傳曰公及齊師戰于長勺公將鼔之曹劌曰未可齊人¶
三鼔曰可矣齊師敗績公將馳之劌曰未可下視其轍登¶
軾而望之曰可矣遂逐齊師旣克公問其故對曰戰勇氣¶
也一鼓作氣再而衰三而竭彼竭我&KR0313;故克之夫大國難¶
<pb:KR3k0012_SBCK_433-2a>¶
測也懼有伏焉吾視其轍亂望其旗靡故逐之¶
又曰&KR0051;襄公縳&KR0087;囚使菜駒以戈斬之囚呼菜駒失戈狼¶
瞫取戈以斬囚禽之以從公乗遂以爲右箕之役先軫黜¶
之而立續簡伯狼瞫怒其友曰盍死乎瞫曰吾未獲死所¶
其友曰吾與汝爲難瞫曰周志有之勇則害上不登於明¶
堂(杜預曰周志書也明堂祖庿也所以/崇功序德故不義之士不得外之)死而不義非勇也¶
共用之謂(勇吾以/勇求右)無勇而黜之亦其所也謂上不我知黜¶
而冝乃知我矣子姑待之及彭衙旣陳以其屬馳秦師死¶
馬&KR0051;師從之大敗秦師君子謂狼瞫於是乎君子也¶
又曰&KR0051;郄克及齊侯戰於鞍齊髙固入&KR0051;師磔石以投人¶
(杜預曰/磔/也)禽之而乗其車繫桑本焉以徇齊壘(將至齊壘以/桑樹繫車而)¶
(走欲自/異也)曰欲勇者賈余餘勇(賈買也言巳有/餘勇欲賣之也)¶
又曰欒&KR0313;師曲沃之甲以晝入絳&KR0004;斐豹&KR0032;也著於丹書¶
<pb:KR3k0012_SBCK_433-2b>¶
欒氏之力臣曰督戎國人懼之斐豹謂范宣子曰茍焚丹¶
書我殺督戎宣子喜曰而殺之所不請於君焚丹書者有¶
如日乃出豹而閉之督戎從之踰隱而待之督戎踰入豹¶
自後擊而殺之¶
又曰楚平王執伍奢無忌曰奢之子材&KR0002;在吴必憂楚國¶
盍以免其父召之彼仁必來不然將爲患王使召之曰來¶
吾免而父棠君尚謂其弟貟爾適呉我將歸死吾知不逮¶
我能死爾能報聞免父之命不可以莫之奔也親戚爲戮¶
不可以莫之報也奔死免父孝也度功而行仁也擇任而¶
徃智也知死不避勇也父不可棄名不可廢爾其勉之相¶
從爲愈伍尚歸奢聞貟不來曰楚君大夫其旰食乎楚人¶
皆殺之¶
又曰&KR0051;趙鞅圍衞報夷儀也&KR0004;衛侯伐邯鄲午於寒氏城¶
<pb:KR3k0012_SBCK_433-3a>¶
其西北隅而守之霄&KR1106;及&KR0051;圍衛午以從七十人門於衛¶
西門殺人於門中曰請報寒氏之役渉他曰夫子則勇矣¶
然我徃必不敢啓門亦以徒七十人旦門爲歩左右皆立¶
如植日中不啓門乃退¶
又曰楚白公勝將作難謂石乞曰王與二卿士皆以五百¶
人當之則可矣乞曰不可得也市南有熊冝僚者&KR0002;得之¶
可當五百人矣乃從白公而見之與之言恱告之故辭承¶
之以劔不動勝曰不爲利謟不爲威愒不泄人言以求媚¶
者去之¶
又曰楚白公奔山而縊其徒微之生拘石乞而問白公之¶
死焉對曰予知其死所而長者使予勿言不言將烹乞曰¶
此事也克則爲卿不克則烹固其所也何害乃烹石乞¶
又曰&KR0051;楚戰楚師薄於險叔山冉謂飬由基曰雖君有命¶
<pb:KR3k0012_SBCK_433-3b>¶
爲國故子必射乃射再發盡殪叔山冉&KR0366;人以投中軍折¶
軾&KR0051;師乃止(言二人皆有/退人之能)¶
又曰齊莊公朝指殖綽郭最曰寡人之雄也州綽曰君以¶
爲雄誰敢不雄然臣不敏平隂之役先二子鳴(十八年晉/伐齊及平)¶
(隂)莊公爲勇爵(設爵位以/命勇士)殖綽郭最與焉州綽曰東閭之¶
役臣左&KR0406;迫還於門中識其板數(識門/板數)其可以與此乎¶
周官曰司右掌群右之政令凡軍國之勇士能用五兵者¶
屬焉掌其政令¶
河圖曰勇敢重瞳(宋均注曰/項羽也)¶
又曰鳥一足名獨立見則主勇強¶
家語曰仲由字子路少孔子九歳子路性鄙好勇力志抗¶
直冠雄鷄佩猳豚陵&KR0064;孔子孔子設禮稍誘之子路後服¶
子路問君子尚勇乎孔子曰君子義以爲上君子好勇而¶
<pb:KR3k0012_SBCK_433-4a>¶
無義則亂小人好勇而無義則盗¶
又曰孔子將之衛路出於蒲㑹公叔氏以蒲叛衛而止孔¶
子弟子有公良孺者爲人賢良有勇力挺劔而合衆將與¶
之戰蒲人懼曰苟無適衛吾則出子乃盟孔子出之¶
又曰孔子北遊登乎農山子路子貢顔回侍側孔子四望¶
喟然而歎曰於斯致思無所不至矣二三子各言爾志吾¶
將擇焉子路進曰由願得白羽&KR0002;月赤羽&KR0002;日鍾鼓之音¶
上震于天旌旗&KR0813;紛下蟠于地由也當一隊而敵之必也¶
攘地千里搴旗執馘唯由能之使二子者從我焉夫子曰¶
勇哉¶
史記曰毛遂隨平原君與楚合從言其利害日出而言之¶
日中不決遂案劔歷階而上謂平原君曰從之利害兩言¶
而決耳今日出而言從日中不決何也楚王謂平原君曰¶
<pb:KR3k0012_SBCK_433-4b>¶
客何爲者也平原君曰是勝之舎人也楚王叱胡不下吾¶
乃與爾君言汝何爲者也毛遂案劔而前曰今十歩之内¶
王不得恃楚國之衆也王之命懸於遂手叱者何且遂聞¶
湯以七十里之地王天下文王以百里之壤而臣諸侯今¶
楚地方五千里持㦸百萬此霸王之資也白起小竪子耳¶
率數萬之衆興師以與楚戰一戰舉鄢郢再戰而燒夷陵¶
三戰而辱王之先人此百世之怨而趙之所羞而王弗知¶
惡合從者爲楚非爲趙也吾君在前叱者何也楚王曰先¶
生之言是也遂定從而還¶
又曰范雎&KR0003;秦昭王夫以烏獲任鄙之力荆成孟賁(許慎/曰荆)¶
(成古勇士孟/賁衛人也)慶忌夏育之勇焉而死死者人之所必不免¶
也¶
又曰廉頗者趙之良將也趙惠文王十六年廉頗爲趙將¶
<pb:KR3k0012_SBCK_433-5a>¶
伐齊大破之取&KR0051;陽拜爲上卿以勇氣聞於諸侯¶
又曰藺相如者趙人也爲趙官者令繆賢舎人趙惠文王時¶
得楚和氏璧秦昭王願以十五城請易璧令曰臣客舎人藺¶
相如其人勇士有智謀冝可使乃使相如奉璧入秦秦王坐¶
章臺得璧大喜傳璧以示美人及左右左右皆呼萬歳相如¶
視秦王無意償趙城乃前曰璧有瑕請指示王王授璧中立¶
&KR0029;柱怒髮上衝冠謂秦王曰趙王齋戒五日使臣奉璧拜¶
送書於廷何者嚴大國之威以脩敬也今臣至大王見臣¶
列觀禮節甚倨得璧傳&KR0231;無償趙王城邑故臣復取璧大¶
王必欲急臣臣頭今與璧俱碎於柱矣持璧睨柱欲以擊¶
柱秦王恐其破璧乃辭謝固請召有司案圖十五城與趙¶
相如見其詐乃謂曰趙王送璧時齋五日大王亦冝齋五¶
日乃敢上璧秦王許相如就舎使其從者衣&KR0260;褁璧亡歸¶
<pb:KR3k0012_SBCK_433-5b>¶
趙秦王齋竟引相如相如曰自秦繆公以來二十餘君未¶
有堅盟約者臣恐見欺&KR0018;趙故令人持璧歸間至趙矣王¶
&KR0002;割十五都與趙趙豈敢留璧得罪於大王臣知欺大王¶
當誅請就湯鑊秦遂厚遇之旣歸趙王以爲賢大夫使不¶
辱於諸侯拜爲上大夫秦亦不以城與趙趙亦不與秦璧¶
後秦王㑹澠池秦王飲酒酣曰寡人竊聞趙王好音請奏¶
瑟趙王鼔瑟秦御史前書曰某年某月秦王與趙王㑹飲¶
令趙王鼔瑟相如前曰趙王竊聞秦王善爲秦聲請奏&KR0498;¶
以相娱樂秦王怒不許於是相如前進&KR0498;因跪請之秦王不¶
肯擊&KR0498;相如曰五歩之内臣請以頸血濺大王矣左右欲¶
刄相如相如張目叱之左右皆靡秦王不懌爲一擊&KR0498;相¶
如顧召趙御史書曰某年某月秦王爲趙王擊&KR0498;秦之群¶
臣曰請以趙十五城爲秦王壽相如亦曰請以秦之咸陽¶
<pb:KR3k0012_SBCK_433-6a>¶
爲趙王壽趙亦盛設兵待秦秦不敢動旣罷歸國以相如¶
功大拜爲上卿位在廉頗右¶
又曰曹沫者魯人也以勇力事魯莊公齊桓公與魯莊公¶
㑹于柯而盟桓公與莊公旣盟於壇上曹沬執匕首刧齊¶
桓公桓公左右莫敢動問曰子將何曹沫曰齊強魯弱而¶
大國侵魯亦巳甚矣今城壞即壓境君其圗之公乃許盡¶
還魯之侵地旣巳言曹沫没其匕首下壇北面就羣臣之¶
位顔色不變辭令如故¶
又曰楚於期奔燕丹計無所出鞠武曰燕有田光先生者¶
其爲人智深而勇抗可與太子因謁光光言荆卿太子曰¶
願因先生得結交於荆卿可乎田光曰敬諾即起趍出太¶
子送之至門戒曰丹所報先生言者國大事也願先生勿¶
&KR0165;也田光跪而&KR0015;曰諾見荆軻曰光與子相善燕國莫不¶
<pb:KR3k0012_SBCK_433-6b>¶
知今太子聞光壯盛之時不知吾形巳不逮也幸而敎之¶
曰燕秦不兩立願先生之留意光竊不自外言足下於太¶
子願足下過太子於宫荆軻曰謹奉敎田光曰吾聞之長¶
者爲行不使人疑之今太子告光曰所言國之大事也願¶
先生勿&KR0165;也是太子疑光也夫爲行而使人疑之非節也¶
欲自殺以激荆卿曰願足下急過太子言光己死明不言¶
也因遂自刎¶
又曰秦將李信年少壯勇嘗以兵數千逐燕太子丹至於¶
汙水卒得破丹¶
太平御覽卷第四百三十三¶
