# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:03.151796
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 84
#+PROPERTY: FILE SB11n0727-084太平御覽-卷之八十四.
<pb:KR3k0012_SBCK_084-1a>¶
太平御覽卷第八十四¶
　皇王部九¶
　　　周文王　武王　成王¶
　　　　　周文王¶
史記曰周后稷名棄其母有邰氏女曰姜嫄姜嫄爲帝嚳¶
元妃姜嫄出野見巨人跡心忻然恱之遂踐之而孕居期¶
而生子以爲不祥棄之隘巷牛羊過者皆避不踐徙置林¶
中適㑹山林中多人遷而棄渠中氷上飛鳥以翼覆薦之¶
姜嫄以爲神遂收養之因名爲棄棄爲兒時遊戯好種樹¶
麻菽麻菽溢羙及成人遂好耕農相地之冝親稼穡堯聞¶
之舉爲農師天下得其利封之於邰(音/胎)號曰后稷别姓&KR0078;¶
氏后稷之興在唐虞之際皆曰有令德后稷卒子不窋(陟/律)¶
(反)立不窋末年夏后氏政衰去稷不務不窋失其官而奔¶
<pb:KR3k0012_SBCK_084-1b>¶
戎狄之間不窋卒子鞠立鞠卒子公劉立公劉雖在戎狄¶
之間復修后稷之業務耕種行地冝百姓懷之多從而保¶
歸焉周道興蓋自此也公劉卒子慶節立國於邠九世至¶
古公亶父復修后稷公劉之業積德行義國人皆戴之獯¶
(音/勲)鬻(音/育)戎狄攻之欲得地與民民皆怒欲戰古公曰有民¶
立君將以利之今戎狄所攻戰以吾地與民民之在我與¶
在彼何異以我故戰殺人父子而君之子不忍爲乃以私¶
屬去邠渡漆沮踰梁山止於歧下邠人舉國老弱盡歸歧¶
下及他旁國聞古公仁亦多歸之於是古公貶戎狄之俗¶
營築城郭室屋而邑別居之民皆歌頌其德古公有長子¶
曰太伯次曰虞仲太姜生少子季歷季歷娶大任皆賢婦¶
人生昌有聖瑞古公曰我世當有興者其在昌乎長子太¶
伯虞仲知父欲立季歷古公卒季歷立是爲王季王季修¶
<pb:KR3k0012_SBCK_084-2a>¶
古公之道篤於行義諸侯順之王季卒子昌立是爲西伯¶
西伯曰文王遵后稷公劉之業則古公王季之法篤仁敬¶
老慈少禮下賢者日中不暇食以待士伯夷叔齊太顛閎¶
夭散冝生鬻子辛甲之徒皆歸之崇侯虎譛於紂曰西伯¶
積德諸侯嚮之將不利於帝紂囚西伯於姜里閎夭之徒¶
乃求有莘氏羙女驪戎文馬因殷嬖臣費仲獻之紂乃赦¶
之紂喜賜之弓矢斧&KR0207;使得征伐謂西伯曰愬汝者崇侯¶
虎也西伯乃獻洛西之地以請除炮烙之刑西伯遂爲諸¶
侯决平虞芮人有訟不能决詣周入其界見耕者皆讓畔¶
未見西伯而慙相謂曰吾所爭者周所恥也遂還明年伐¶
犬夷又明年伐宻湏又明年伐崇侯虎而徙都於酆諸侯¶
多歸之都酆明年而薨太子發立¶
尚書帝命驗曰季秋之月甲子赤雀銜丹書入酆止昌户¶
<pb:KR3k0012_SBCK_084-2b>¶
拜稽首(稽首頭/至地也)至于磻谿之水吕尚釣涯(吕氏/尚名)王下趣拜¶
(急見/也)曰公望七年(日公乎我相望/七年言乆也)乃今見光景于斯(尊之/辭斯)¶
(此/也)荅曰望釣得玉璜(半壁曰璜釣/得魚中有璜)刻曰&KR0078;受命吕佐旌(受/天)¶
(命爲天子吕/佐旌理之也)遂置車左王躬執驅(下賢也車尊曰左/王身執轡而驅焉)號曰¶
師尚父¶
周書曰文王昌曰吾聞之無變古無易常無隂謀無擅制¶
無更創爲此則不祥太公曰夫天下非常一人之天下也¶
天下之國非常一人之國也莫常有之唯有道者取之古¶
之王者未使民民化未賞民民勸不知怒不知喜愉愉然¶
其如赤子此古善爲政也¶
又曰文王在鎬召太子發曰嗚呼我身老矣吾語汝我所¶
保與我所守傳之子孫吾厚德而廣惠忠信而志愛吾不¶
爲驕侈不爲太靡不滛於羙吾栝柱而茅茨吾爲民愛費¶
<pb:KR3k0012_SBCK_084-3a>¶
也春夏育山林不昇　以成草木之長而慎天時水澤¶
不内舟檝以成魚鱉之長不麛不卵以成鳥獸之長畋獵¶
唯時不殺童羊不夭胎童牛不服童馬不馳不騖澤不行¶
害士不失其冝萬物不失其性天下不失其時¶
又曰文王獨坐屏去左右深念逺慮召太公望曰帝王猛¶
暴無文強梁好武侵凌諸侯苦勞天下百姓之怨心生矣¶
其灾予奚行而得免於無道乎太公曰因其所爲且興其¶
化上知天道中知人事下知地理乃可以有國焉¶
帝王世紀曰文王昌龍顔虎肩身長十尺胷有四乳晏朝¶
不食以延四方之士文王合六州之諸侯以朝紂紂以崇¶
侯之䜛而怒諸侯請送文王棄于程十年正月文王自商¶
至程太姒夢見啇庭生&KR0068;太子發取周庭之梓樹之于闕¶
間梓化爲松栢柞棫覺而驚以告文王文王不敢占召太¶
<pb:KR3k0012_SBCK_084-3b>¶
子發命祝以幣吿于宗廟群神然後占之于明堂及發並¶
拜吉夢遂作程寤始文王繼父爲西伯都於雍州之地及¶
受命復兼梁荆二州化&KR0013;于江漢之域於是諸侯歸附之¶
者六州而文王不失臣節先是文王夢日月之光著身又¶
鸑鷟嗚於&KR0302;作武象之樂神農氏始作五&KR0246;之琴以具宫¶
商角微羽之音歷九代至文王復増其二&KR0246;曰少宫少商¶
文王嗣位五十年即周書所謂文王受命享國五十年是¶
也¶
雒書靈准聽曰蒼帝&KR0078;昌日角鳥鼻身長八尺二寸¶
詩曰文王在上於昭于天周雖舊&KR0022;其命惟新¶
又曰維此文王小心翼翼昭事上帝聿懐多福¶
又曰文王曰咨咨汝殷商匪上帝不時殷不用舊¶
詩含神霧曰大任夢長人感巳生文王¶
<pb:KR3k0012_SBCK_084-4a>¶
春秋元命苞曰文王龍顔柔肩望羊(柔肩言象/龍膺曲起)¶
又曰伐殷者爲&KR0078;昌(&KR0078;昌之言基始也昌/两日重見言明象)生於岐立於豐¶
(&KR0302;雍州之山最/大者也豐亦大)精翼日(爲日精所月翼/故遂以爲名也)衣青光(木神以其/方色表衣)¶
遷造而十刻消(遷造西蓋文王爲西伯時西方造意東入/討紂十刻之間則消滅之言聖人所向無)¶
(前/也)¶
又曰文王四乳是謂含良蓋法酒旗布恩舒惠(酒者乳也/乳天下之)¶
(謂)¶
春秋感精符曰孔子案録書含觀五常英人知&KR0078;昌爲蒼¶
帝精¶
孟子曰昔者文王之治岐也耕者九一仕者世禄&KR0028;市譏¶
而不征澤梁無禁罪人不拏(言往者文王爲西伯時始行/王政使岐民修并田入家耕)¶
(八百&KR0383;其百畒以爲公田及廬井故曰九一也紂時稅重/文王復行古法也仕者丗禄賢者子孫必有土地關以)¶
(難非常不征稅也拏妻子也詩云樂尓妻孥罪人之子不/孥惡惡止其身不反妻子也陂澤魚梁不設禁與民共也)¶
<pb:KR3k0012_SBCK_084-4b>¶
老而無妻曰鰥老而無夫曰寡老而無子曰獨㓜而無父¶
曰&KR0012;此四者天民之窮而無吿者也文王發政施仁必先¶
斯四者¶
墨子曰赤雀銜珪之岐社曰命周文王伐於殷¶
韓子曰周有玉板紂令戾索之王與也¶
吕氏春秋曰文王立八年歳六月文王寢疾五曰而地動東西南¶
北不岀周郊百吏皆請曰臣聞地之動也爲人主也今王寢疾¶
五日而地動四面不岀周郊群臣皆恐請移之文王曰若何移對¶
曰興事動衆以増國城王曰是重吾罪也不可昌也請改行¶
重善以移之其可以免之乎於是謹其禮秩皮革以文諸¶
侯飾其辭令幣帛以禮豪士頌其爵列等級田疇以賞群¶
臣無㡬何疾乃止¶
准南子曰文王歸自商乃爲玉門築靈臺相女童鍾皷(玉/門)¶
<pb:KR3k0012_SBCK_084-5a>¶
(玉飾門爲柱樞/也相女童視之也)以待紂之失也紂聞之曰周伯昌改道¶
易行吾無憂矣乃爲炮烙剖比干剔孕婦殺諌者文王乃¶
遂其謀¶
又曰文王之時紂爲天子賦歛無度殺無止康梁流湎宫¶
中成市(康梁酖樂流湎酒/也成市言集者多)作爲炮烙之刑刳諌者剔孕婦¶
天下同心而苦之文王四世累善(大王王季文王/武王凡四世也)修徳行¶
義處岐周之間地方不過百里天下二分歸之文王欲以¶
卑弱制強暴以爲天下去殘除賊而成王道故太公之謀¶
主也(太公爲周陳/隂符兵謀也)¶
賈&KR0105;書曰文王晝卧夢人登城而呼巳曰我東北陬之腐¶
骨也速以人君葬我文王曰諾&KR0116;召吏視之信有焉文王¶
曰速以人君葬之吏曰此無主請以五大夫文王曰吾夢¶
中巳許之矣奈何其背也士民聞之曰我君不以夢之故¶
<pb:KR3k0012_SBCK_084-5b>¶
背腐骨况於生人乎¶
桓子新論曰文王操者文王之時紂無道爛金爲格溢酒¶
爲池宫中相殘骨&KR0079;成泥琁室瑶臺藹雲翳風鍾聲雷起¶
疾動天地文王躬&KR0013;法度隂行仁義援琴作操故其聲紛¶
以擾駭角震商琴操曰受命者謂文王受天命文王以紂¶
時爲岐侯躬修道德執行仁義百姓附親是時紂爲無道¶
刳胎斬渉廢壤三仁天統易運諸侯瓦解皆歸文王其後¶
有鳯凰銜書於郊文王曰殷帝無道虐亂天下皇命巳移¶
不得復乆乃作鳯凰之歌曰翼翼翔翔鸞皇&KR0006;銜書來遊¶
以命昌&KR0006;瞻天案圗殷將亡&KR0006;蒼蒼皓天始有萌&KR0006;五神¶
連精合謀房&KR0006;¶
又曰文王修德百姓親附是時崇侯虎與文王列爲諸侯¶
德不能及文王常嫉妬之乃譛文王於紂曰西伯昌聖人¶
<pb:KR3k0012_SBCK_084-6a>¶
也長子發中子旦皆聖合謀君其慮之乃囚文王於姜里¶
吕氏春秋曰周文王使人扣地得人之骸吏以聞文王文¶
王令葬之吏曰此無主矣文王曰有天下者天下之主有¶
一國者一國之主今我非其主耶遂令以衣棺葬之天下¶
聞之曰澤及枯骨又况於人乎哉或得寳以危其國文王¶
得朽骨以喻其意故聖人之於物也無不&KR0013;也¶
又曰文王處岐事紂&KR0072;侮雅孫朝夕必時(雅正孫順紂雖/&KR0072;柱而侮慢之)¶
(而文王猶正順諸侯/之禮而不失其時也)止貢必適&KR0021;祀必敬紂喜命文王稱¶
西伯賜之千里之地文王再拜稽首而辭曰願爲民請去¶
炮烙之刑(紂見熨斗爛人手因作銅柱布火於其下令人/走其上墮火而死以之爲樂以之爲方之&KR1975;炮)¶
(故名爲/炮烙也)文王非惡千里之地也以爲民請去炮烙之刑必¶
得民心得民心則賢於千里之地矣¶
吕氏春秋曰文王修德百姓親附是時崇侯虎與文¶
<pb:KR3k0012_SBCK_084-6b>¶
王同列爲諸侯德不能及文王常嫉妬之乃譛文王於¶
紂曰西伯昌聖人也長子發中子旦皆聖合謀君其¶
慮之紂乃囚文王於姜里將欲殺之於是文王四臣散冝¶
生等乃周流海内經歷豊土得羙女二人水中文貝白馬¶
朱鬛以獻於紂陳於中庭紂立出西伯文王在羑里時演¶
易八卦爲六十四作鬱厄之辭困于石據于蒺蔾乃申憤¶
以作歌曰殷道溷溷浸濁煩&KR0006;朱紫相合不別分&KR0006;迷亂¶
聲色信䜛言&KR0006;閻閻之虐使我愆&KR0006;幽&KR1068;牢穽由其言&KR0006;¶
遘我四人憂勤勤&KR0006;¶
論衡曰文王飲酒千鍾聖人能以德將酒也¶
帝王丗紀曰文王晏朝不食以延四方之士是以太顛閎¶
夭散冝生南宫适之屬咸至是爲四臣文王雖在諸侯之¶
(位襲爲西伯紂旣囚文王文王之長子曰伯邑老質於殷/爲紂御紂以爲羮賜文王曰聖人當不食其子羹文王得)¶
<pb:KR3k0012_SBCK_084-7a>¶
而食之紂曰誰爲西伯聖者食其子羹尚不知也¶
魏陳思王曹植文王賛曰於赫聖德寔惟文王三分有二¶
猶復事商化加虞芮傍曁四方王業克昭武嗣遂光¶
又文王赤雀賛曰西伯積德天命攸頋赤雀銜書爰集昌¶
户瑞爲天使和氣所致嗟爾後王昌期而至¶
周&KR0067;信文王見吕尚賛曰言歸養老垂釣西川岸上盤石¶
溪惟小&KR0179;風&KR0040;未感意氣怡然有此相望于今㡬年¶
　　　　　武王¶
書曰武王戎車三百乗(兵車一乗步卒七十三/人凢二禹一千全數也)虎賁三百¶
人(虎賁善戰/言其猛也)與紂戰于牧野作牧誓¶
尚書中&KR0049;曰太子發以紂存三仁附(三仁箕子比/干微子也)即位不¶
稱王渡于盟津中流受文命待天謀白魚躍入王舟王俯¶
取魚長三尺赤文有字題目下名授右(右助也天吿以伐/紂之意是其助也)¶
<pb:KR3k0012_SBCK_084-7b>¶
有火自天出于王屋流爲赤烏五至以榖俱來(流行也五/至猶五來)¶
赤烏成文雀書之福(文王得赤雀丹書今武王致赤/烏俱應周尚赤故言成文也)¶
詩曰考卜維王宅是鎬京維&KR0027;正之武王成之¶
禮曰武王纉太王王季文王之緒一戎衣而有天下身不¶
失天下之顯名尊爲天子冨有四海之内宗廟饗之子孫¶
保之(儧繼也<折 t="33"/>業也戎兵也衣讀/爲殷聲之誤一者一伐殷也)¶
又曰昔殷紂亂天下脯&KR0294;侯以饗諸侯是以周公相武王¶
以伐紂¶
樂稽耀嘉曰武王承命興師誅于商萬國咸喜軍渡盟津¶
前歌後舞後乃大安家給人足酌酒鬱揺(鬱摇喜/皃也)¶
春秋元命苞曰武王駢齒是謂剛強承命誅害以順天心¶
史記曰武王即位太公望爲師周公旦爲輔召公畢公之¶
徒左右脩文王業九年東觀兵盟津爲文王木主載以居¶
<pb:KR3k0012_SBCK_084-8a>¶
中軍自稱太子發言奉文王以伐不敢自專乃告司馬司¶
徒司空遂興師渡河時諸侯不期而㑹盟津者八百諸侯¶
皆曰紂可伐矣武王曰未可乃還師居二年聞紂昏亂滋¶
甚剖比干囚箕子大師疪少師彊抱其樂器而奔周於是¶
武王乃渡盟以卒馳紂紂師皆倒兵戰紂軍潰叛走登鹿¶
臺之上蒙衣其珠玉自燔于火而死王遂入至紂死所自¶
射紂三發而後下車以黄鉞斷紂頭懸大白之旗紂嬖妾¶
妲己二女皆自殺王又射三發斬以&KR0007;&KR0207;懸其頭小白之¶
旗出復于軍其眀日遂除紂宫誓殷民即帝位¶
帝王丗紀曰武王自盟津還返于周見暍人王自在擁而¶
右扇之四年起師至鮪水甲子至于商郊牧野王韈係解¶
五人侍於前莫肯爲王係韈皆曰臣所以事君王非爲係¶
韈也王乃釋旄而係之與紂戰紂師敗績擒費仲惡來紂¶
<pb:KR3k0012_SBCK_084-8b>¶
赴于京自燔于宣室而死乃以大旗麾諸侯入殷都百姓¶
咸行于郊王使告曰上天降休商人皆拜王亦荅拜以兵¶
人造紂及妲己王親射射之三發然後下車以劒擊之周¶
公爲司徒使以黄&KR0207;斬紂頭召公爲司空又使以&KR0007;鉞斬¶
妲己明日天雨王命除道脩社入商宫朝成湯之廟登堂¶
見羙玉入室見羙女王皆取而歸之諸侯天下聞之以廉¶
于財色矣置旌於商容之閭釋箕子之囚散鹿臺之財發¶
鉅橋之粟以賑貧民命南宫括伯逹史佚遷九鼎于洛邑¶
命閎夭封比干之墓殷民咸喜十年冬王崩于鎬殯于岐¶
時年九十三歳矣太子誦立爲成王¶
越書曰八百諸侯皆一旦會於盟津之上不言同辭不呼¶
自來盡知武王忠信欲從伐紂¶
墨子曰天錫武王黄鳥之旗¶
<pb:KR3k0012_SBCK_084-9a>¶
淮南子曰武王伐紂渡於盟津陽侯之波逆流而擊疾風¶
晦暝人馬不見於是武王左操黄&KR0207;右執白旄瞋目而麾¶
之曰余在天下誰敢害吾意者於是風濟而波罷¶
又曰武王克殷欲築宫於五行之山(五行山今太行山也/河內野王縣北上黨)¶
(間)周公曰不可夫五行之山固塞險阻之地也使我德能¶
覆之則天下納其貢職者迴也(迴迃/難也)使我有暴亂之行則¶
天下之伐我難(周公言我有暴乱之行則天下當來伐我/無爲於五行之山使天下來伐我者難也)¶
(言其依徳/不恃嶮也)此所以三十六世而不奪也¶
&KR0003;苑曰武王伐紂過墜斬山過水拆舟過谷發梁過山焚¶
萊示民無返志¶
　　　　　成王¶
史記曰成王少周公攝政管叔蔡叔群弟疑周公與武庚¶
作亂叛周周公奉成王命伐誅武庚殺管叔蔡叔以微子¶
<pb:KR3k0012_SBCK_084-9b>¶
開伐殷後國於宋周公行政七年成王長周公反政成王¶
北面就群臣之位成王在酆使召公復營洛邑如武王之¶
意周公復卜申視卒營築居九鼎焉曰此天下之中四方¶
入貢道理均作周官興正禮樂制度於是改而民和睦頌¶
聲興¶
帝王世紀曰周公居&KR0193;&KR0800;攝政成王年少未能治事故號¶
曰孺子八年王始躬親王事以周公爲太師封伯禽于魯¶
父子並命周公拜于前魯公拜于後王以周公有勲勞於¶
天下故加魯以四等之上兼二十四附庸地方七百里革¶
車千乗王旣營都洛邑復居酆鎬淮夷徐戎及商奄又叛¶
王乃大蒐於岐陽東伐淮夷七年王崩年十六矣太子釗¶
代立¶
淮南子曰成王問政於尹逸曰吾何德之行(尹佚史/佚也)而民¶
<pb:KR3k0012_SBCK_084-10a>¶
親其上對曰使之時而敬順之王曰其度安至曰如臨深淵¶
如履薄氷王曰懼哉王人乎尹逸曰天地之間四海之内¶
善之則吾蓄也不善則吾讎也¶
吕氏春秋曰旦所朝窮巷之中甕牗之士者七十人文王¶
造之而未遂武王遂而未成周公且抱少主而成之故曰¶
成王¶
賈&KR0105;書曰周成王問鬻子曰寡人聞聖王在上位使民冨¶
且壽夫冨則可爲也夀則不在天乎鬻子對曰聖王在上¶
位則天下無軍兵之事故諸侯不相攻而民不私闘不相¶
殺也則民免於一死而得一生矣聖王在上君積於道而¶
吏積於徳民積於用故婦人爲其所(依丈夫爲其所/食民免二死得)二生¶
矣聖王在上則君積於仁而吏積於愛而民積於順則刑¶
罰廢無夭遏之誅則民免於三死得三生矣聖王在上則¶
<pb:KR3k0012_SBCK_084-10b>¶
使民以時而用之有節則民無厲疾矣則民免於四死得¶
四生矣¶
琴操曰周金滕者周公作金縢書也武王薨太子誦襲武¶
王之業年七歳不能統理海内周公爲攝政是時周公囚¶
誅管蔡之後有謗公於王者言公專國之權詐䇿謀將危¶
社稷不可置之成王聞之勃然大怒欲囚周公周公乃奔¶
千魯而死成王聞公死且怒之且傷之以公禮葬之天乃¶
大暴風疾雨禾稼皆偃木折傷成王懼發金縢之書見周¶
公所爲武王禱命以身贖之書成王執書而泣曰誰言周¶
公欲危社稷者取所䜛公者而誅之戮於國天乃反風霽¶
&KR0040;禾稼復起成王作思慕之歌¶
太平御覽卷第八十四¶
<pb:KR3k0012_SBCK_084-11a>¶
按本卷有錯簡五處玆據日本學訓堂倣宋聚珍版曁鮑崇¶
城本訂正並於銜接處加○爲識其原式如左¶
　今第一葉後十一行次曰虞仲止次行原爲今第二葉前¶
　十三行尙書帝命驗曰¶
　今第二葉前十二行太子發立止次行原爲今第三葉前¶
　九行帝王世紀曰¶
　今第三葉前一行山林不昇下原接今第一葉後十一行¶
　太姜生少子季歷¶
　今第三葉前八行乃可以有國焉止次行原爲今同葉後¶
　十行詩曰文王在上¶
　今第三葉後九行身長八尺二寸下原接今同葉前一行¶
<pb:KR3k0012_SBCK_084-11b>¶
　以成草木之長¶
但今第三葉前一行山林不昇句聚珍版鮑刻昇均作升下¶
有斧斤二字今檢逸周書皆同併記¶
