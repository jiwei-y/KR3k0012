# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:11.462961
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 244
#+PROPERTY: FILE SB11n0727-244太平御覽-卷之二百四十四.
<pb:KR3k0012_SBCK_244-1a>¶
太平御覽卷第二百四十四¶
　職官部四十二¶
　　太子太師　太子太𫝊　太子太保¶
　　太子少師　太子少傅　太子少保¶
　　　　　太子太師¶
六典曰太子三師以道德輔教太子者也止於動静起居¶
言語視聽皆有以師焉¶
禮記文王丗子曰教丗子必以禮樂樂所以修内也禮所¶
以修外也禮樂交錯於中發形於外是故其成也懌出則有師¶
是以教喻而德成也師也者教之以事而諭諸德也¶
大戴禮曰昔者周成王㓜在襁褓之中太公爲太師¶
唐書官品志曰太子太師太傅太保是爲三師掌師範訓¶
導輔詡¶
<pb:KR3k0012_SBCK_244-1b>¶
　　　　　太子太傅¶
禮記曰三王教太子立太傅少傅以養之太傅在前少傅¶
在後¶
史記曰萬石君(姓石/名奮)無文學㳟謹無比遷爲太子太傅¶
又曰夏侯勝爲太子太傅受業詔撰尚書論語賜黄金百¶
斤年九十卒官賜冢塋葬平陵太子賜錢二百萬爲勝素¶
服五日以報師傅之恩儒者以爲榮¶
漢書曰景帝栗太子以竇嬰爲太傅十年栗太子廢嬰争¶
不能得謝病屏居藍田山下數月諸竇賔客辯士說請遂¶
起朝¶
又曰蕭望之字長倩爲太子太傅以論語授太子¶
又曰叔孫通爲太傅髙帝欲立趙王廢太子通諌曰昔晉¶
獻公以驪&KR0078;故廢立太子晉國亂者數十年秦不早定扶¶
<pb:KR3k0012_SBCK_244-2a>¶
蘇終使滅祀今太子仁孝陛下必廢嫡立庶臣願先伏誅¶
以頸血汙地上曰公罷吾戲耳通曰太子天下夲夲一揺¶
天下振動奈何以天下戲乎¶
又曰踈廣字仲翁爲太傅弟受爲少傅朝廷以爲榮皆請¶
免歸郷里公卿祖餞東都門外百姓觀者歎曰賢哉二大¶
夫&KR0004;太子外祖許伯以太子少請使其弟舜&KR0101;護太子家¶
廣曰太子國儲副君師友必天下英俊不冝獨親外家今¶
官屬以備&KR0002;親䁥外家非所以廣太子德於天下也上善¶
之¶
東觀漢記曰建安二十八年大㑹百官詔問誰可傅太子¶
者羣臣承意皆言太子舅執金吾隂識可愽士張佚正色¶
曰今陛下立太子爲隂氏乎爲天下乎即爲隂氏則隂侯¶
可爲天下則固冝用天下之賢才上稱善曰欲置傅者以¶
<pb:KR3k0012_SBCK_244-2b>¶
輔太子也今愽士不難正朕况太子乎即拜爲太子太傅¶
又曰張湛字子孝爲太子太傅及郭后廢因稱疾拜太中¶
大夫病居中東門&KR0049;舎故時人號中東門君帝數存問賞¶
賜後大司徒戴渉&KR0013;誅帝強起湛以代之至朝堂遺失溲¶
因自陳疾篤不能復任朝事遂罷之¶
後漢書曰明帝以鄧禹先帝名臣拜太子太傅也¶
應劭漢官曰太子太𫝊日就月將琢磨玉質言太子有玉¶
之質琢磨以道也¶
魏志曰何夔代涼茂爲太子太𫝊毎月朔太傅入則太子¶
正法服而禮焉¶
吴志曰吴粲遷太子太傅遭二宫之變抗言執正明嫡庶¶
之分欲使魯王出住夏口遣楊笁不得令在都邑又數以¶
消息語陸遜遜時駐武昌連表諌争由此爲笁等所譛害¶
<pb:KR3k0012_SBCK_244-3a>¶
又曰孫權寢疾徴大將軍諸葛恪爲太子太傅㑹稽太守¶
滕胤爲太常並受詔輔太子¶
又曰闞澤字德閏㑹稽山隂人拜太子太傅領中書孫權¶
甞問書傳篇賦何者爲美澤欲諷諭以明治亂因對賈&KR0105;¶
過𥘿論最美權覽讀焉¶
又曰程秉字德樞汝南南頓人也秉事鄭玄避亂交州與¶
劉熈考論大義遂愽通五經士爕命爲長史權聞其名儒¶
以禮徴秉旣到拜太子太傅¶
又曰張温字惠恕吴郡吴人也温少脩節操容貌竒偉權¶
聞之以問公卿曰温當今與誰爲比大司農劉基曰可與¶
全琮爲輩大常頋雍曰基未詳其爲人也今無輩權曰如¶
是張允不死也徴到延見文辭占對觀者傾竦權改容加¶
禮罷出張昭執其手曰老夫託意君冝明之拜議郎選曹¶
<pb:KR3k0012_SBCK_244-3b>¶
尚書尋遷太子太傅¶
晉起居注曰武帝太始三年始置太子二傅是時官事大¶
小皆由二傅太傅立章少傅寫之¶
晉中興書曰賀循字彦先爲太子太傅詔曰循清直履道¶
秉尚貞貴居身以冲約爲夲立德以仁讓爲行可躬訓儲¶
宫黙而成化¶
唐書官品志曰太子太傅一人位視尚書令少傅一人位¶
視左僕射¶
魏故事曰太𫝊於太子不稱臣少𫝊稱臣¶
　　　　　太子太保¶
禮記曰保也者慎其身以輔翼之而歸諸道者也¶
晉書曰劉寔字子真以特進開府加太子太保¶
晉中興書曰懷帝以荀組爲侍中特進行太子太保¶
<pb:KR3k0012_SBCK_244-4a>¶
傅暢晉賛曰賈充爲太尉行太子太保以公位重其爲保¶
傅㦯行或領各隨其時¶
後魏書曰顯祖將禪位於京兆郡王子推隴西王源賀並¶
固諌陸馥抗言曰皇太子聖德承基四海屬望不可橫議¶
干&KR0038;之紀臣請刎頸殿廷有死無二乆之帝意乃&KR0281;詔曰¶
馥直臣也其能保吾子乎遂以馥爲太保¶
　　　　　太子少師¶
六典曰太子三少掌奉皇太子以觀三師之道德而教諭¶
焉¶
晉書曰惠帝以衛尉裴揩爲太子少師¶
宋書曰太子少師少保並晉置¶
後魏書曰郭祚領太子少師曽從丗宗幸東宫肅宗㓜弱¶
祚懷一黄㼐出奉肅宗時應詔左右趙桃弓與御史王顯¶
<pb:KR3k0012_SBCK_244-4b>¶
　　爲丗宗所信祚私事之時人謗祚者以爲桃弓僕射¶
黄㼐少師¶
唐書官品志曰太子少師少傅少保是爲三少各一人掌¶
皇太子以觀三師之德出則三師在前三少在後¶
又曰李綱拜太子少師綱有脚疾不堪踐履太宗特賜歩¶
輿令綱乗至閤下數引禁中問以政道又令轝入東宫皇¶
太子引上殿親拜之綱於是陳君臣父子之道問寢視膳¶
之方理順詞直聽者忘倦¶
又曰貞觀十三年以左僕射房玄齡爲太子少師玄齡上¶
表遜位詔不許太宗因謂侍臣曰太子師保古難其選&KR0002;¶
成王㓜小以周公爲𫝊左右皆賢日聞雅訓自㓜及長便¶
爲聖君𥘿之胡亥趙髙傅之教以刑法及其立也誅功臣¶
殺親族酷烈不巳旋踵而亡以此言之善惡由於習近¶
<pb:KR3k0012_SBCK_244-5a>¶
又曰唐休璟年力雖衰進取弥銳時宫人賀婁氏用事而¶
休璟爲男取其養女因以自逹拜太子少師時議譏之¶
又曰長慶中以兼太常卿趙宗儒爲太子少師太常有師¶
子樂備五方之色非㑹朝聘享不作焉至是中人掌教坊¶
之樂者移牒取之宗儒不敢違以&KR0250;白宰相以爲事在有¶
司執守不合𨵿白而宗儒憂恐不已宰相責以懦怯不任¶
事故換此散秩¶
陶氏職官録曰三少舊視左僕射冠服同三太也¶
　　　　　太子少傅¶
漢書曰上謂張良曰子房雖疾強起傅太子時叔孫通巳¶
爲太傅以良行少傅事¶
又曰匡衡字稚圭爲太子少傅數上書陳便冝少好學家¶
貧傭力以供資用¶
<pb:KR3k0012_SBCK_244-5b>¶
東觀漢記曰建興二十八年以桓榮爲少傅賜以輜車乗¶
馬榮大㑹諸生陳車馬印綬曰今日所蒙稽古之力也可¶
不勉乎¶
後漢書曰徴王丹爲太子少傅時大司徒侯霸欲與交友¶
及丹&KR0013;徴遣子昱&KR0049;於道昱迎拜車下丹下荅之昱曰家¶
公欲與君結交何爲見拜丹曰君房有是言丹未之許也¶
續漢書王丹字仲回爲太子少傅謇諤正直名德重於時¶
魏志曰邢顒字子昂&KR0004;太子未定而臨淄侯植有寵丁儀¶
等並讃翼其美太祖問顒顒對曰以庶代宗先丗之戒也¶
願殿下深重察之太祖識其意後遂以爲太子少傅¶
吴志曰薛綜綜子瑩瑩子兼三丗並爲太子少傅談者羙¶
之¶
晉書曰山濤轉太子少傅在東宫年巳七十病疾求退手¶
<pb:KR3k0012_SBCK_244-6a>¶
詔不聽㝷講武於宣武塲有詔濤乗歩輦導皇太子入時¶
尚書僕射盧欽與濤言及孫武用兵夲意武帝欣然而言¶
曰山少傅故是天下談士也舉坐傾心又曰何曽議太子¶
少傅當稱臣拜荀顗曰太之與少自二傅之名次耳非於¶
太子有輕重也詔曰𥘿漢巳來舊章廢滅隨時改作其故¶
事不可依用冝逺准古義定二𫝊不臣拜¶
又曰王雅爲太子少𫝊時朝望屬王珣珣亦頗以自許及¶
　詔用雅衆遂赴雅焉將拜遇雨請以繖入王珣不許之¶
因冐雨而拜雅旣貴倖威權甚振門下車&KR0016;常數百而善¶
應接傾心禮之¶
晉中興書曰周顗字伯仁拜太子少𫝊顗上䟽曰臣退自¶
忖省學不通一經智不効一官止足良難未能守分不悟¶
天監忘臣頑蔽乃欲使臣内管銓衡外忝𫝊訓質輕蟬翼¶
<pb:KR3k0012_SBCK_244-6b>¶
事重千鈞此之不可不待識而明矣¶
後周書曰蕭武帝建德三年授太子少𫝊増邑九百户¶
蕭氏以任當師傅調護是職乃作少傅箴曰惟王建國¶
辯方正位左史記言右史書事莫不立太子爲皇之貳是¶
以易稱明兩禮云上嗣東序養德震方主器束髮就學宵¶
雅便&KR0571;朝讀百篇乙夜乃寐愛日惜力寸隂無棄親膳再¶
飯寢門三至小心翼翼大孝烝烝詢謀計慮問對疑承安樂¶
必敬無忘戰兢夫天道益謙人道惡盈漢嗣不絶乎馳道¶
魏儲廻還乎鄴城前史攸載後丗揚名三善旣備萬國以¶
貞&KR0078;周長乆實頼元良嬴𥘿短祚誠由少陽雖&KR0114;年七百¶
有德至歴而昌數丗一萬無德不及而亡敬之敬之天惟¶
顯思光副皇極永固洪基觀德觀諭敢告職司太子見而¶
恱之致書勞問¶
<pb:KR3k0012_SBCK_244-7a>¶
陳書曰孝明帝在東宫宣武皇帝欲以崔光爲太子師傅¶
光固辝帝令太子南面再拜宫官皆從太子拜光北面立¶
不敢荅拜惟西面拜謝而出乃授光太子少傅¶
𫝊玄太子少傅箴曰夫金木無常方貟應形亦有隱括習¶
以性成故近墨者黒聲和則響清形正則影直正人在側¶
德義盈堂鮑肆先入蘭蕙不芳𫝊臣司訓敢告君王¶
　　　　　太子少保¶
晉書曰懷帝以光禄劉蕃爲太子少保¶
晉諸公讃曰惠帝以吏部尚書和嶠爲太子少保¶
唐書曰李綱字文紀爲太子少保髙祖以綱隋代名臣甚¶
加優禮每手勑未甞稱名其見重如此¶
唐新語曰李適之爲右相李林甫密奏其好酒頗妨政事¶
玄宗惑焉乃除太子少保適之遽命親故歡㑹賦詩曰避¶
<pb:KR3k0012_SBCK_244-7b>¶
賢&KR0004;罷相樂聖且銜杯爲問門前客今朝幾箇來舉朝服¶
其度量¶
太平御覽卷第二百四十四¶
