# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:26.168029
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 502
#+PROPERTY: FILE SB11n0727-502太平御覽-卷之五百二.
<pb:KR3k0012_SBCK_502-1a>¶
太平御覽卷第五百二¶
　　逸民部二¶
　　　　　逸民二¶
後漢書曰王符字節信安定臨涇人好學有志隱居著書¶
度遼將軍皇甫規官歸安定郷人有貨買鴈門太守者還¶
家謁規規卧不迎旣入而問卿在郡食鴈羙乎有頃王符¶
在門規素聞符名乃驚遽而起衣不及帶屣履出迎援符¶
手而還與同坐極歡時人爲之語曰徒見二千石不如一¶
逄掖言書生道義之爲貴也¶
又曰向栩字輔興河内朝歌人常讀老子&KR0250;如學道常坐¶
竈北板床上積乆板乃有&KR0176;踝足指之處時賔客就之輙¶
伏不起時人莫能測後徴拜侍中&KR0754;然正色百官憚之¶
又曰梁鴻字伯鸞扶風平陵人同縣孟氏有女狀肥醜甚¶
<pb:KR3k0012_SBCK_502-1b>¶
黒力舉石臼擇對不嫁至年三十父母問其故女曰欲得¶
賢如梁鴻者鴻聞娉之入門七日而鴻不荅妻乃跪床下¶
請曰&KR0060;聞夫子髙義簡斥數婦妾偃蹇數夫今而見擇敢¶
不請罪鴻曰吾欲裘&KR0260;之人可以俱隱今乃衣綺縞傅粉¶
墨豈鴻所願哉妻曰以觀夫子之志耳妾自有隱居之服¶
乃爲椎髻布衣操作具而前鴻大喜曰此眞梁鴻妻也字¶
曰德曜孟光因共入霸陵山後至呉爲人賃舂毎歸妻爲¶
具飡舉按齊眉¶
又曰戴良字叔鸞汝南愼陽人母卒兄伯鸞居廬啜粥非¶
禮不行良獨食肉飲酒哀至乃&KR0152;二人俱有毁容或問良¶
曰子之居喪禮乎對曰然禮所以制情佚也情茍不佚何¶
禮之所論哉豈&KR0002;乎食旨不甘故毁容之實&KR0002;味不存故¶
口食之可也¶
<pb:KR3k0012_SBCK_502-2a>¶
又曰法眞字髙卿扶風郿人愽通内外圖典爲&KR0028;西大儒¶
弟子自逺方至者數百人性恬静寡欲不交人間事太守¶
見之曰欲以功曹相屈光賛夲朝如何真曰以明府見待¶
有禮故敢自同賔來若欲吏之真將在北山之北南山之¶
南者矣太守玃然不敢復言¶
又曰漢賔老父不知何許人也桓帝幸竟陵過雲夢臨&KR0198;¶
水百姓莫不觀者老父獨耕不輟尚書郎張温異之使問¶
曰人皆觀老父獨不觀何也父曰我野人耳不逹斯語請¶
問天下亂而立天子耶治而立天子耶立天子以父天下¶
耶役天下以奉天子耶昔聖王宰丗茅茨采&KR0122;而萬民以¶
寧今子之君勞民自縱逸逰無忌吾爲子羞之又何忍與¶
人觀之乎温大慙問其姓名不告而去¶
謝沈後漢書曰龍丘萇呉郡人篤志好學王莽&KR0434;位隱居太¶
<pb:KR3k0012_SBCK_502-2b>¶
山以耕稼爲業公車徴不應更始時任延年十九爲郡東¶
部尉折節下士鍾離意爲主簿自請萇爲門下&KR0021;酒延教¶
曰龍丘先生淸過夷齊志慕原憲都尉洒掃其門猶懼辱¶
之何召之有¶
又曰鄭敬字次卿汝南人閑居不修人倫都尉逼爲功曹¶
㕔事前樹時有清汁以爲甘露(敬曰明府政未能致甘露/此木汁耳辝病去隱處精)¶
學同郡鄧敬公爲督郵過存敬敬方釣魚於大澤因折芰¶
爲坐以荷薦肉瓠瓢&KR0313;酒言談彌日蓬廬蓽門琴書自娯¶
丗祖公車徴不行¶
又曰楊后字仲桓廣漢人潜身藪澤耦耕誦經司徒楊震¶
表薦其髙操公車特徴不就益州刺史焦叅行部致謁后¶
惡其苛&KR0064;時耕於大澤即委鉏疾逝叅志恚之収其妻子¶
録繫欲以致后遂不知后所在乃出其妻子¶
<pb:KR3k0012_SBCK_502-3a>¶
又曰張奉字公先弟表字公儀河内人兄弟少有髙節立¶
精舎教授惡衣麄食太傅&KR0061;隗以女妻奉送女奢麗奴婢¶
百人皆&KR0013;羅&KR1796;輜軿光路婦入門數年奉住精舎有如路¶
人其妻待奉入朝乃徑前跪曰家公年老不以妾頑陋使¶
侍君巾櫛自知不副雅操君如欲執梁鴻之髙節妾欲懷¶
孟光之徴志奉無以荅妻悉徹玩飾&KR0013;服奴婢着縵帛¶
執紡績具奉然後納之諸公連徴不就謂之張氏兩¶
賢¶
又曰符融字偉明少爲都官郎耻之委去私事少府李膺¶
膺常貴融融幅巾&KR0260;衣振䄂清談膺捧手髙聽歎息不暇¶
郭林宗始入京師詣融融一見與定至交海内服融髙識¶
公府連徴不就¶
魏志曰張臶(在甸/切)字子明少逰太學後遁常山并州牧髙¶
<pb:KR3k0012_SBCK_502-3b>¶
幹辟不至表安樂令不就後遷居任縣廣平太守盧毓到¶
官二日綱紀曰承前致版謁臶毓教曰張先生所謂上不¶
事天子下不友諸侯豈此版所可光飾哉但遣主簿奉書¶
致羊酒之禮¶
王隱晉書曰魏末有孫登字公和汲郡人無家属時人於¶
汲郡北山上&KR0095;窟中得之夏則編草爲裳冬則&KR0013;髪覆靣¶
對人無言好讀易鼓琴&KR0004;冝陽山中作炭者忽見有人不語¶
精神不似常人帝使阮籍徃視與語亦不應籍因大嘯野¶
人乃&KR0015;曰爾復作向聲籍又爲嘯籍將求出野人不聽而¶
去登　嘯如簫韶笙簧之音聲震山谷而還問炭人曰故¶
是向人耳尋知求不知所止推問乆之乃知姓名(孫登/别傳)¶
(又/載)¶
又曰庾衮字叔褒頴川人與弟子治藩必跪而授條夌孰¶
<pb:KR3k0012_SBCK_502-4a>¶
穫者雖畢而多捃者衮退待間乃方自捃不曲行旁掇跪¶
而把之每飢率其邑人入于山林拾橡爲郡功曹舉清白¶
異行皆不就值亂携妻子入林慮民歸之葆於大頭山而¶
田其下有終焉之心咳發柱杖將起杖跌墜岸而死¶
又曰董京字威輦不知何許人太始&KR0004;值魏禪晉遂&KR0013;髪¶
佯狂常&KR0043;白社中時乞於市得殘碎繒絮結以自覆全帛¶
佳綿則不肯受著作孫楚就社中與語遂載與歸終不肯¶
坐後數年去莫知其所其寢處得一石子及詩曰未丗流¶
奔以文代質逝將抱此&KR0007;虚歸我寂寞之室¶
又曰夏統字仲御㑹稽人常學戯舡其母疾市藥于洛陽¶
賈充聞而訪之問曰卿居海濵作何戯習仲御曰能戯舡¶
耳充因命焉仲御即登舟鼓枻爲鯆(音/甫)䱐(音/浮)之歌學鯆䱐¶
之狀俄然雲霧杳冥白魚跳入其舡充甚異之因就與語¶
<pb:KR3k0012_SBCK_502-4b>¶
仲御不對充整服謝之仲御引掉而去弗之見也充乃歎¶
曰可謂木人石心哉&KR0004;仲御在郷也人或&KR0003;之使仕仲御¶
㪍然作色謂之曰我安能隨俗低眉下意乎聞君之言不¶
&KR0116;寒毛競竪白汗四匝顔如渥丹心如火炙舌不住齒口¶
不能張兩耳閉塞雙眸俱&KR0578;也遂竟不仕¶
又曰董飬字仲道惠帝時遷楊后于金墉有侍婢十餘人¶
賈后奪之然後絶膳八日而崩仲道喟然嘆曰天人旣滅¶
大亂將至傾危宗廟在其日矣顧謂謝鯤阮千里等曰時¶
旣如斯難可保也不如深居岩洞耳乃自荷檐妻子推鹿¶
車入于蜀山莫知所止¶
又曰郭文字文舉河内人隱居不仕常居臨安及呉興餘¶
杭依山結廬臨清澗植榖種麻以供衣食常着葛巾披鹿¶
皮其山多虎豹文獨無藩籬格障然虎豹並不至太興中¶
<pb:KR3k0012_SBCK_502-5a>¶
楊州刺史王導聞其名乃自迎與相見尋而逃去莫知所¶
在¶
又曰郭瑀字元瑜燉煌人也避丗不仕凉州牧張天錫遣¶
使者孟公明備禮徴瑀乃指翔鴻以示之曰此鳥也飛青¶
雲之外翔深谷之中自東自西安可籠也遂逃入山公明¶
乃拘其門人瑀嘆曰吾入山逃禄避罪豈謂隱其行義翻¶
乃害平人乎乃出就徴及至姑臧值天錫母卒括髪入弔¶
三踊而出還入其山天錫弗能強之後莫知所在¶
又曰霍原字休明燕國廣陽人也少有志力叔父坐法當¶
死原入獄訟之楚毒備加終免叔父年十八觀太學行禮¶
因留貴逰子弟聞而重之元康未原以賢良徴累下州郡¶
以禮遣皆不到也¶
又曰郭&KR0318;(音/竒)字公偉太原晉陽人也少方直有雅重&KR0054;學¶
<pb:KR3k0012_SBCK_502-5b>¶
武帝欲以&KR0318;爲著作郎問&KR0318;族人尚書郎郭彰彰素疾&KR0318;¶
荅云不識帝曰&KR0002;如卿言即堪郎矣遂決意用之及趙王¶
倫簒位又欲用&KR0318;&KR0318;曰我巳爲武帝吏不容復爲今丗吏¶
終身處於家¶
又曰魯褒字元道南陽人也好學多聞以貧素自立元康¶
之後綱紀大壞褒傷時之貪鄙乃隱姓名而著錢神論以¶
刺之褒不仕莫知所終¶
又曰任旭字次龍臨海章安人也㓜&KR0012;児童時勤於學及¶
長立操清脩不染流俗郷曲推而愛之永康&KR0004;惠帝愽求¶
清節俊異之士太守仇馥薦旭清貞㓗素學識通愽詔下¶
以禮發遣旭以朝廷多故志尚隱遁辝疾不行元帝&KR0004;鎭¶
江東聞其名辟爲&KR0021;酒並不就咸和二年卒¶
魏氏春秋曰阮籍少時常逰蘇門山山有隱者莫知其姓¶
<pb:KR3k0012_SBCK_502-6a>¶
<pb:KR3k0012_SBCK_502-7a>¶
