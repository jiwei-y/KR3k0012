# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:50.241325
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 840
#+PROPERTY: FILE SB11n0727-840太平御覽-卷之八百四十.
<pb:KR3k0012_SBCK_840-1a>¶
太平御覽卷第八百四十¶
百榖部四¶
　　　稷　粟¶
　　　　　稷¶
毛詩䮐頌閟宫曰有稷有&KR0112;有稻有秬¶
禮記曲禮下曰凡&KR0021;宗廟稷曰明粢¶
又内則曰豕冝稷¶
國語曰稷爲稷不能蕃殖¶
爾雅曰粢稷也(郭璞注曰今江東呼粟/爲粢也孫英曰稷粟也)¶
&KR0003;文曰稷五榖之長也¶
山海經曰廣都之野爰有膏稷¶
廣志曰破減稷逼麥稷此二者以四月熟¶
夲草曰稷米甘而無毒益志氣&KR0024;不足¶
<pb:KR3k0012_SBCK_840-1b>¶
鄭氏婚禮謁文讃曰稷爲天官¶
盧毓冀州論曰眞定好稷地産不爲無珎也¶
　　　　　粟¶
歸藏曰剥良人得其玉小人得其粟¶
河圗&KR0003;微曰蒼帝起天雨粟也¶
&KR0003;文曰粟嘉榖實也粟之爲言續也¶
爾雅曰虋赤苗芭白苗(虋赤&KR0413;粟也&KR0622;白&KR0413;/粟也虋音門&KR0622;音起)¶
尚書仲虺之誥曰肇我&KR0022;于有夏&KR0002;苗之有莠&KR0002;粟之有¶
粃(孔安囯注曰始我啇家囯於夏世欲見剪/除若莠生苗粃在粟恐被鋤治傷之也)¶
毛詩曰握粟岀卜自何能榖¶
又小宛曰交交桑扈率&KR0163;啄粟¶
周禮地官下曰倉人掌粟入之藏(鄭玄注曰九榖/盡藏以粟爲主)¶
禮記曲禮上曰獻粟者執右契(契劵要/古尊也)¶
<pb:KR3k0012_SBCK_840-2a>¶
禮記&KR0021;法曰父母旣殁必求仁者之粟以祀之謂禮終¶
左傳僖上曰冬&KR0051;荐饑乞糴于秦&KR0087;輸粟于&KR0051;自雍及絳¶
相繼命之曰汎舟之役¶
又襄元曰季文子卒大夫入歛無衣帛之妾無食粟之馬¶
又襄六曰鄭子皮即位於是鄭飢而未及麥民病子皮以¶
子展之命餼國人粟户一鍾¶
又昭六曰夏㑹于黄父謀王室也(王室有子朝/乱謀定之也)趙簡子令¶
諸侯之大夫輸王粟¶
春秋佐&KR0135;期曰粟神名許給姓慶天¶
又&KR0003;題辞曰髙而平者爲原平者和故冝粟¶
又曰粟助陽扶性粟之爲言續也粟五變一變而以陽生¶
爲苗二變而秀爲禾三變而粲然謂之粟四變入臼米岀¶
甲五變而蒸飯可食(宋均注曰粟受五行氣/而五变故乃成可食)陽以一立爲¶
<pb:KR3k0012_SBCK_840-2b>¶
法故粟積大一分穗長一尺文以七烈精以五立故其字¶
粟爲粟西者金所立米者陽精故西字合米而爲粟(宋芍/注曰)¶
(續爲續陽生長也/受五行氣故有変)¶
春秋潜潭巴曰天雨粟無德者興有德者不禄小人進大¶
臣辱¶
公羊傳僖上曰秋齊侯宋公江人黄人㑹於陽榖桓公無¶
障谷無貯粟(何休注曰/有無相通)¶
榖梁傳莊公曰諸侯無粟諸侯相歸粟正也¶
論語雍也曰子華使於齊冉有爲其母請粟子曰與之釡¶
請益曰與之&KR0067;原思爲之宰與之粟九百辤子曰無以與¶
尓隣里郷黨乎¶
周書曰神農之時天雨粟神農耕而種之作陶冶斤斧破¶
木爲耜鉏耨以墾草莽然後五榖興以助菓蓏之實¶
<pb:KR3k0012_SBCK_840-3a>¶
史記曰武王平殷亂天下宗周伯夷叔齊恥之義不食周粟¶
又曰宣曲任氏之先爲督道倉吏&KR0087;之敗豪傑皆争金玉¶
而任氏獨害倉粟楚漢相拒滎陽民不得耕種米石至万¶
金而豪傑金玉盡歸任氏任氏以此起冨¶
又曰漢興七十餘年之間國家無事非遇水旱之災太倉¶
之粟新陳相因充溢露積於外至腐敗不可食也¶
又曰文帝徙淮南王道死民歌曰一斗粟尚可舂一尺帛¶
尚可縫兄弟兩人不能相容¶
又汲黯傳曰河内失火上使黯徃視之還報曰河内人或¶
父子相食臣謹發河南倉粟以賑貧乏上賢而釋之¶
史記曰大將軍青遂至窴顔山趙信城得匈奴積粟食軍¶
軍留一月而還悉燒其城餘粟以歸¶
漢書曰酈食其&KR0003;齊王曰漢英豪賢才皆樂爲之用諸侯¶
<pb:KR3k0012_SBCK_840-3b>¶
之兵四靣而至蜀漢之粟方舩而下¶
又曰公孫弘起家徒歩爲丞相故人髙賀從之食以脫粟¶
米飯覆以布&KR0013;賀怨曰何用故人冨貴爲脫粟布&KR0013;我自¶
有之乃退¶
又曰主父偃諌伐匈奴曰&KR0087;皇使天下飛蒭輓粟起於東¶
睡琅耶&KR0018;海之郡轉月北河率三十鍾而致一石¶
又曰&KR0087;將王離渉河圍鉅鹿章邯軍其南築通道而輸之¶
粟¶
又曰神農之教曰有石城十仞湯池百歩帶甲百萬而亡¶
粟弗能守(汜勝之/書又)¶
又東方朔傳曰侏儒長三尺俸一囊粟錢二百四十臣長¶
九尺餘亦俸一囊粟錢二百四十侏儒飽欲死臣朔飢欲¶
死¶
<pb:KR3k0012_SBCK_840-4a>¶
又曰賈&KR0162;之上書曰武帝元狩六年太倉之粟紅腐不可¶
食¶
謝承後漢書曰丹昜方儲字聖明暁風角占&KR0049;爲章句長¶
民田還置餘粟二石及刀鋤於田陌聖明曰求亡去疑其¶
隣家儲曰此人非偷自呼縣功曹語曰君何取粟置家後¶
積茭中功曹&KR0323;服¶
後漢書王符潜夫論曰冨貴則背親&KR0162;舊䘮其本心朽貫¶
千萬而不忍賜人一錢積粟腐倉不忍貸人一&KR0155;¶
後魏書曰任城王雲爲兾州刺史雲留心政事甚得下情於¶
是合城長吏請輸絹五尺粟五&KR0155;以報雲㤙髙祖嘉之¶
又曰丗祖引髙允與論刑政言甚稱旨因問允曰萬機之¶
務何者爲先是時多禁封良田又京師遊食者衆允因言¶
曰地方一里則爲田三頃&KR0002;勤之則&KR0383;益三&KR0155;不勤則&KR0383;¶
<pb:KR3k0012_SBCK_840-4b>¶
損三&KR0155;方百里損益數率爲粟二百二十二萬斛况以天¶
下之廣乎&KR0002;公私有儲雖遇飢年復何憂哉丗祖善之遂¶
除田禁¶
又曰韋聉字尊顯少有志業年十八辟州主簿時屬歳儉¶
聉以家粟造粥以飼飢人所活甚衆¶
後周書曰王羆爲華州刺史時&KR0028;中大飢徴稅民間榖食¶
以供軍費或隱匿者令遞相告多&KR0013;篣捶以是人有逃散¶
唯羆信著於人莫有隱者得粟不少¶
唐書曰始平人宗士眺&KR0018;粟一石委於大倉而去云願少¶
益軍國髙祖嘉之賚物百段¶
晉史曰髙祖明而難犯事多親决甞有店婦與軍士墾訴¶
無以自明帝爲鞠吏曰雖屬官吾可市而代之兩訟未分¶
何以爲断可殺馬刳膓而視其粟有則軍士誅無則婦人¶
<pb:KR3k0012_SBCK_840-5a>¶
死遂殺馬馬膓無粟因戮其婦境内肅然莫敢以欺¶
漢實録曰王周性寛恕不忤物情&KR0004;刺信都州城西橋敗¶
覆民租車周曰橋梁不飾子之過也乃還其所沉粟出私¶
財以修之¶
孔叢子曰子思居貧其友饋之粟者受二車焉或獻樽酒¶
束脩子思曰爲費而無當也或曰子取人粟而辭酒是辭¶
少而受多也於義則無名於分則不全行之何也子思曰¶
然伋不幸而貧於財及至困乏將絶先人之祀夫所以受¶
粟爲周乏也酒酺則所以飲讌也方乏於食而乃飲讌非¶
義也吾豈以爲介哉度義而行之¶
又曰季桓子以粟十鍾餼夫子夫子受而班門人之無者¶
子貢曰季孫以夫子貧故致粟今而施人無乃乖彼意乎¶
子曰吾受而不辭爲季孫之惠受不爲冨惠於一人豈若¶
<pb:KR3k0012_SBCK_840-5b>¶
數百人哉¶
管子曰桓公觀於野曰何物可比君子之德隰朋曰粟可¶
比君子之德管仲曰苗始岀生也㫬㫬(音/㫬)乎以孺子安之¶
則安不得則危故命之曰禾此可比君子桓公曰善¶
晏子春秋曰北郭騷見晏子曰願託所以養母晏子分倉¶
粟府金以遺之辭金受粟晏子見疑出奔北郭子遂造公庭¶
曰晏子天下賢人去齊敵必來侵臣見國之侵不若死請¶
以頭白晏子因自殺景公聞大駭自追晏子¶
又曰寸之管無當天下不能足粟今齊國丈夫耕女子織¶
夜以接日不足以奉上而君側雕文刻鏤之觀此無當之¶
管也¶
曽子曰曽子魯君饋之粟辭不受使者曰子無求於人人¶
自致之曰與人者驕人受人者畏人縱子不以是驕我我¶
<pb:KR3k0012_SBCK_840-6a>¶
能無畏乎與冨而畏人不&KR0002;貧而無屈¶
墨子曰丗俗之君子視義士不&KR0002;視負粟者今有人於此¶
負粟息於路側欲起而不能君子見之無長少貴賤必起¶
之何重故也今爲義之君子奉承先王之道以語之縱不¶
&KR0003;而行又從而非毀之則是丗俗之君子視義士不&KR0002;視¶
負粟者¶
莊子曰周家貧貸粟於監河侯侯曰待我得邑金將貸子¶
周作色曰周昨來有呼周者視轍中有一鮒魚曰我東海¶
之波臣也君豈有斗&KR0155;水活我哉周曰諾我且南遊呉越¶
激西江之水迎子可乎鮒魚曰不如早索我於枯魚之肆¶
吕氏春秋伍子胥諌吴王曰非吴䘮越越必䘮吴今將輸¶
之粟是長吾讎而劵吾仇也¶
又曰飯之美者&KR0007;山之禾不周之粟(不周山在/崑崙山北)陽山之穄¶
<pb:KR3k0012_SBCK_840-6b>¶
南海之秬(崑崙之南故曰陽山穄/関西爲之麋秬黒&KR0112;也)¶
啇君書曰金一兩生於境内粟十二石死於境外粟十二¶
石生於境内金一兩死於境外國好生金於境内則金粟¶
兩死倉府兩虚國弱好生粟於境内金粟兩生倉府兩實¶
國強¶
荀卿子曰仁義禮善之於人也譬之若貨財粟米之於家¶
也多有之者冨少有之者貧至無有者窮¶
淮南子曰䰞棺者欲民之疾疫畜粟者欲歳之飢荒也¶
又曰黄帝治天下力牧太山稽輔之狗&KR0510;吐菽粟於道路¶
而無分争之心¶
又曰昔者蒼頡作書而天雨粟(髙誘注曰蒼頡始視鳥跡/之文而造書者也有書契)¶
(則詐僞萌生去本走未弃耕作之業也/務錐刀之利天知其將餓故雨粟也)¶
又曰量粟而舂數米而炊可以治家而不可以治國¶
<pb:KR3k0012_SBCK_840-7a>¶
又曰馬不食脂桑扈不啄粟非廉也¶
又曰未甞稼穡粟滿倉未甞桑虫絲滿囊得之不以道用¶
之横(横放/也)¶
又曰粟得水而&KR0044;甑得火而液水中有火火中有水疾雷¶
破石隂陽相薄(自然/之熱)¶
又曰闔盧伐楚五戰入郢燒髙府之粟¶
六韜曰武王入殷發鉅橋之粟以與殷民¶
&KR0003;苑曰十粟爲一分十分爲一寸¶
又曰墨語禽滑&KR0117;曰今凶年與子隋侯珠又與子一鍾粟¶
子將何擇&KR0522;曰粟可耳(亦具/珠部)¶
又曰髙平王遣使者從魏文侯貸粟文侯曰湏吾租収邑¶
粟至乃得也使者曰臣&KR0004;來時見瀆中有魚張口謂臣曰¶
吾窮水魚命在呼吸可得&KR0517;乎臣謂之曰待吾南見河堤¶
<pb:KR3k0012_SBCK_840-7b>¶
之君决江河之水灌汝口魚曰謂命在湏&KR0119;乃湏決江淮¶
之水比至君還必求吾於枯魚肆今髙平貧窮故遣從君¶
貸速乃湏租收大王必求臣於死人之墓¶
風俗通曰燕太子丹仰歎天爲雨粟¶
賈&KR0105;書曰鄒穆公有令食鳬鴈者必以秕無敢以粟於是¶
倉無秕而求易於民二石粟得一石秕　民請曰秕食鳬¶
鴈爲無費也今求秕於二石粟而易一石粃食(鳬/鴈)則費甚¶
矣請以粟食之穆公&KR1176;去非(尔/所)知也夫百姓朐牛而耕&KR0064;¶
背而芸勤而不敢隋者豈謂鳥獸哉粟米人之食也柰何¶
以其食養鳥且汝知小計而不知大害¶
晁錯書曰利民欲者莫如用爵致粟　能以粟拜爵者皆¶
民之有余者也¶
汜勝之書曰欲知&KR0010;冝以布囊盛粟等量埋於隂地冬至¶
<pb:KR3k0012_SBCK_840-8a>¶
後取量㝡多者多種之¶
桓階別傳曰階爲趙郡太守路有遺粟一囊耕者得之舉¶
以繫樹數日其主聞還取之¶
桂陽先賢&KR0030;讃曰成子郴中人能逹鳥鳴爲郡主簿與衆¶
人俱坐聞雀鳴而&KR0015;曰東市輦粟車覆雀相呼徃食之衆¶
人遣視信然(益部&KR0132;/旧又載)¶
王子年拾遺記曰東極之東有龍枝之粟言其枝屈曲游¶
龍食之善走又有鳯冠粟似鳯之冠食者令人多力有雲¶
渠粟叢生葉似扶蕖食之益顔色粟莖赤黄皆長二丈千¶
株叢生¶
博物志曰鴈食粟則翼垂不能飛¶
鄒子曰董仲舒三年不闚園甞乗馬不覺牝牡朱買臣貧¶
賤之時孳孳脩藝不知雨之流粟志在經傳也¶
<pb:KR3k0012_SBCK_840-8b>¶
京房易祅占曰天雨粟不肖者食禄與三公易位天雨稻¶
黍者亡天雨稻大臣當誅¶
古今注曰武帝建元四年天雨粟宣帝地節三年長安雨¶
黒粟元帝竟寕元年南陽山郡縣雨粟色青黑味苦大者¶
如豆小者如麻子赤黄味如麥建&KR0004;二年九江壽春雨粟¶
光武建武二十年清河廣川雨粟大如莧實色黒¶
吴氏夲草曰陳粟神農黄帝苦無毒治痺&KR0044;渴粟養腎氣¶
杜寳大業拾遺録曰吏部侍郎楊㳟仁欲改葬學士舒綽¶
曰此所擬之處掘深五尺之外亦有五穀&KR0002;得一榖即是¶
福德之地公侯丗丗不絶恭仁即將綽向京令人掘深七¶
尺得一穴如五石甕大有粟七八斗此地經爲粟田蟻運¶
粟下於此穴當時朝野之士以綽爲聖¶
任昉&KR0274;異記曰光武興洛陽斗粟万錢人死者相枕漢末¶
<pb:KR3k0012_SBCK_840-9a>¶
大飢江淮間童謡曰大兵如市人死如林持金易粟粟貴¶
於金洛中謡云雖有千黃金無如我斗粟斗粟自可飽千¶
金何所直&KR0061;紹在冀州時滿市黄金而無斗粟餓者相食¶
人爲之語虎豹之口不如飢人劉備在荆州粟與金同價¶
永嘉之亂洛中飢荒懷帝遣人觀市珠玉金銀填委市門¶
而無粟麥&KR0061;宏上表云田畒由是丘墟都市化爲珠玉¶
又曰晉末荆州乆雨粟化爲蟲蟲害民春秋云榖之飛爲¶
蟲是也中郎王義興表曰臣聞尭生神禾而晉有蟲粟陛¶
下自以聖德何如也帝有慙色¶
又曰宋髙祖之&KR0004;當晉末飢饉之後旣即位而江表二千¶
餘里野粟生焉¶
又曰淮南諸山石榖生石上生榖也&KR0061;安公云石穀藥名¶
穗之尤小者是也¶
<pb:KR3k0012_SBCK_840-9b>¶
應翊像讃序曰赤眉賊攻其所居城翊盡以私榖數十万¶
賑城中于時粟斗數萬不稱其仁¶
太平御覽卷第八百四十¶
