# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:25.685945
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 495
#+PROPERTY: FILE SB11n0727-495太平御覽-卷之四百九十五.
<pb:KR3k0012_SBCK_495-1a>¶
太平御覽卷第四百九十五¶
　人事部一百三十六¶
　　　　　諺上¶
&KR0003;文曰諺傳言也俗言曰諺¶
禮記大學曰故諺有之人莫知其子之惡莫知其苗之碩¶
此謂身不脩不可以齊其家¶
左傳隱公曰&KR0364;侯薛侯來朝爭長公使羽父請於薛侯曰¶
周諺有之山有木工則度之賔有禮主則擇之周之宗盟¶
異姓爲後寡人&KR0002;朝于薛不敢與諸任齒¶
又曰虞叔有玉虞公求旃弗獻旣而悔之曰周諺有之疋¶
夫無罪懷璧其罪吾焉用此其以賈禍也乃獻之¶
又曰楚子爲陳夏氏亂故伐陳殺夏徴舒滅陳爲縣申叔¶
時使於齊復命不賀王使讓之對曰人有言曰牽牛以蹊¶
<pb:KR3k0012_SBCK_495-1b>¶
人之田而奪之牛牽牛以蹊者信有罪矣而奪之牛罰巳¶
重矣¶
又曰公孫歸父㑹楚子于宋宋人使樂嬰齊告急于&KR0051;&KR0051;¶
侯欲救之伯宗曰不可古人有言曰雖鞭之長不及馬腹¶
天方授楚未可與爭雖&KR0051;之強能違天乎諺曰髙下在心¶
(髙下猶/屈申也)川澤納汙山藪藏疾瑾瑜匿瑕國君含垢(含忍也/垢耻也)¶
天之道也¶
又曰韓厥曰古人有言曰殺老牛莫之敢尸而况君乎¶
又曰梗陽人有獄魏戊不能斷以獄上其大宗賂以女樂¶
魏子將受之閻没女寛退朝待於庭饋入召之比置三歎¶
魏子曰吾聞諸諺曰唯食忘憂吾子置食之間三歎何也¶
同辭而對曰食畢願以小人之腹而爲君子之心属厭而巳¶
又曰晉侯假道於虞以伐&KR0593;宫之竒諌曰&KR0593;虞之表也&KR0593;¶
<pb:KR3k0012_SBCK_495-2a>¶
亡虞必從之諺所謂輔車相依脣亡齒寒者其虞&KR0593;之謂¶
乎¶
論語曰孔子曰周任有言曰陳力就列不能者止¶
家語孔子曰里語云相馬以車相士以君弗可廢也¶
國語曰晉重耳過鄭鄭文公無禮叔詹曰&KR0002;不禮則殺之¶
諺曰黍稷無成不能爲榮&KR0112;不能蕃蕪稷不能蕃殖所生¶
不疑維德之基公不聽¶
又曰景王將鑄無射之大林(無射鍾名也其/律中林鍾也)鍾成伶人告¶
和景王謂泠州鳩曰鍾果和矣對曰未可知也諺曰衆心¶
成城衆口鑠金¶
戰國䇿曰昔者茱莒好謀陳蔡好詐莒恃越而滅蔡信晉¶
而亡語曰騏&KR0185;之衰也駑馬先之孟賁之倦也女子勝之¶
又曰莊辛謂楚王曰鄙諺云見&KR0480;而顧犬未爲晚也亡羊¶
<pb:KR3k0012_SBCK_495-2b>¶
而&KR0024;牢未爲遲也¶
史記曰鄙諺曰寧爲雞口無爲牛後¶
又曰李將軍悛悛如鄙人口不能道辭及死知與不知皆¶
爲盡哀彼其忠實心誠信於士大夫也諺曰桃李不言下¶
自成蹊此言雖小可以諭大¶
又曰諺曰千金之子不死於市非空言也¶
又曰樗里子滑稽多智號曰智囊秦人諺云力則任鄙智¶
則樗里¶
又曰司馬相如諫武帝故鄙諺曰家累千金者坐不垂堂¶
此言雖小可以喻大¶
漢書曰季布爲任俠有名楚人諺曰得黄金百斤不如季¶
布一諾¶
又曰韋賢少子&KR0007;成復以明經歷位至丞相故鄒魯諺曰¶
<pb:KR3k0012_SBCK_495-3a>¶
遺子黄金滿嬴不如一經¶
又曰于定國决疑平法罪疑從輕加審慎之心朝廷稱之¶
曰張釋之爲廷尉天下無&KR0072;人于定國爲廷尉人自以不¶
&KR0072;¶
又曰王莽&KR0434;立後復上符命者莽盡誅之時楊雄校書天¶
禄閣使者欲收雄雄恐乃從閣自投幾死京師爲之語曰¶
惟寂惟寞自投于閣爰清爰静無作符命¶
又曰范増往&KR0003;項梁曰夫秦滅六國楚最無罪自懷王入¶
秦不反楚人憐之至今故南公稱楚雖三户亡&KR0087;必楚¶
又曰樓護字君卿與谷永俱爲五侯上客長安號之曰谷¶
子雲筆札樓君卿唇舌¶
又曰成帝時王吉子駿爲京兆尹試以政事先是京兆有¶
趙廣漢張敞王尊王章至駿皆有能名故京師稱曰前有¶
<pb:KR3k0012_SBCK_495-3b>¶
趙張後有三王¶
又曰匡衡好學諸儒爲之語曰無&KR0003;詩匡鼎來匡&KR0003;詩解¶
人頥¶
又曰少府五鹿充宗貴幸爲梁丘易元帝好之欲考其異¶
同令與諸易家論充宗辯口諸儒莫能抗有薦朱雲者召¶
入攝齋登堂抗首而請音動左右故諸儒爲之語曰五鹿¶
嶽嶽朱雲折其角¶
又曰文帝從灞陵欲馳下峻阪&KR0061;盎攬轡上曰將軍怯耶¶
盎曰臣聞千金子不垂堂百金子不&KR0029;衡(服䖍曰惜身不/&KR0029;衡也如淳曰)¶
(衡樓殿/邊欄楯)¶
又曰杜欽字子夏少好經書家冨而目偏盲故不好爲吏¶
茂陵杜業與欽同姓字俱以才能稱於京師故衣冠謂欽¶
爲盲杜子夏以相别欽惡以疾見詆爲小冠髙廣材二寸¶
<pb:KR3k0012_SBCK_495-4a>¶
由是京師更謂欽爲小冠杜子夏而業爲大冠杜子夏¶
又曰劉輔諌成帝立趙后曰里語云腐木不以爲柱卑人¶
不可以爲主¶
又曰蕭育少與陳咸朱愽爲友著聞當丗往者有王陽貢¶
公故長安語云蕭朱結綬王貢彈冠言其相薦逹也育與¶
愽後有&KR0169;不能終丗以友爲難¶
又曰成帝爲太子及即位以張禹論語爲師以上難數對¶
巳問經爲論語章句獻之諸儒爲之語曰不欲爲論念張¶
文由是學者多從張氏餘家浸微¶
又曰諸&KR0081;豐元帝擢為司&KR0032;校尉刺舉無所避京師語曰¶
間何闊逢諸&KR0081;¶
又曰王&KR0123;少時居長安其東家有&KR0037;樹臨&KR0123;庭中&KR0123;婦取¶
以啖之&KR0123;知而去婦東家聞而欲伐樹隣里止之因請吉還¶
<pb:KR3k0012_SBCK_495-4b>¶
婦爲之語曰東家有樹王陽婦去東家&KR0037;完去婦復還¶
東觀漢記曰陳忠上䟽稱語曰迎新千里送故不出門¶
又曰更始在長安中爲之語曰竈下養中郎將爛羊胄&KR0016;¶
都尉爛羊頭&KR0028;内侯¶
又曰楊震少學受歐陽尚書於太常桓郁經明愽覽無不¶
窮究諸儒爲之語曰&KR0028;西孔子楊伯起¶
又曰明德馬后時上欲封諸舅外間白太后曰吾自念親¶
屬皆無柱石之功俗語曰時無赭澆黄土¶
又曰黄香字文疆京師号曰天下無&KR0031;江夏黄童¶
又曰戴馮爲侍中京師語曰&KR0003;不窮戴侍中¶
續漢書曰皇甫規歸安定郷人有以貨買鴈門太守者亦¶
還家書刺謁規規卧不迎有頃曰王符在門規驚遽而起¶
屣履出迎時人爲之語曰徒見二千石不如一縫掖¶
<pb:KR3k0012_SBCK_495-5a>¶
又曰荀爽字慈明㓜而好學躭思經書慶弔不行徴命不¶
應潁川爲之語曰荀氏八龍慈明無雙¶
又曰陳蕃字仲舉諌桓帝曰鄙諺言盗不過五女門以貧¶
家也今後宫之女豈不貧國乎¶
又曰楊政字子行少好學京師語曰說經鏗鏗楊子行¶
范曄後漢書曰井丹字太春通五經善談論京師語曰五¶
經紛綸井太春¶
又曰李固遺黄瓊書曰自生人以來平代少而亂俗多必¶
待堯舜之君此爲治終無時矣常聞語曰嶢嶢者易缺皦¶
皦者易汙陽春之曲和者必寡¶
謝承後漢書曰宋&KR0042;宴見上令主坐屏風後上謂&KR0042;曰諺¶
言貴易交冨易妻人情乎&KR0042;曰臣聞貧賤之知不可忘糟¶
糠之妻不下堂上顧謂主曰事不諧矣¶
<pb:KR3k0012_SBCK_495-5b>¶
又曰許愼字叔重性淳篤少愽學經籍馬融常推敬之時¶
人爲之語曰五經無&KR0031;許叔重¶
又曰馬后履行節儉事從簡約馬廖慮以美業難終上䟽¶
長樂宫以勸成德政長安語曰城中好髙髺四方且一尺¶
城中好廣眉四方&KR0030;半額城中好大䄂四方全疋帛斯言¶
如戯有切事實¶
又曰胡廣字伯始一爲司空再作司徒三在太尉京師諺¶
曰萬事不理詣胡伯始¶
&KR0061;山松後漢書曰桓帝時京師稱曰李元禮巖巖如玉山¶
陳仲舉軒軒如千里&KR0185;¶
又曰桓帝時南陽語曰朱公叔肅肅如松栢下風¶
又曰公沙穆有六子時人號曰公沙六龍天下無&KR0031;¶
蜀志曰馬良字季常襄陽冝城人兄弟五人並有才名郷¶
<pb:KR3k0012_SBCK_495-6a>¶
里爲之諺曰馬氏五常白眉㝡良良眉中有白毛故以稱¶
之¶
晉書曰歐陽建字堅石丗爲兾方碩族雅有理思才藻美¶
贍擅名北州人爲之語曰渤海赫赫歐陽堅石¶
又曰王珉字季琰少有才藝善行書名出其兄時人爲之¶
語曰法護非不佳僧珎難爲兄僧珎珉小字也¶
又曰石苞字仲容渤海南皮人也雅曠有智局容儀偉麗¶
不脩小節故時人爲之語曰石仲容姣無&KR0031;¶
又曰衛玠瑯邪王澄有髙名少所推服每聞玠言輙歎息¶
絶倒故時人爲之語曰衛玠談道乎子絶倒¶
又曰阮瞻見司徒王戎戎問曰聖人貴名教老莊明自然¶
其旨同異瞻曰將無同戎咨嗟良乆　即命辟之時人謂¶
之三語&KR0122;¶
<pb:KR3k0012_SBCK_495-6b>¶
又曰劉惔字真長沛國相人也祖宏字終嘏光禄勲宏兄¶
粹字純嘏侍中弟潢字冲嘏吏部尚書並有名中朝時人¶
語曰洛中雅雅有三嘏¶
又曰劉與字慶孫俊㓪有才局與琨並尚書郎弈之甥名¶
著當時京師爲之語曰洛中弈弈慶孫越石¶
又曰裴秀少好學有風操時人語曰後進領䄂有裴秀¶
又曰荀闓字道明亦有名稱京都爲之語曰洛中英英荀¶
道明¶
又曰羊祜傳曰王衍甞詣祜陳事辭甚俊辯祜不然之衍¶
拂衣而起祜顧謂賔客曰王夷甫方以盛名處大位然敗¶
俗傷化必此人也步闡之役祜以軍法將斬王戎故戎衍¶
並憾之每言論多毁祜時人爲之語曰二王當國羊公無¶
德¶
<pb:KR3k0012_SBCK_495-7a>¶
又曰趙王偷傳云張林等諸黨皆登卿將並列大封其餘¶
同謀者咸超階越次不可勝紀至於奴卒厮役亦加以爵¶
位每朝㑹貂蟬盈坐時爲之諺曰貂不足狗尾續¶
又曰王坦之字文度弱冠與郄超俱有重名時人爲之語¶
曰盛德絶倫郄嘉賔江東獨步王文度嘉賔超小字也¶
魏書曰夏侯淵爲將赴急疾常出敵不意故軍中語曰典¶
軍校尉夏侯淵三日五百六十千¶
魏略曰韓曁韓宣爲大鴻臚稱職語曰大鴻臚小鴻臚前¶
後履行相曷如¶
又曰賈洪字叔業好學有材特精於春秋左傳與馮翊敬¶
危材學最髙故衆人爲之語曰州中曄曄賈叔業辯論洶¶
洶敬丈通¶
又曰成都王穎伐長沙王乂募免奴爲軍自稱四部司馬¶
<pb:KR3k0012_SBCK_495-7b>¶
市郭人素謬語奴爲尚故里語曰三部司馬階下兵四部¶
司馬尚長明欲知太平湏石鼈鳴¶
又曰太祖使盧洪趙逹撫軍主刺舉軍中語曰不畏曹公¶
但畏盧洪曹公尚可趙逹殺我¶
晉中興書曰禇齊字季野桓彛目之季野皮裏陽秋¶
又曰薜兼紀瞻閔鴻顧榮賀循同志友善号曰五儁¶
又曰中宗渡江王導群從同心翼戴時人語曰王與馬共¶
天下¶
又曰杜預在内七年損益不可勝數朝野稱之号曰杜武¶
庫言無所不有¶
宋書曰顔竣字士遜爲吏部尚書賔客喧訴常懽&KR0015;荅之¶
時人爲之語曰顔竣瞋而與人官謝莊&KR0015;而不與人官¶
又曰髙祖壯士丁旿有氣力時人語曰勿跋扈付丁旿¶
<pb:KR3k0012_SBCK_495-8a>¶
又曰王玄謨御下少恩將士爲之語曰寧作年徒不逐玄¶
謨¶
齊書曰長沙威王晃代兄映爲寧朔將軍淮南宣成二郡¶
太守&KR0004;沈攸之事起晃便弓馬多從武客燻赫都街時人¶
爲之語曰煥煥蕭四繖¶
崔鴻前&KR0087;録曰梁讜字伯言愽學有雋才與弟熈俱以文¶
藻清麗見重一時時人爲之語曰&KR0028;東堂堂二申兩房未¶
&KR0002;二梁瓌文綺章¶
崔鴻前凉録曰辛攀字懷逺隴西狄道人父奭尚書郎兄¶
鑒曠弟寳迅皆以才識知名&KR0087;雄爲之語曰五龍一門金¶
友玉昆¶
後魏書曰濟南王元彧與從兄安豐王中山王齊名時人¶
爲之語曰三王楚楚盡琳瑯未&KR0002;濟南備圎方¶
<pb:KR3k0012_SBCK_495-8b>¶
又曰靈太后幸左藏賜諸臣儀同陳留公李崇章武王融¶
並以所&KR0018;多㒹仆於地崇乃傷腰融至損脚時人爲人語¶
曰陳留章武傷腰折股貪人敗&KR0011;穢我明主矣¶
又曰&KR0004;廣平人李波爲逋逃之藪公私咸患百姓爲之語¶
曰李波小妹字雍容褰裙逐馬如卷蓬左射右射必疊雙¶
婦女尚如此男子郍可逢刺史李安丗設方略誘波諸子¶
姪三十餘人斬于鄴市¶
又曰祖瑩與陳郡&KR0061;飜齊名秀出時人爲之語曰京師楚¶
楚&KR0061;與祖洛中翩翩祖與&KR0061;¶
又曰李謐字永和&KR0004;師事小學愽士孔璠數年之後璠還¶
就謐請業同門生爲之語曰青青成藍藍謝青師何甞在¶
明經¶
陳書張種少恬静居處雅正不妄交遊傍無造請時人爲¶
<pb:KR3k0012_SBCK_495-9a>¶
之語曰宋稱敷演梁則卷充清處學尚種有其風¶
隋書崔儦與頓丘李&KR0002;俱見稱重時人爲之語曰京師灼¶
灼崔儦李&KR0002;齊亡歸郷里仕郡爲功曹¶
又曰何妥少聦明時蘭陵蕭眘亦雋才住青陽巷妥住白¶
楊頭時人爲之語曰丗有兩儁白楊何妥青陽蕭眘其見¶
美如此¶
太平御覽卷第四百九十五¶
<pb:KR3k0012_SBCK_495-9b>¶
