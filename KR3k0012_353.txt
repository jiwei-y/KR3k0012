# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:17.256635
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 353
#+PROPERTY: FILE SB11n0727-353太平御覽-卷之三百五十三.
<pb:KR3k0012_SBCK_353-1a>¶
太平御覽卷第三百五十三¶
　兵部八十四¶
　　㦸下¶
　　殳¶
　　矛¶
　　　　　㦸下¶
丗&KR0003;曰舊制三公領兵入見皆交㦸义頸而前&KR0004;曹公將¶
討張繡入覲天子時始復此制公自是不敢朝見(一出郭/頒丗語)¶
孫盛異同難語曰太祖甞私入中常侍張讓室讓覺之乃¶
舞手㦸于庭前踰垣而出材力絶人莫之能害¶
于寳捜神記曰漢武帝時張寛爲楊州刺史先是有二老¶
翁争山地詣州訟疆界連年不决寛視事復來寛視二翁¶
形&KR0250;非人令卒持㦸將入問汝何等精翁欲走寛呵格之¶
<pb:KR3k0012_SBCK_353-1b>¶
化爲巨虵¶
又曰成都王之攻長沙也反軍于鄴内外陳兵是夜㦸鋒¶
皆有火遥望如懸燭就則亡焉(三十國春/秋又載)¶
劉敬叔異苑曰彭城劉黃雅以太元中爲京口府佐&KR0013;使¶
還都路經竹里亭多虎劉極自防衛牛馬繫於户前手㦸¶
布於地上宵中士庶同睡虎乗間跳入跨越人畜獨取劉¶
而去¶
劉義慶幽明録曰項縣姚牛十餘歳父爲郷人所殺牛常¶
賣衣物市刀㦸圖欲報讎後在縣門前相遇手刄之於衆¶
中¶
東陽無疑齊諧記曰東陽郡朱子之有一&KR0017;&KR0106;來其家子¶
之兒病心痛&KR0017;語之我爲汝尋方云燒虎丸飲即差汝覔¶
大㦸與我我爲汝取也其家便持㦸與&KR0017;&KR0017;持㦸去湏&KR0119;¶
<pb:KR3k0012_SBCK_353-2a>¶
還放㦸中庭擲虎丸着地猶尚暖¶
束晢發蒙記曰師子五色而食虎於巨木之岫一噬則百¶
人仆唯畏鈎㦸¶
顧愷啓蒙記曰玉精名委似美女而靑衣見以桃㦸刺之¶
以其名呼之可得也¶
周處風土記曰㦸長一丈三尺&KR0108;楊俯仰乍跪乍立兼五¶
兵而能乃謂名人¶
又曰教學講武戒逺慮戎首玄戈&KR0108;長雄迎來送徃斫截¶
横從扶強頓弱唯敵所從(首先也玄戈北斗杓端招摇之/内貫索之外獨星也㦸爲五兵)¶
(雄盖取威&KR0108;振也凢用㦸法必先小振動之陵上攝/下收功於中&KR0106;在首煩之間來迎去送順而不逆也)植則¶
虎龍交牙神變無常去者厚餞來者不攘(言用雙㦸之法/交/相向左手)¶
(爲龍右手爲虎更出更入更上更下上下無常隨變而改/顚倒入懷轉如回風敵斃孤勝攝㦸徐反可謂上下無常)¶
(非爲邪也進退無&KR0106;非離羣也蓋乃進足&KR0108;手欲及/機也如敵來輕去疾進而送之來重進疾開而待之)¶
<pb:KR3k0012_SBCK_353-2b>¶
南州八郡志曰宋昌郡西南三千里有剽國以金爲刀㦸¶
焦贑易林曰桃弓葦㦸除殘去惡¶
又曰𠋣鋒據㦸傷我胷臆¶
春秋考異郵曰劉子單子折猛入城天王奔走尹氏立朝¶
國有三王天下兩主周分爲二莫能救討強弩張於前楴¶
(音/剃)㦸拔於後¶
管子曰黃帝問於伯髙伯髙曰雍狐之山發水出金&KR0214;尤¶
受而制之以爲雍狐之㦸¶
晏子春秋曰景公飲酒移於晏子前驅欵門曰君至晏子¶
立於門曰君何爲非時而夜辱公曰酒醴之味金石之聲¶
願與夫子樂之晏子曰夫鋪薦席陳簠簋者有人臣不敢¶
與焉又移司馬穰苴介胄操㦸立於門曰鋪薦蓆陳簠簋¶
者有人臣不敢與焉¶
<pb:KR3k0012_SBCK_353-3a>¶
又曰崔杼殺莊公盟諸大夫令有敢不盟者㦸鈎其頸¶
孫卿子曰雖有戈矛之㦸不如恭儉之利與人善言煖於布¶
帛傷人以言深於矛㦸¶
又曰狐父戈以钃牛愚莫甚焉(钃徐/玉切)¶
又曰鉏擾&KR0068;矜非錟(音/談)於句㦸長　也(如淳曰長刄矛也/又曰矛刄下有鐵)¶
(上句/曲)然而成敗異變功業相反也¶
尉繚子曰夫殺之五十歩之内者誰也曰矛㦸也¶
韓子曰譬如劒㦸愚人行忿則禍生聖人誅暴則福成¶
淮南子曰孟夏之月南宫御女赤色衣赤采吹竽笙其兵¶
㦸(髙誘曰有披幹/象陽布散也)¶
劉向新序曰趙簡子上羊膓之坂群臣皆偏&KR0221;推車而席¶
會獨擔㦸行歌簡子曰寡人上坂會獨不推車而侮其主¶
者其罪何&KR0002;會曰爲人臣侮其主者其罪死而又死簡子¶
<pb:KR3k0012_SBCK_353-3b>¶
曰何謂死而又死席會對曰身死妻子爲戮謂之死而又¶
死¶
又曰齊景公遊海上樂之六月不歸令左右敢言歸者死¶
顔歜諌曰君樂治海上不樂治國儻有治國者君且安得¶
樂此海也公據㦸將斫之歜撫衣而侍之曰君奚不斫也¶
昔桀殺關龍逢紂殺王子比干君奚不斫以臣叅此二人¶
不亦可乎公遂歸¶
枹朴子曰太阿臨項長㦸指心而操不可奪也¶
又曰拙者得工輸之斤斧不能以成雲梯怯者得馮婦之¶
刀㦸不能以格兕虎¶
蔣子曰士有一飡而倒㦸義所驅也¶
應璩詩曰丈夫要雄㦸更來𪧐紫庭今者宅四海誰復有¶
不并¶
<pb:KR3k0012_SBCK_353-4a>¶
又曰郡國貪慕將馳騁習弓㦸雖妙未更事難用應卒迫¶
司馬相如上林賦曰曳明月之珠旗建干將之雄㦸(干將韓/王劒師)¶
(雄㦸干將/所造也)¶
左思吴都賦曰吴鈎越&KR0068;(越鐵利故/稱越&KR0068;也)¶
又曰羽旄楊　雄㦸耀芒¶
繁欽撰征賦曰左&KR0016;雄㦸右攅干將¶
兩都賦曰郎將司階虎㦸交(煞音/金殺)¶
又曰周廬千列陛㦸百重¶
陶侃表曰伏惟武庫傾蕩𪧐衛有闕輙簡選其差可者奉¶
獻金鈴大㦸五十張¶
孫盛奏事曰諸違令私作鎧一領角弩力七石以上一張¶
㦸十枚以上皆弃市¶
張載劒閣銘曰　人荷㦸萬夫趑趄(難行/皃也)¶
<pb:KR3k0012_SBCK_353-4b>¶
李尤㦸銘曰皷㦸之設以戒非常秉執操持邪暴是防湏¶
&KR0119;之忿終日爲殃山陵之禍起於豪芒¶
張恊手㦸銘曰錟錟(音/談)雄㦸清金練鋼名配越&KR0068;用過于¶
將嚴鋒勁枝摛鍔耀芒¶
魏文帝書曰漢中地形實爲險固四嶽三塗皆不及也張¶
魯有精鉀數萬臨髙守要一夫揮㦸千人不得進而我軍¶
過之&KR0002;駭鯨之决網&KR0328;奔兕之觸魯縞未足以喻其易¶
應㻛表曰長㦸百萬胡馬千群¶
應貞華覽曰強弩連城長㦸指塞¶
𫝊玄朝會賦曰流蘇粲粲華蓋重隂羽林虎旅長㦸㩋撡¶
(上音蕭/下音參)¶
賈誼過𥘿論曰陳渉以戍卒散亂之衆數百&KR0108;臂大呼不¶
用弓㦸之兵鉏擾(音/優)白挺横行天下秦人長㦸不刺強弩¶
<pb:KR3k0012_SBCK_353-5a>¶
不射楚師深入戰於鴻門曾無藩籬之艱¶
　　　　　殳¶
釋名曰殳殊也長丈二尺而無刄有所撞(直降/切)桎(陟降/切)於¶
車上使殊離也¶
&KR0003;文曰殳以杖殊人也禮殳以積竹八觚長丈二尺建於¶
兵車旅賁以先驅也¶
詩曰伯也執殳爲王前驅¶
又曰彼候人兮荷戈與祋(候人道路送迎賔客者也/荷揭也祋殳也祋丁外切)¶
周禮曰車六等之數殳長四尺崇於人四尺謂之四等¶
左傳曰宋張匂與子皮臼任鄭翩殺華多僚(子皮華貙也/任翩貙家臣)¶
華氏居盧門以南里叛公子成以𣈆師至(成前奔晉今/還救宋也)會¶
晉齊衛救宋與華氏戰于赭立公子城射華豹殪張匂抽¶
殳而下(殳長丈二/在車邊)¶
<pb:KR3k0012_SBCK_353-5b>¶
又曰莒子庚輿將出奔聞烏存執殳而立於道左懼將止¶
苑羊牧之曰君過之烏存以力聞可矣何必弑君成名遂¶
奔齊¶
韓子曰楚國法太子不得乗車至弟門時天雨王急召太¶
子庭中有水太子遂驅車至弟門廷尉舉殳擊馬遂敗其¶
駕¶
焦贑易林曰大過之訟秉龯執殳挑戰先驅¶
蕭子良古今蒙&KR0571;文體曰殳書者伯氏之職也古者文旣¶
記笏武亦書殳也¶
司馬兵法曰兵&KR0258;則不利長兵以衛短兵以守太長則犯¶
太短則不及太輕則閱閱則易亂太犯則不濟(季氏曰兵/長短相爲)¶
(衛守合同爲用太長太短太輕皆不如法度者也犯者觸/推故不濟不及者不還於利閱者不固則破敗故奔北走)¶
(擾亂/煩也)故&KR0004;列即㦸間焉(一弓一㦸/相間也)次列殳矛間焉(一殳一/矛相間)¶
<pb:KR3k0012_SBCK_353-6a>¶
(也)¶
又曰周左執黃龯右執白旄所以　不進者審察斬殺之¶
威也有司皆執殳戈示諸鞭朴之辱(歐使不行/不進者也)¶
又曰弓矢圉殳矛守戈㦸助(五兵長短各有/所冝因事而施)凡五兵當長¶
以衛短短以救長以㦸則乆皆戰則疆¶
淮南子曰武王執戈秉龯以勝殷搢笏杖殳以臨朝¶
魏文帝詩曰行行遊且獵且獵路南隅彎我烏號弓騁我¶
纎驪駒走者貫&KR0289;鏑伏者飢戈殳白日未及移手獲三十¶
餘¶
王粲七釋曰流鋒四射罼罕撗厲&KR0108;千殳而捎擊㢮鷹犬¶
以&KR0366;噬(罼音/必)¶
夏侯湛獵兎賦曰擬以銳殳規以良弓都毫末而放鏃兮¶
殪之于窟中¶
<pb:KR3k0012_SBCK_353-6b>¶
左思吴都賦曰于鹵殳鋋賜夷勃盧(殳鋋皆/矛也)¶
謝惠連從軍行曰趙&KR0016;馳四牡吴舟浮三翼弓矛有恒用¶
殳鋋無蹔息¶
太公六韜曰方凶兩枝鐵义柄長三丈以上三百枝¶
　　　　　矛¶
釋名曰矛冒也刄下冒矜也下頭曰鐏(徂悶/切)鐏入地也松¶
櫝長三丈其矜冝徑以松作之櫝速也前速之言也矛長¶
丈八尺曰矟馬上所持言其矟矟便殺也¶
又曰繳矛繳也可以繳截敵陣之矛也仇矛頭爲三义言¶
以討仇敵之矛也矛㦸㦸常也其矝丈六尺不言常而云¶
夷者言可夷滅敵也亦車上所持也務矛長九尺務霍也¶
所中霍然即破裂也¶
方言曰五湖之間矛謂之鍦(音/施)或謂之鋋或謂之鏦(音/䆫)其¶
<pb:KR3k0012_SBCK_353-7a>¶
柄謂之矝¶
又曰矛骹(音/敵)細如鸖脛者謂之鸖膝¶
丗夲曰杼作矛¶
太公兵法曰矛之神名趺蹌¶
書曰鍜乃戈矛礪乃鋒刃¶
又曰門之内一人冕執銳(銳矛/也)立于階側(周成王崩/士衛殯也)¶
詩曰清人在彭駟介旁旁(箋云清者髙克所軍/之邑也駟介四馬也)二矛重英¶
河上乎翺翔(重英矛/之英飾)二矛重喬河上乎逍遥(箋云二矛酋/矛夷矛也)¶
又曰厹(音/求)矛鋈鐓(三隅矛也鋈/音沃鐓音隊)蒙伐有苑(蒙郭羽也伐干/也苑文貌也)¶
禮記曰進矛㦸者前其鐓後其刃¶
大戴禮曰武王踐祚矛之銘曰造予少聞弗忍終身之羞¶
予一人所聞以戒後丗子孫¶
左傳曰齊伐魯冉有用矛於齊師故能入其軍¶
<pb:KR3k0012_SBCK_353-7b>¶
史記曰武王牧野誓曰立尓矛¶
漢書曰姑句家矛端生火光其妻曰矛端生火光此兵噐¶
也¶
魏志曰公孫瓉手執兩頭矛殺鮮卑數十人¶
魏書曰議者多言関中兵強習長矛非精選前鋒則不可¶
以當也曹公謂諸將戰在我非在賊雖習長矛將使不得¶
以刺諸君但觀之¶
魏略曰閻行金城人後名艶字彦明少有徤名始爲小將¶
隨韓約建安&KR0004;約與馬騰相攻擊騰子超亦號爲徤行甞¶
刺超矛折因以矛撾超幾殺之¶
吴書曰孫䇿討山越斬其渠帥悉令左右分行逐賊&KR0016;與¶
虞飜相隨飜喜用矛謂在前得平地勸䇿乗馬䇿曰卿無¶
馬奈何荅曰飜能歩日可行三百里¶
<pb:KR3k0012_SBCK_353-8a>¶
三國異同傳曰公孫瓉爲遼東属國長史甞從數十&KR0016;出¶
行塞卒遇鮮卑百&KR0016;以矛擊殺傷數十人鮮卑由是畏之¶
蜀志曰先主爲曹公所逐弃妻子走令張飛將二十&KR0016;拒¶
後據水斷橋瞋目横矛曰我張益德也可來决死無敢進¶
者¶
晉書載記曰蜀李雄無事小出丞相楊裒於後持矛馳馬¶
過雄雄恠問之對曰夫統天下之重者如乗惡馬持矛也¶
急之則慮自傷緩之則懼其失是以馬馳而不制也雄寤¶
即還¶
晉太康起居注詔曰諸王中尉及諸軍皆典兵以備不虞¶
乃有着中戰衣木履持長矛者此爲兒戲而無相彈懾也¶
趙書曰劉曜討陳安於隴城城䧟安死乃謡曰隴上徤兒曰¶
陳安愛飬將士同心肝騄騘馬鐵鏤鞍丈八蛇矛左右盤¶
<pb:KR3k0012_SBCK_353-8b>¶
百&KR0016;俱出如雲浮追者十萬&KR0016;脩脩戰始三交失蛇矛十¶
&KR0016;俱蕩九&KR0016;留¶
呉越春秋曰越屈盧之矛(越絶書云/勃盧之矛)歩光之劒獻吴王¶
六韜曰紂之卒握炭流湯者十八人綰矛殺百歩之外者¶
千人¶
韓子曰人有鬻矛楯者譽之曰吾楯之堅物莫能䧟也又¶
譽其矛曰吾矛之利於物無不䧟也或曰以予之矛䧟子¶
之楯何如其人弗能應也¶
劉向&KR0003;苑曰𥘿急圍邯鄲邯鄲傳舎吏子李談謂平原曰¶
邯鄲之民炊骨易子而食之而君之後宮婢妾荷綺縠餘¶
梁肉士民兵盡或剡木爲矛㦸而君之噐物鐘磬自恣¶
吕氏春秋曰齊晉相與戰平阿餘子亡㦸得矛退而不自¶
决謂路人曰亡㦸得矛可以歸乎路人曰㦸亦兵也矛亦¶
<pb:KR3k0012_SBCK_353-9a>¶
兵也亡兵得兵何爲不可以歸心猶不决遇高唐之孤叔¶
無孫當其馬前曰今者戰亡㦸得矛可以歸乎叔無孫曰¶
矛非㦸也㦸非矛也亡㦸得矛豈無責乎阿餘子曰嘻還¶
反戰死之¶
神仙傳曰左慈見孫討逆討逆使慈着馬前欲手刺殺之¶
討逆着鞭駈馬操矛逐慈慈着木履䇿杖徐歩終不能及¶
乃止¶
列女傳曰巴趙娥者趙萬之妻郡縣遭亂萬得足疾不能¶
行爲賊所殺賊欲殺娥娥守喪不去賊舉矛指娥欲以怖¶
之娥知賊必刼略乃以身赴矛貫心逹背而死¶
劉敬叔異苑曰河間沐堅字壁強石勒時監作水田御下¶
苛虐百姓怨毒爲堅形以刄矛斫刺呪令速斃堅尋得病¶
&KR0002;&KR0013;捶割於是遂殞¶
<pb:KR3k0012_SBCK_353-9b>¶
夢書曰矛㦸爲相待期蚤晚也夢得矛㦸者憂相勑也持¶
矛待交友見人持矛待於巳也持矛來倒却中止也¶
魏文帝詩曰戈矛成山林玄甲曜日光¶
樂府左延年𥘿女休行曰始出上西門遥望𥘿氏廬𥘿氏¶
有好女自名爲女休女休十四五爲宗行報讎左執白陽¶
刀右執宛景矛¶
張奐與崔子眞書曰僕以元年到任有見兵二百馬如羖¶
羊矛如錐鈇楯如榆葉¶
諸葛亮集曰勑作部皆作五折剛鎧十折矛以給之¶
太平御覽卷第三百五十三¶
