# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:56.795259
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 924
#+PROPERTY: FILE SB11n0727-924太平御覽-卷之九百二十四.
<pb:KR3k0012_SBCK_924-1a>¶
太平御覽卷第九百二十四¶
羽族部十一¶
　　鸚鵡　白鸚鵡　赤鸚鵡¶
　　　五色鸚鵡　孔雀　翡翠¶
　　　鷓鴣　白鷼　鶡¶
　　　䳺　鶉　萬春鳥¶
　　　舎利鳥　兵曹鳥　巢衣鳥¶
　　　　鸚鵡¶
禮記曰鸚鵡能言不離飛鳥¶
漢書曰献帝興平元年益州蠻夷獻鸚鵡三詔曰徃者益州¶
獻鸚鵡三枚夜食三&KR0155;麻子今榖價騰貴此鳥無益有損¶
可付空西將軍陽定國令歸本土¶
江表𫝊曰孫權曽大㑹有白頭鳥集殿前權曰此何鳥諸¶
<pb:KR3k0012_SBCK_924-1b>¶
葛恪對曰白頭公張昭自以坐中最老疑恪以鳥名戲之¶
因曰恪欺陛下未甞聞鳥名白頭翁者試使恪復索白頭¶
母恪曰鳥名鸚䳇未必有對試使輔吴復求鸚父也昭不¶
能荅¶
山海經曰黄山有鳥焉其狀如鶚青羽赤啄人舌能言名¶
曰鸚鵡(郭璞曰鸚鵡舌似児扶南徼外有/色如赤有純赤赤者大如鴈也)¶
又曰鸚鵡慧鳥栖林啄蘂四指中分行則啄地¶
淮南子曰鸚鵡能言而不可使長官是得其所言不得所¶
以言¶
說文曰鸚䳇能言鳥也¶
文士𫝊曰黄祖丗子射賔客大㑹有獻鸚鵡鳥射舉巵酒¶
扵禰衡曰願先生爲之賦事具賦門¶
成公綏鸚鵡賦曰小鳥以其能言解意故育以金籠昇之堂¶
<pb:KR3k0012_SBCK_924-2a>¶
殿然未得鳥之性¶
張華鷦鷯賦曰鸚鵡慧而入籠¶
𫝊咸荅李斌書曰吾作左丞未幾而以吾爲京兆雖心知¶
此爲不合然是家親郷里自願便&KR0082;從耳時足下問吾當¶
去否吾荅鸚鵡子言阿安樂今到阿安樂何爲不去¶
宣驗記曰有鸚鵡飛集山中禽獸輙相愛重鸚鵡不可乆¶
也便去後月山中大火鸚鵡遥見便入水沾羽飛而洒之¶
天神言汝雖有志何足云也鸚鵡曰猶知不能然甞僑是¶
山禽獸行善皆爲兄弟不忍見耳天神嘉感即爲滅火¶
南方異物志曰鸚鵡鳥有三種一種青大如鳥臼(一種大如鴟/鶚一種五色)¶
大如青而小於白者交州以南盡有之白及五色出杜薄¶
州凡鳥四指三向後此鳥兩向前兩指向後異於凡鳥也¶
行則以口啄地然後足從之¶
<pb:KR3k0012_SBCK_924-2b>¶
又曰廣管雷羅春勤等州多鸚鵡野者翠毛丹觜可效人¶
言但稍小不及隴山者毎羣飛皆數百&KR0215;山果熟者遇之¶
立盡南中云養之切忌以手捫摸其背犯者即不飲不啄¶
病而卒余寓畨禺曽遊新㑹縣遇安南歡好使麴將軍(名/承)¶
(美見代爲/交趾使也)見養一鸚鵡背尾有深淺翠毛臆前淡紫嫰紅¶
間出兩腋別垂黄毛翅尾甚竒¶
雲南行記曰瞿笇館磴道﨑危又過兩重髙山上下各十四五¶
里山頂平四望無人煙多鸚鵡¶
又曰新安城路多縵山盡是松林其上多鸚鵡飛鳴¶
周宣夢書鸚鵡爲亡人居宅也夢見鸚鵡是亡人也其在¶
堂上憂豪賢¶
　　　　白鸚鵡¶
笁法眞登羅浮山記曰山中有純白鸚鵡¶
<pb:KR3k0012_SBCK_924-3a>¶
異𫟍曰張華字茂先有一白鸚鵡華毎行還鳥輙說僮¶
使善惡後寂無言華問其故鳥云見藏瓮中何由得知公¶
後在外令喚鸚鵡鸚鵡曰昨夜夢惡不出户公猶強之至¶
庭爲鸇所撥敎其啄鸇脚僅而𫉬免¶
南史曰婆皇國宋大明三年獻赤白鸚鵡¶
又曰婆利國梁普通三年其王頻伽遣使珠智獻白鸚鵡¶
隋書曰杜正玄㓜聦敏愽渉多通開皇末舉秀才㑹林邑¶
獻白鸚鵡僕射楊素促召正玄使作賦正玄倉卒之際援¶
筆立成素見文不加㸃始異之¶
又曰獨孤師受蕃客鸜鵡帝察知遂斬之¶
唐書曰貞觀中陁洹國王察失利多婆末郍遣使獻白鸚¶
鵡毛羽皓素頭上有紅毛數十垂與翅齊并五色鸜鵡各¶
一〇明皇&KR0258;録曰開元中嶺南獻白鸚鵡養之宫中歳乆¶
<pb:KR3k0012_SBCK_924-3b>¶
頗聦慧洞曉言詞上及貴妃皆呼雪衣女性旣馴擾常假其¶
飲啄飛鳴然亦不離屏帷間上令以近代詞臣詩篇授之¶
數遍便可諷誦上毎與貴妃及諸王愽戲上稍不勝左右¶
呼雪衣娘必飛入局中一鼔舞以亂其行列或啄嬪御及¶
諸王手使不能争道忽一日飛上貴妃鏡臺語曰雪衣娘¶
昨夜夢爲鷙鳥所&KR0366;將盡於此乎上使貴妃授以多心經¶
記誦頗精熟日夜不息&KR0002;懼禍難有所攘者上與貴妃出¶
於別殿貴妃致雪衣娘於歩輦竿上與之同去旣至上命¶
從官校獵於殿下鸚鵡方戲於殿檻瞥有鷹至立時而斃¶
上與貴妃歎息乆之遂命瘞於𫟍中爲立冢呼爲鸚鵡塜¶
　　　　赤鸚鵡¶
沈約宋書曰謝莊爲太子庶子時南平王鑠上赤鸚鵡普¶
詔羣臣爲賦太子左衛率𡊮淑文冠當時作賦畢賫以示¶
<pb:KR3k0012_SBCK_924-4a>¶
莊莊賦亦竟淑見而歎曰江東無我卿當獨秀我&KR0002;無卿¶
亦一時傑也遂隱其賦¶
南史曰西南夷訶羅陁國宋元嘉七年遣使貢金指環赤¶
鸚鵡¶
　　　　五色鸚鵡¶
吴時外國傳曰扶南東漲海中有洲出五色鸚鵡曽見其¶
白者如母鷄(廣志/同)¶
唐書曰玄宗有五色鸚鵡能言育於宫中上命左右試牽¶
御衣鳥輙瞋目吨咤歧王能文學　因獻鸚鵡篇以賛¶
其事上以示百寮尚書左丞相張說上表賀曰伏見天恩¶
以靈異鸚鵡及所述篇出示朝列臣按南海異物志有時¶
樂鳥鳴皆太平天下有道則見臣験其圖丹首紅臆朱¶
冠緑翼與此鸚鵡無異而心聦性辯護主報恩故非常品¶
<pb:KR3k0012_SBCK_924-4b>¶
凡禽實瑞經所謂時樂鳥也歧王雖叙其事未正其名望¶
編國史以彰聖瑞¶
又曰元和十年訶陵國遣使獻五色鸚鵡頻伽鳥嶺表¶
異録曰容管廉白州産𥘿&KR0123;了大約似鸚鵡觜脚皆紅¶
兩眼後夾腦有黄&KR0079;冠善效人言語音雄大分明於鸚¶
鵡以熟鷄子和飰如&KR0037;飼之或云容州有純白色者俱未¶
之見也¶
　　　　孔雀¶
春秋元命苞曰火離爲孔雀¶
周書曰成王時方獻孔雀(方亦戎/別名)¶
漢書曰𦋺賔國出孔雀¶
又曰尉佗獻文帝孔雀二雙¶
續漢書曰西南夷魚池出孔雀¶
<pb:KR3k0012_SBCK_924-5a>¶
又曰西域條支國出孔雀¶
張璠漢記曰條支國臨西海出師子孔雀¶
江表傳曰魏文帝遣使於吴求孔雀羣臣以爲非禮欲不¶
與孫權勑付使¶
魏文帝與朝臣詔曰前于寘王所上孔雀尾萬枚文采五¶
色以爲金根車盖遥望耀人眼¶
吴志曰孫休永安五年使察獸到交趾調孔雀大猪¶
又曰薛綜上䟽曰日南逺致孔雀充備寳玩不抑其賦以¶
益中國¶
吴録地理志曰交阯西子縣多孔雀在山草中郡内及朱¶
崖皆有之¶
晉書公卿賛曰丗祖時西域獻孔雀解人語彈指應聲起儛¶
晉書公孫皓時交趾太守孫諝貪累爲百姓所患㑹察獸¶
<pb:KR3k0012_SBCK_924-5b>¶
鄧荀至擅調孔雀三千頭人畜一頭遣送秣稜和旣苦逺¶
役咸思爲亂郡吏吕興殺諝及荀以郡内附¶
齊書曰武帝年十三夢人以筆𦘕身左右爲兩翅又着孔¶
雀羽衣裳空中飛舉¶
又曰文惠太子長懋製珎翫之物織孔雀毛爲裘光采金¶
翠過於雉頭逺矣¶
後魏書曰龜兹國地多孔雀羣飛山谷人取養及食乳如¶
雞鶩¶
唐書曰髙祖穆皇后少時父母私相謂曰我女貌非常不¶
可妄以許人當爲之求賢夫矣乃於門屏𦘕二孔雀相對¶
公子有求婚者輙與兩箭令射之父母潜相謂曰&KR0002;中孔¶
雀之目者即以妻之前後射者數千人莫能中髙祖後至¶
發各中一目肅公大恱因即與㛰¶
<pb:KR3k0012_SBCK_924-6a>¶
山海經曰南方多孔鳥(郭璞曰/孔雀也)¶
列仙傳曰蕭史吹簫致孔雀¶
西京雜記曰魯恭王好闘鴨鴈養孔雀鵁鶄奉榖一年二千¶
石〇鹽鐵論曰南越以孔雀珥門户今貴其所饒非所以厚¶
中國也○太玄經曰孔鴈之義可法則也(虞翻注曰鴈飛成/列亦成行故可法)¶
(則/也)○郭子曰梁國陽氏子年九歳甚聦慧孔君平詣其父不¶
在乃呼兒岀爲之設果有楊梅孔指以示兒此實君家果應¶
聲荅曰未聞孔雀是夫子家禽¶
南越志曰義寧縣杜山多孔雀爲鳥不必疋合止以音影¶
相接便有孕¶
楚辭曰孔雀盖兮翠旌(王延曰以孔雀/之翅爲車盖)登九天兮撫慧星¶
華陽國志曰雲南郡出孔雀常以二月來翔月餘而去¶
異物志曰孔雀其大如鴈而足髙毛皆有班文采捕得畜¶
<pb:KR3k0012_SBCK_924-6b>¶
之拍手則舞¶
又曰孔雀形體(旣大細頸隆背似鳯凰自背及尾皆作/珠文五彩光耀長短相次羽毛末皆作)貟¶
文五色相繞如帶千錢文長二三尺頭戴三毛長寸以爲¶
冠足有距栖遊岡陵迎晨則鳴相和¶
𫝊巽奢儉論曰豐狐以赤色禍身翡翠孔雀亦灾斯文¶
楊孝元交州異物志曰孔雀人指其尾則儛¶
劉欣期交州記曰孔雀色青尾長六七尺能舒舞足爲節¶
出諸處〇嶺南異物志曰交趾郡人多養孔雀或遺人以¶
充口腹或殺之以爲脯腊人又養其鶵以爲媒傍施網&KR0328;¶
捕野孔雀伺其飛下則牽網横掩之採其金翠毛裝爲扇¶
拂或全株生截其尾以爲方物云生取則金翠之色不減耳¶
　　　　翡翠¶
爾雅曰翠鷸也(郭璞注曰似鷰/紺色出鬰林)¶
<pb:KR3k0012_SBCK_924-7a>¶
孝經援神契曰神靈滋液則翠羽曜¶
周書曰成王時蒼梧獻翡翠¶
漢書曰尉佗獻文帝翠鳥千¶
又曰燕刺王旦郎中侍從豸羽黄金附蟬(晉灼曰以/翠羽飾冠)¶
徐廣車服注曰天子輅金根車翠羽盖皇后首飾歩摇八¶
雀九革加翡翠¶
吴録曰薛綜上䟽曰日南逺致翡翠充備寳玩¶
晉令曰翡鳥不得西度隴¶
倉頡解詁曰鷸翠別名也¶
說文曰翡翠青赤雀也¶
異物志曰翠鳥似鷰翡赤而翠青其羽可以爲飾¶
南州異物志曰翠唯六翮毛長寸餘青茸翡大於鷰小於¶
烏曰¶
<pb:KR3k0012_SBCK_924-7b>¶
楊孝元交趾異物志曰翠鳥先髙作巢及生子愛之恐墜¶
稍下作巢子生羽毛復益愛之又更下作巢也¶
南中八郡異物志曰翠大如鷰腹背純赤民捕食之不知¶
貴其毛羽也¶
廣志曰翡色赤紺背出交趾興古縣¶
交州記曰翡翠出九真頭黒腹下赤青縹色似鷓鴣¶
太玄經曰翡翠狐䑕好作也¶
離騷曰翾飛兮翠層(曽舉也言巠舞工/巧翾然&KR0002;翠舉)¶
楚辭曰翡翠幬(王逸注曰翡翠/之羽彫飾幬帳)¶
宋玉登徒子賦曰眉如翠羽¶
司馬相如子虚賦曰錯翡翠之葳蕤(以翡翠之飾歩/置之䈂頭也)¶
左司吴都賦曰山鷄歸飛而來栖翡翠列巢以重行¶
劉邵七華曰剪儁陵之縹翠承䓤嶺之碧鷄¶
<pb:KR3k0012_SBCK_924-8a>¶
秦書曰符堅時西域獻翠鳥四頭雄雌各二籠盛之月餘¶
並死¶
左傳曰鄭子臧好聚鷸冠¶
戰國䇿曰趙且伐燕&KR0171;代謂燕惠王曰今者臣來過水蚌¶
方岀曝而鷸啄其&KR0079;蚌合而拑其啄鷸曰今日不雨明日¶
不雨即見蚌脯蚌亦謂鷸曰今日不岀明日不岀必有死¶
鷸蚌鷸兩不肯解漁者併擒之今趙且伐燕燕趙乆相支¶
以弊衆臣恐強𥘿之爲漁父也¶
范子計然曰計然者蔡丘濮上人晉三公子姓辛氏字文¶
子愽學無所不通范蠡知其賢人卑身事之請受道藏於¶
石室乃刑白鷸而盟焉¶
　　　　鷓鴣¶
崔鴻蜀録曰蜀連有災天雨血地仍震地生毛鷓鴣集城¶
<pb:KR3k0012_SBCK_924-8b>¶
下¶
異物志曰鷓鴣其形似雌雞其志懷南不思北其名呼飛¶
但南不北其&KR0079;肥美冝炙可以飲酒爲諸膳也¶
嶺表録異曰鷓鴣臆前有白圎㸃背上間紫赤毛其大如¶
小野雞多對啼¶
南越志云鷓鴣雖東西廽翔然開翅之始必先南翥(亦/胡)¶
(馬嘶北/之義也)其鳴自呼社薄州本草云自呼鈎輈格&KR2285;李群玉¶
山行聞鷓鴣詩云方穿詰曲﨑嶇路又聽鈎輈格磔聲¶
　　　　白鷼¶
西京雜記曰南越王獻髙帝白鷼黒鷼各一&KR0215;¶
後漢書班固傳西都賦曰招白鷼下𩀱鵠榆文竿出比目¶
王彪之閩中賦曰林鷼繡白○謝惠連雪賦曰白鷼失素¶
南雲記曰韋齊休使至雲南其國饋白鷼皆生致之¶
<pb:KR3k0012_SBCK_924-9a>¶
　　　　鶡¶
說文曰鶡似雉出上黨¶
列子曰黄帝與炎帝戰以鵰鶡爲旗幟¶
漢書曰京兆尹張敞言鶡雀飛集丞相府丞相黄霸以爲¶
神雀欲以上聞敞劾奏之霸大慙¶
續漢書輿服志曰虎賁武&KR0016;皆鶡者勇雉也其&KR0720;死乃止¶
故趙武靈王以表武士焉¶
晉八王故事曰張方將移惠帝於長安入殿奉迎自領五¶
千&KR0016;皆捉鐵&KR0414;槊二節髮眊繫兠鍪皆用凉州白鶡毛望¶
之&KR0002;茶天子見之大驚¶
山海經曰惲諸之山其鳥多鶡(郭璞注曰以雉而大者色/有毛角角徤&KR0720;至死乃止)¶
蘇子曰帶方寸之印施丈尺之組載貂鶡之尾建千丈之¶
城此丗俗之冨貴也¶
<pb:KR3k0012_SBCK_924-9b>¶
　　　　䳺¶
爾雅曰鴇母也其子鸋(郭璞注曰䳺青州呼/鷄母廣雅曰鴽䳺也)¶
說文曰䳺鶉属也一曰牟母一曰鴽¶
吕氏春秋曰季春之日桐始華䑕化爲鴽(桐梧也是月/故曰始華田鼠)¶
(化鴽幽州/謂之䳺)¶
　　　　鶉¶
詩曰鶉之奔奔刺衛宣姜也鶉之奔奔鵲之疆疆人之無¶
良我以爲兄¶
又曰不狩不獵胡瞻爾庭有懸鶉兮¶
爾雅曰鷯鶉其雄鶛牝庫其子文(郭璞曰鶉/䳺属者也)¶
春秋運斗樞曰機星散爲鶉德義少殘百家則鶉生狗¶
大戴禮夏小正曰三月田䑕化爲鴽鴽鷯也化而之善故¶
盡其辭也鴽爲䑕化而不善故不盡其辭也¶
<pb:KR3k0012_SBCK_924-10a>¶
廣志曰宛鶉以供御¶
孔元舒在窮記曰趙太龍以鶉二十枚奉上老母¶
南方草物狀曰短頭細黄魚以九月中因秋風而變成鶉¶
上圃吏民捕取鹽炙食滋味肥美出交趾合浦郡¶
東方朔別傳曰占人&KR0013;召見人以罔求鶉鶉飛入罔知必¶
有罪非入罔罪字故也¶
莊子曰田䑕化爲鶉¶
淮南萬畢術曰蝦蟇得𤓰平時爲鶉(注云取瓜去辨置生/蝦蟇其中敎鶉以血)¶
(塗𤓰堅塞之埋東垣北角深三/尺其平日發出之矣爲鶉矣)¶
賈&KR0105;新書曰宋康王時有雀生鶉占之曰小生巨必霸天¶
下康王大喜射天笞地斬杜焚之爲齊所滅¶
徐幹中論曰俗士之牽逹人猶鶉鳥之欺孺子鶉之性善¶
近人飛不迅行不速似將可𫉬故孺子逐之不巳俗士以¶
<pb:KR3k0012_SBCK_924-10b>¶
將可悟終難可移逹人所以緩脣鳴聲而不捨也¶
周書時訓曰清明之日又五日田䑕化爲鴽䑕不化國多¶
貪殘¶
兵書曰兩敵相當鶉華壁上軍十五日敗¶
于寳晉記曰趙王倫簒位有鶉入太極前殿有雉集於東¶
堂〇楚辭曰鸇鷂兮軒軒鶉䳺兮甄甄哀我兮寡獨靡有¶
兮疋倫¶
窮神祕苑曰安定原上築時奠𥙊以觚爵忽有一鶉飛於¶
觚之上因名鶉觚之城¶
後魏文帝天統中立爲鶉觚縣¶
夢書曰鶉鷃爲闘相見怒也夢見鶉鷃憂闘也¶
劉欣期交州記曰武寜縣秋九月黄魚上化爲鶉鳥¶
<pb:KR3k0012_SBCK_924-11a>¶
三國典畧曰北齊髙緯時有萬春鳥見齊仙都苑上爲¶
造萬春堂以應嘉瑞¶
　　　　舎利鳥¶
隋書曰婆利國有鳥名舎利解人語大業十年遣使入貢¶
後遂絶¶
　　　　兵曹鳥¶
唐書曰崔希喬爲并州兵曹㕔前叢葦有小鳥如鷦鷯來¶
巢孕𡖉五色且如鷄子數日&KR1145;毀鶵見巳踰於母月餘五¶
色成文大如鷄馴擾閑暇頃之飛翔時歸舊所人到令号¶
兵曹鳥¶
　　　　巢衣鳥¶
洞&KR0115;記曰漢武帝時忽有細鳥集於帷帟或集人衣&KR0109;因¶
名曰巢衣鳥宮内嬪好皆恱之有鳥集其衣者輙&KR0170;愛幸¶
<pb:KR3k0012_SBCK_924-11b>¶
至武帝末稍自死人猶愛其皮服其皮者多爲丈夫所媚¶
王莽末猶有一兩箇去來莽羅得之¶
太平御覽卷第九百二十四¶
