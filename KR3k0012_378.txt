# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:18.735813
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 378
#+PROPERTY: FILE SB11n0727-378太平御覽-卷之三百七十八.
<pb:KR3k0012_SBCK_378-1a>¶
太平御覽卷第三百七十八¶
　人事部十九¶
　　　短中國人　短絶域人¶
　　　肥　瘦¶
　　　　　短中國人¶
左傳襄上曰臧紇救鄫侵邾敗於狐駘(&KR0391;紇武仲也鄫屬/魯故救之狐駘邾)¶
(也)國人誦之曰我君小子朱儒是使朱儒朱儒使我敗於¶
邾(襄公㓜弱故曰小子/臧紇短小故曰朱儒)¶
家語曰髙柴齊人字子羔長不過六尺狀貌甚惡爲人篤¶
孝居魯見知¶
史記曰秦倡朱儒優旃始皇時置酒天雨陛者寒旃矜之¶
乃大呼曰汝雖長尚雨立我雖短故幸休始皇乃使皆代¶
漢書曰嚴延年爲人短小精幹敏揵於事雖子貢冉有通¶
<pb:KR3k0012_SBCK_378-1b>¶
於政事不能繼也¶
又曰樓護爲人短小精辯論議常依名節與谷永俱爲五¶
侯上客¶
又曰東方朔待詔公車奉禄薄朱儒得省見乆之朔紿(音/迨)¶
騶朱儒(師古曰朱儒短人/也騶厩之御騶也)曰上以&KR0002;曹無益於縣官耕田¶
力作固不及人臨衆處官不能治民從軍擊虜不任事無¶
益於國用徒索衣食今欲盡殺&KR0002;曹朱儒大恐啼泣朔教¶
曰上即叩頭請罪居有頃聞上過朱儒皆號泣頓首上問¶
何爲對曰東方朔言上欲盡誅臣等上知朔多端召問何¶
恣朱儒爲對曰臣朔生亦言死亦言朱儒長三尺餘奉一¶
囊粟錢二百四十朱儒飽欲死臣朔飢欲死上大𥬇因待¶
詔金馬門¶
又曰郭解爲人短小恭儉諸公以此重之¶
<pb:KR3k0012_SBCK_378-2a>¶
又曰蔡義爲丞相時年八十餘短小常兩吏挾乃能行¶
又曰張蒼不滿五尺蒼父八尺餘蒼子復長八尺及孫毅¶
長六尺餘¶
又曰宣帝時渤海盗賊起上以龔遂爲太守召見遂形貌¶
短小帝見心内輕焉及對賜黄金乗傳去¶
謝承後漢書曰汝南周滂字次彦丗祖到常山問可治兵¶
者誰滂舅以滂對丗祖見滂短小以爲不能將帥滂對有¶
詞理拜潁川府丞¶
東觀漢記曰張重日南計吏形容短小明帝問云何郡小¶
吏荅曰臣日南計吏非小吏也¶
𡊮宏漢紀曰隂后短小舉止時有失儀左右掩口而𥬇¶
魏志曰樂進字文謙容貌短小膽烈從髙祖爲帳下吏¶
魏氏春秋曰魏武王姿貌短小神明英徹¶
<pb:KR3k0012_SBCK_378-2b>¶
呉録曰張蕃字仲輔爲人短小顧譚以短戯之曰朱儒朱¶
儒有何德令我思君罔極¶
臧榮緒晉書曰山濤子淳元㒬疾不仕丗祖聞其短小而¶
聦敏欲見之濤面荅淳元自謂形容冝絶人事不肯受詔¶
論者竒之¶
沈約宋書曰王敬弘形狀短小而坐起端方¶
劉璠梁典曰徐摛起家太學愽士周捨舉曰臣外弟徐摛¶
形質陋小&KR0002;不勝衣而堪此選乃爲晉安王侍讀¶
崔鴻前凉録曰宗醜字仲業慷慨有大志淸素敦朴不好¶
華競形&KR0250;短小體有鱗甲仕至西平太守¶
三國典略曰齊孟業有盛名&KR0004;司州牧淸河王岳聞業名¶
召爲法曹見其容貌短小𥬇而不言及尋斷决之處乃謂¶
業曰卿决斷之明可謂有過軀之用¶
<pb:KR3k0012_SBCK_378-3a>¶
晏子春秋曰晏子短小使楚楚人爲小門而迎晏子晏子曰¶
使狗國者從狗門入今臣使楚不當狗門入王曰全齊無¶
人耶使子爲使晏子曰齊之臨淄張&KR0209;成帷揮汗成雨何¶
爲無人使賢者使於賢國使不肖者使於不肖之國以嬰¶
爲不肖故使王耳¶
孫卿子非相曰帝舜短周公短楚葉公子髙微小短瘠行¶
&KR0002;不勝衣而定楚國¶
說𫟍曰齊遣淳于髠到楚爲人短小楚王甚薄之謂曰齊¶
無人而使子來何長也對曰臣無所長臣腰中七尺之劒¶
欲斬無狀王王曰止吾但戯子耳即與髠共飲酒¶
愽物志曰齊桓公獵得一鳴鵠宰之嗉中得一人長三寸¶
三分着白圭之&KR0129;帶劒持車罵詈瞋目後又得一折齒方¶
圓三尺問羣臣曰天下有此及小兒否陳章荅曰昔𥘿胡¶
<pb:KR3k0012_SBCK_378-3b>¶
充一舉渡海與齊魯交戰傷折版齒昔李子敖於鳴鵠嗉¶
中遊長三寸三分¶
纂文曰漢光武時潁川張仲師長二尺二寸(亦出王/充論衡)¶
古文璅語曰齊景公伐宋至曲陵夢見有短丈夫賔於前¶
晏子曰君所夢何如哉公曰其賔者甚短大上小下其言¶
甚怒好俛晏子曰則如是伊尹也伊尹甚大而短大上小¶
下赤色而髯其言好俛而下聲公曰是矣晏子曰是怒君¶
師不如違之遂不果伐宋¶
方言曰鮆矲(蒱揩/反)短也江湘之㑹謂之鮆(胙啓/反)¶
又曰　桂林之中謂短矲東&KR0045;之間謂之俯(今俗呼小爲/矲/也俯)¶
(言俯視/因名云)¶
汝南先賢傳曰周舉字宣光姿貌短陋有晏子之風¶
陸胤廣州先賢傳曰徐徴字君外爲人短小果敢¶
<pb:KR3k0012_SBCK_378-4a>¶
劉彦明燉煌實録曰㲹洊字丗震慱學善屬文爲人短小¶
弱冠屢陳損益¶
續捜神記曰司徒蔡謨親親有王蒙者單獨常爲蔡公所¶
收養蒙長&KR0138;及三尺似爲無骨登牀輙令人抱上¶
桓譚新論曰諺云朱儒見一節而長短可知¶
　　　　　短絶域人¶
詩含神霧曰東北極有人長九寸¶
家語曰孔子曰僬僥氏長三尺短之至也(國語/同)¶
魏略西域傳曰短人國在康居西男女皆長三尺衆甚多¶
康居長老傳曰常有啇行迷惑失道而到此國國中甚多¶
珠夜光明啇度此國去康居可萬餘里¶
魏志曰倭南有朱儒國人其長三四尺去女王國四千餘¶
里¶
<pb:KR3k0012_SBCK_378-4b>¶
列子曰從中州以東三十萬里得僬僥國人長一尺六寸¶
東北極有人名竫(音/靖)人長九寸¶
山海經曰周饒國爲人短小着冠帶一曰僬僥國(郭璞曰/其人長)¶
(三/尺)¶
漢武故事曰東郡送一短人長七寸衣冠具足疑其山精¶
常令在案上行召東方朔問朔至呼短人曰巨靈汝何忽¶
叛來阿母還未短人不對因指朔謂上曰王母種桃三千¶
年一作子此兒不良巳三過偷之矣遂失王母意故&KR0013;讁¶
來此上大驚始知朔非丗中人短人謂上曰王母使臣來¶
告陛下求道之法唯有清淨不冝躁擾復五年與帝㑹言¶
終不見¶
神異經曰西北荒中有小人焉長一寸圍如長朱衣玄冠¶
乗軺車導引有威儀人遇其乗車並食之其味辛楚終不¶
<pb:KR3k0012_SBCK_378-5a>¶
爲虫豸所咋並識萬物名字殺腹中三虫¶
又曰西海之中有鵠國男女皆長七寸自然有禮好經論¶
跪拜壽三百歳人行如飛日千里百物不敢犯之唯畏鵠¶
鵠遇吞之上壽三百歳在鵠腹不死而鵠一舉千里(張華/注曰)¶
(此陳章對齊桓公云西海/之外鵠國男女皆七寸也)¶
廣志曰東方有人長三尺君長出行導衛威儀有&KR0002;中國¶
人又有小人如螻蛄手撮之滿手得二十枚¶
外國圖曰僬僥國人長一尺六寸迎風則偃背風則伏眉¶
目具足但野𪧐一曰僬僥長三尺其國草木夏死而冬生¶
去九疑三萬里¶
王子年拾遺記曰貟嶠山有陁移國人長三尺夀萬歳廣¶
延之國人長二尺¶
郭璞山海經圖賛曰僬僥極麽(門可/反)竫人唯小四體具足¶
<pb:KR3k0012_SBCK_378-5b>¶
眉目才了¶
　　　　　肥¶
&KR0003;文曰肥多肉也&KR0254;腹下肥也¶
禮記禮運曰安之以樂而不逹於順猶食而弗肥也四體¶
旣正膚革充&KR0313;人之肥也¶
左傳哀下曰魯哀公至自越郭重僕孟武伯惡重曰何肥¶
也公曰是食言多矣能無肥乎公與大夫始有惡¶
公羊傳宣公曰楚莊王圍宋子反乘堞而窺宋城見華元¶
曰何如華元曰昜子而食析骸而炊子反曰吾聞圍國者¶
鉗馬而秣之使肥者應客是何子之情也華元曰吾聞君¶
子見人之惡則矜之小人見人之惡則幸之吾見君子是¶
以情也¶
家語曰弱土之人肥¶
<pb:KR3k0012_SBCK_378-6a>¶
漢書曰陳平少時家貧好讀書有田三十𠭇獨與兄伯居伯常¶
耕縱平遊學平爲人長羙色人或謂平貧何食而肥&KR0002;是¶
其㛐疾平不親家産曰亦食糠覈耳(音紇京師人謂/麄屑爲紇頭也)有叔¶
如此不如無有伯聞逐其婦¶
又曰張蒼當斬解衣伏質長大肥白如瓠王陵見而怪其¶
羙士乃言于沛公赦勿斬¶
東觀漢記曰梁鴻妻同郡孟氏女&KR0250;醜而肥力舉石臼擇¶
對不嫁願得如鴻者後因妻鴻¶
謝承後漢書曰梁國車成字子威兄恩都爲赤眉賊所得¶
欲臠之成叩頭曰兄瘦我肥欲得代之賊感其義俱放之¶
後漢書曰虞延字子大陳留東昏人也𦝫帶十圍力能扛¶
鼎¶
又曰東平王蒼腰帶八圍顯宗甚重之詔曰日者問東平¶
<pb:KR3k0012_SBCK_378-6b>¶
王處家何等最樂言爲善最樂其言甚大副是腰腹矣¶
又曰尸董卓於市天時始熱卓素充肥脂流於地守尸吏¶
燃火置卓臍中光明逹曙¶
後漢典略曰馬騰字壽成扶風茂陵人馬援後也長八尺¶
餘身體洪大面鼻雄異而性賢厚人多敬之¶
魏志曰司馬懿奏免曹爽桓範踰城出爲爽畫二䇿爽不¶
能用範怒爽曰肥奴曹子丹好人生卿五六頭肉今桓範¶
隨卿滅門也¶
晉書曰王戒子萬有羙名少而大肥戎令食糠而肥愈甚¶
年十九卒¶
晉中興書曰兖州旣有八伯之號其後更置四伯大鴻臚¶
陳留江淵以能食爲榖伯豫章太守陳留史疇以大肥爲¶
大伯散&KR0016;侍郎髙平張嶷以狡妄爲猾伯廬陵太守羊㬅¶
<pb:KR3k0012_SBCK_378-7a>¶
以佷戾爲璅伯蓋擬古之四凶¶
晉書曰孝武即位桓温入朝拜髙平陵問左右殷清形狀¶
荅者言肥短温云向亦見在帝側¶
後趙書曰王洛生石勒欲挫其權豪洛生在獄自刺腹&KR0055;¶
五寸洛生肥盛不䧟中重以刀潰其腹出胃而死¶
宋書曰前廢帝狂悖無道誅害羣公忌憚諸父並聚之殿¶
内歐捶凌曵無復人理始興王休仁及太宗山陽王休祐¶
形體並肥壯帝乃以竹籠盛而秤之以太宗尤肥號爲猪¶
王¶
又曰沈昭略性狂儁不事公卿甞至婁湖𫟍逢王景文子¶
約張目視之曰汝是王約也何乃肥而癡約曰汝沈昭略¶
耶何乃瘦而狂昭略撫掌大𥬇曰瘦巳勝肥狂又勝癡¶
又曰范曄長不滿七尺肥黒秃眉𩯭善彈琵琶能爲新聲¶
<pb:KR3k0012_SBCK_378-7b>¶
梁書曰安陵王大春字仁經少愽渉書傳性孝謹體貌瓌¶
偉𦝫帶十圍¶
隋書曰王丗續字闡熈容貌魁岸腰帶十圍風神爽抜有¶
傑人之表¶
尸子曰閔子騫肥子貢曰何肥也子騫曰吾出見其羙車¶
馬則欲之入聞先王之言則又欲之兩心相與戰今先王¶
之言勝故肥¶
諱子曰子夏見曽子曰何肥也對曰戰勝故肥曽子曰何¶
謂也子夏曰吾入見先王之義則榮之出見冨貴又榮之¶
二者戰於胷臆今先王之義勝故肥¶
淮南子曰繼子得食肥而不澤情不相徃來也適子懷於¶
燕慈母喻於利情相徃來也¶
呉質別傳曰詔特進以下㑹質間曹眞肥朱鑠臞質召俳¶
<pb:KR3k0012_SBCK_378-8a>¶
優使說肥臞眞曰卿欲部曲將遇我耶遂爭而罷¶
諸葛恪別傳曰孫權常問恪何以自娯而更肥澤恪對曰¶
臣聞冨潤屋徳潤身臣非敢自娯脩巳而巳¶
異𫟍曰晉司𨽻校尉髙平滿奮字武秋豐肥膚肉潰裂每¶
至暑夏輙膏汗流溢其有愛妾夜取以燃照炎灼發于屋¶
表奮大惡之悉盛而埋之曁永嘉之亂爲胡賊所燒皎&KR0002;¶
燭光¶
㑹稽典録曰董孝治勾章人家貧採薪供養得甘果奔走¶
以獻母母甚肥恱隣人家冨有子不孝母甚瘦不孝子疾¶
孝治母肥常苦辱之孝治不報及母終負土成墳鳥獸助¶
其悲號喪竟殺不孝子置冢前以𥙊詣獄自繫㑹赦得免¶
方言曰益梁之間凡諱其肥盛謂之䑋(如掌切/肥貌也)¶
愽物志曰京邑有一人失名姓食噉兼十許人遂肥不能¶
<pb:KR3k0012_SBCK_378-8b>¶
動其父曽作逺方長吏彼縣令故義共傳食之一二年中¶
一郷爲儉¶
張顯誓曰古諺云堯舜至聖身如脯腊桀紂無道肥膚三¶
尺¶
語林曰孟業爲幽州其人甚肥或以爲千斤武帝爲稱之¶
難其大臣乃作一大秤挂壁業入見武帝曰朕欲自稱有¶
幾斤業荅曰陛下欲稱臣耳無煩復勞聖躬於是稱業果¶
得千斤¶
丗語曰太祖父嵩在太山太祖令太山太守應劭送家詣¶
兖州陶謙密遣數十&KR0016;掩捕嵩家嵩懼穿後垣先出其妾肥¶
不得出逃于厠與妾俱&KR0013;害¶
又曰&KR0067;公造周伯仁曰君何所欣恱而忽肥&KR0067;曰君復何所¶
憂慘而忽瘠伯仁曰吾無所憂直是清虚日來滓穢日去¶
<pb:KR3k0012_SBCK_378-9a>¶
物理論曰榖氣勝元氣其人肥而不壽¶
　　　　痩¶
釋名曰省痩也臞省約少之言也(說文曰羸委/也瘠痩也)¶
周禮地官司徒曰墳&KR0283;之人晢而瘠(下平/衍也)¶
左傳襄三年曰楚子使逺子馮爲令尹訪於申叔豫豫曰¶
國多寵王弱不可爲也遂以疾辭方暑闕地下冰(大夫孝/疾受水)¶
而牀焉重蠒衣裘(禮記玉藻曰纊/爲蠒緼爲&KR0129;也)鮮食寢楚子使醫視之¶
復曰瘠則甚矣血氣未動乃使子南爲令尹¶
漢書曰張湯子安丗女孫敬爲霍氏外屬婦霍氏反當相¶
坐安丗痩臞形於顔色宣帝赦敬以慰其意¶
東觀漢記曰和熹鄧后自遭大憂及新野君仍喪諸兄嘗¶
悲傷思慕羸痩骨立不能自勝¶
又曰龐萌字明兄爲赤眉折得欲啖之萌詣賊叩頭言兄¶
<pb:KR3k0012_SBCK_378-9b>¶
年老羸瘠不如萌肥健願代兄賊義而不啖¶
謝承後漢書曰楊彪見漢祚將移遂稱脚攣不復行積十¶
餘年後子脩爲曹操所殺操見彪問曰公何瘦甚對曰愧¶
無日磾先見之明猶懷老牛䑛犢之愛操爲之改容¶
獻帝春秋曰司空攻吕布於下邳吕布登西北白樓上城¶
䧟士擒以詣司空布曰明公何瘦司空曰所以瘦不早相¶
得故耳(司空曹/操也)¶
三輔决録注曰張氏得鈎何氏得筭故三輔舊語曰何氏¶
筭張氏鈎何氏肥張氏瘦言何氏有肥人輙貴瘦人輙賤¶
張氏瘦者輙貴肥者輙賤故二族以鈎筭知&KR0123;凶以肥瘦¶
知貴賤○文子曰神農形顇堯瘦將欲利萬人也¶
韓子曰宓子賤治單父有子見之曰何瘁也曰官事急憂¶
之故臞有子曰昔舜鼔五絃之琴歌南風之詩而天下治¶
<pb:KR3k0012_SBCK_378-10a>¶
今單父細治之而憂治天下將奈何故無術御之雖瘁臞¶
未有益也¶
丗&KR0003;曰鄧竟陵免官後赴山陵過見大司馬桓公問曰卿¶
何以更瘦(徐廣晉記曰鄧遐勇力絶人氣盖當丗人方樊/噲爲梪温叅軍數從征伐爲冠軍將軍竟陵太)¶
(守枋頭之伇温旣懷恥/忽且忌憚遐因免遐官)遐曰有愧於叔逹不能不恨恨於¶
破甑¶
述異記曰甄法崇永&KR0004;中爲江陵令在任嚴明于時南平¶
僇士爲江安令喪官至其年末崇在㕔事上忽見一人從¶
門入云僇江安通法崇法崇知士巳亡因問卿貌何故瘦¶
荅曰我生時所行善不&KR0024;惡今繫苦役窮劇理盡¶
魏明帝手詔曹植曰王顔色瘦弱何意耶腹中調和不今¶
者食幾許米又啖肉多少見王瘦吾甚驚冝當節水加飡¶
荅詔表曰近得賜御食拜表謝恩尋奉手詔愍臣瘦弱奉¶
<pb:KR3k0012_SBCK_378-10b>¶
詔之日泣涕橫流錐武文二帝所以愍憐於臣不復過於¶
明詔¶
太平御覽卷第三百七十八¶
<pb:KR3k0012_SBCK_378-11a>¶
