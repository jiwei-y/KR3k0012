# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:11.804764
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 251
#+PROPERTY: FILE SB11n0727-251太平御覽-卷之二百五十一.
<pb:KR3k0012_SBCK_251-1a>¶
太平御覽卷第二百五十一¶
　職官部四十九¶
　　都督　惣管　都護¶
　　　　　都督¶
晉書曰杜預爲都督荆州諸軍事南圡羙而謡之曰後丗¶
無叛由杜翁孰識智名與勇功¶
又曰陶侃爲都督(荆/雍)益梁四州諸軍事是時荆州大飢百¶
姓多飢死侃至秋熟輙糴至&KR0967;復價糶之士庶歡恱咸&KR0170;¶
濟頼¶
又曰羊祜都督荆州諸軍事招擕以禮懐逺以德吴人恱¶
服呼爲羊公¶
又曰&KR0067;翼都督江荆益三州刺史制度規模毎出於人數¶
年之中軍國充實人情翕然稱其才明由是自河以南皆¶
<pb:KR3k0012_SBCK_251-1b>¶
懷歸附¶
又曰陳&KR0944;爲陶侃廣州長史侃夢有司馬以鎧與侃&KR0944;以¶
爲司馬國姓鎧者捍國之器節下當進位果除都督交州¶
又曰張寔都督涼州下令曰忝繼前蹤庶幾刑政不爲百¶
姓之患而比年飢旱殆由庶事有闕竊慕箴誦之言以&KR0024;¶
不逮自今有面刺孤罪者酬以束帛翰墨陳孤過者荅以¶
筐篚謗言於市者報以羊米¶
又曰石苞都督楊州諸軍事苞因入朝當還辝髙貴郷公¶
留語盡日旣出白文帝曰非常主也數日而有成濟之事¶
又曰劉胤代温嶠都督江州諸軍事領江州刺史假節胤¶
位任轉髙放豪日甚縱酒躭樂不恤政事大殖財貨啇販¶
百萬&KR0004;胤之代嶠也逺近皆謂非選陶侃郄鑒咸云胤非¶
方伯才朝廷不從或問王恱曰今大難之後繩紀頓絶自¶
<pb:KR3k0012_SBCK_251-2a>¶
江陵至于建康三千餘里流人萬計布在國之南藩要害¶
之地而胤以侈汰之性卧而對之不有外變必有内患恱¶
曰間温平南語家公云連得惡夢思見代者㝷云可用¶
劉胤此乃温意非家公也是時朝廷空罄百官無禄唯資¶
江州運漕而胤啇旅繼路以私廢公有司奏免胤官書始¶
下而爲郭黙所害¶
又曰王㳟爲都督兖青兾幽并徐州晉陵諸軍事平北將¶
軍假節鎮京口&KR0004;都督以北爲號者累有不祥故桓冲王¶
坦之桓彛之後不受鎮北之号㳟表讓軍号以超授爲辭¶
而實惡其名於是改号前將軍¶
北史曰賀蘭祥除都督荆州刺史見有發掘古冢暴露骸¶
骨乃謂守令日比豈仁者爲政&KR0088;命所在收藏時夏亢陽¶
即日降雨¶
<pb:KR3k0012_SBCK_251-2b>¶
唐書曰宋璟轉廣州都督仍爲五府經略使廣州舊俗皆¶
以竹茅爲屋屢有火災璟教人燒瓦改造店肆自是無復¶
延燒之患夷夏懷惠立碑以紀其政¶
又曰王方翼爲夏州都督屬牛疫無以營農方翼造人耕¶
之法施𨵿鍵使人推之百姓頼焉¶
　　　　　惣管¶
後周書曰長孫儉爲荆州惣管甞詣闕奏事時值大雪遂¶
立於雪中待報自旦逹暮竟無惰容其奉公勤至皆此𩔖¶
也〇又曰赫連逹遷大將軍夏州揔管三州五防諸軍事¶
逹雖非文吏然性質直遵守法度輕於鞭撻而重愼死罪¶
性又廉儉邊境胡民或饋逹以羊者逹欲招納異𩔖報以¶
繒帛主司請用官物逹曰羊入我厨物出官庫是欺上也¶
命取私帛與之識者嘉其仁恕焉¶
<pb:KR3k0012_SBCK_251-3a>¶
北史曰韋孝寛爲延州揔&KR0249;兄夐至州與孝寛相見將別¶
孝寛以所乗馬及轡勒與夐夐以其華飾心不欲之謂孝¶
寬曰昔人不棄遺簮墜履者惡與之同出而不與同歸吾¶
之操行雖不逮前烈然捨舊䇿新亦非吾志也乃乗舊馬¶
以歸¶
隋書曰元褒爲原州揔管有啇人爲賊所刼其人疑同𪧐¶
者而執之褒察其色寛而辝正遂捨其人啇詣闕訟褒受金¶
縱賊上遣使窮治之使者薄責褒曰何故利金而捨盗也¶
褒便即引咎&KR0004;無異詞使者與褒俱詣京師遂坐免官其¶
盗㝷發於他所上謂褒曰公朝廷舊人位望隆重受金捨¶
賊非善事何至自誣也曰臣受委一州不能息盗賊臣之¶
罪一也州民爲人所謗不付法司懸即放免臣之罪二也¶
牽率愚臣無頋刑法不持文書約束至令爲物所疑臣之¶
<pb:KR3k0012_SBCK_251-3b>¶
罪三也臣有三罪何所逃責臣又不言受賂使者復將有¶
所窮究然則縲絏横及良善重臣之罪是以自誣上歎異¶
之稱爲長者¶
又曰元景山爲豪州揔管先是州民王廽洛張季真等聚¶
結亡命每爲刼盗前後牧守不能制景山下車遂捕之廽¶
洛季真挺身奔江南擒其黨與數百人皆斬之法令明肅¶
盗賊屏迹稱爲大治¶
又曰韋丗康甞因侍宴再拜陳讓曰臣無尺寸之功位亞¶
台鉉今犬馬齒截不益明時恐先朝露無以塞責願乞骸¶
骨退避賢能上曰朕夙夜庶幾求賢&KR0002;渇兾與公共治天¶
下以致太平今之所請深乖夲望縱令䈥力衰謝猶屈公¶
卧治一隅於是出拜荆州揔管時天下唯置四大揔管并¶
楊益三州並親王臨統唯荆州委於丗康時論以爲美丗¶
<pb:KR3k0012_SBCK_251-4a>¶
康爲政簡静百姓愛恱合境無訟¶
又曰韋藝遷營州揔管藝容皃瓌偉毎夷狄叅謁必整儀¶
衛盛服以見之獨坐满一塌蕃人畏懼莫敢仰視¶
又曰薜道衡聲名藉甚一時仁壽中楊素專掌朝政道衡¶
旣與素善上不欲道衡乆知機宻因而檢校襄州揔管道¶
衡乆蒙駈䇿一旦違離不勝悲戀兼之哽咽髙祖愴然改¶
容曰尓光隂晚暮侍奉誠勞朕欲令尓將攝兼撫氓俗今¶
尓之去朕如斷一臂於是賫物三百叚九鐶金帶并時服¶
一襲馬十疋慰勉遣之¶
又曰樊子蓋轉循州揔管許以便冝從事十八年入朝奏¶
嶺南地圖賜以良馬雜物¶
又曰令孤熈拜桂州揔管十七州諸軍事許以便冝從事¶
刺史巳下官得承制&KR0024;授給帳内五百人賜帛五百疋發¶
<pb:KR3k0012_SBCK_251-4b>¶
傳送其家累改封康郡公熈至部大弘恩信其溪洞渠帥¶
更相謂曰前時揔管皆以兵威相脅今者乃以手教相諭¶
我輩其可違乎於是相率歸附先是州縣生梗長吏多不¶
得之官&KR0009;政於揔管府熈悉遣之爲建城邑開設學校華夷¶
感敬稱爲大化¶
又曰李安領行軍揔管率蜀兵順流東下時陳人屯白沙¶
安謂諸將曰水戰非北人所長今陳人依險泊舩必輕我¶
而無備以夜襲之賊可破也諸將以爲然安率衆先鋒大¶
破陳師髙祖嘉之¶
唐書曰田留安拜魏州揔管劉闥之亂也來攻州城于時¶
山東豪猾多殺長吏以應賊百姓兇人咸懷異志凡諸守¶
皆以心腹自衛多所猜防由是上下情隔怨叛者多留安¶
獨撫結所部示無疑阻九有白事者無間踈逺皆至卧内¶
<pb:KR3k0012_SBCK_251-5a>¶
謂人曰吾與卿輩同爲國守自冝一心無爲疑貳也必欲¶
弃同即異背順歸逆亦任卿輩斬吾頭而去矣城中父老¶
逓相誡勵子弟曰田公以赤心相付何得&KR0018;之由是人情¶
遂固州人苑竹林者劉闥之黨也&KR0004;有異圖留安隂知之¶
而不發其事因引置左右委以関鑰竹林感其意遂歸¶
心焉卒收其力用¶
又曰劉丗讓拜廣州揔管將之官髙祖問以備邊之䇿丗¶
讓荅曰突厥比數南宼者徒以馬邑爲其中路耳如臣計者¶
於崞城置一智勇之將多貯金帛有來降者厚賞賜之數¶
出竒兵掠其城下踐其禾稼敗其生業不出歳餘彼當無¶
食馬邑不足圖也髙祖曰非公無可任者可馳驛至彼¶
善爲經略丗讓於是以兵臨馬邑髙满政以其地來降突厥患¶
之遣曹繁陁來詣中國言丗讓與可汗通謀將爲亂由是¶
<pb:KR3k0012_SBCK_251-5b>¶
得罪籍没其家及突厥來降言丗讓&KR0004;無逆謀始原其妻¶
子¶
　　　　　都督護¶
漢書曰宣帝時匈奴日逐王欲降漢使人與鄭&KR0123;相聞&KR0123;¶
發渠犁龜兹諸國五萬人迎日逐王吉送三千人小王將¶
十三人隨&KR0123;至阿曲頗有亡者&KR0123;追斬之將詣京漢封日¶
逐王爲德歸侯&KR0123;旣破車師降日逐威震西域遂并護車¶
師以西故号爲都護都護之置自&KR0123;始焉上嘉其功乃下¶
詔曰都護西域&KR0016;都尉鄭&KR0123;撫循外蠻宣明威信封&KR0123;爲¶
安逺侯漢之号令班於西域始自張騫成於鄭&KR0123;也¶
又曰叚㑹宗爲人好大節而功名爲西域都護與谷永相¶
友善永閔其老復逺出與書戒之曰足下以柔逺之靈德¶
復典都護之重職甚休願吾子因循舊貫無求竒功萬里¶
<pb:KR3k0012_SBCK_251-6a>¶
之外以身爲夲願詳思愚言¶
又曰元帝時甘延夀爲西域都護陳湯爲副郅支單于數¶
困辱漢使湯與延壽謀曰郅支所在絶逺無金城強弩之¶
守如發屯田吏士從烏孫直詣其城可以成功延夀欲奏¶
之湯曰國家與公卿議大䇿非凡所見必不從㑹延壽乆¶
病湯獨矯制發兵延壽聞之欲止焉湯怒按劒叱延夀曰¶
大衆巳集竪子欲沮衆耶延壽遂從之部勒行陣益置楊¶
威白虎合&KR0016;之校(張晏曰西域/陣法之名也)即日引軍分行遂斬郅支¶
單于頭送京師延夀封茂成侯湯封𨵿内侯功大賞少爲¶
石顯匡衡所抑¶
應劭漢官儀曰西域都護武皇帝始開通西域三十六國¶
其後稍分至五十餘國置使者校尉以領護之宣帝神雀¶
三年改曰都護秩二千石平帝時省都護令戊巳校尉領¶
<pb:KR3k0012_SBCK_251-6b>¶
之¶
沈約宋書曰&KR0004;漢宣帝置西域都護以加&KR0016;都尉&KR0002;諌大¶
夫護西域諸國光武建武&KR0004;始有督軍諸使至獻帝建安¶
中魏武相漢遣大將外出督十軍二十軍者始号都督曹¶
𡊮張楊之徒雖以三公假節領州郡然無都督之号也三¶
國時亦有都護中都護左右都護將軍兼督諸軍猶是舊¶
制意也黄&KR0004;三年上軍大將曹真始都督中外諸軍事揔¶
諸軍髙貴卿公正元二年晉文帝都督中外諸軍事㝷加¶
大都督之号太始中置小都督江左亦時有也吴朝鎮將¶
揔兵亦曰都督大軍出爲二部則曰左右都督分武昌爲¶
兩部亦曰左右部大督其揔一者則曰大都督又繞帳羽¶
林無難之屬隨事有督無常号也至諸葛恪以下輔政乃¶
都督中外諸軍事蜀𨵿羽在江陵亦督軍州至張飛姜維¶
<pb:KR3k0012_SBCK_251-7a>¶
亦爲中外都督如吴魏也晉氏以來宰輔任重者爲中外¶
大都督方伯望隆者亦如大都督之号凡諸都督雖軍号¶
有輕重無假節也¶
唐書曰馬揔爲安南都護揔敦儒學長於政術在南海累¶
年清廉不撓夷獠便之於漢所立銅柱之處以銅一千五¶
百斤特鑄二柱刻書唐德以繼伏波之迹¶
太平御覽卷第二百五十一¶
<pb:KR3k0012_SBCK_251-7b>¶
