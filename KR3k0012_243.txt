# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:11.409972
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 243
#+PROPERTY: FILE SB11n0727-243太平御覽-卷之二百四十三.
<pb:KR3k0012_SBCK_243-1a>¶
太平御覽卷第二百四十三¶
　職官部四十一¶
　　　儀同　特進　揔叙大夫¶
　　　金紫光禄大夫　光禄大夫¶
　　　太中大夫　中大夫　中散大夫¶
　　　柱國　奉朝請　致仕¶
　　　　　儀同¶
東觀漢記曰鄧騭字昭伯延平元年拜爲車&KR0016;將軍儀同¶
三司儀同三司始自騭也¶
蜀志曰黄權降魏文帝善之景&KR0004;三年拜車&KR0016;將軍儀同¶
三司¶
王隱晉書曰太始七年以鄭袤爲司馬天子臨軒遣使就¶
第拜授袤遣息稱疾上送印綬至于十數乆之見許其侯¶
<pb:KR3k0012_SBCK_243-1b>¶
就第拜儀同三司置舎人官&KR0016;賜床帳簟褥錢五十萬¶
又曰華廙爲太子少傅甚得輔導之義河南尹韓夀賈后¶
之妹夫欲以女配廙不許由是有恨故不正三司疾篤乃¶
拜儀同三司¶
晉起居注曰太始八年詔曰衛將軍羊祜歷文武有佐命¶
之勲其爲車&KR0016;將軍開府如三司之儀¶
又曰元年詔曰中書監光禄大夫張華歷丗腹心情所慿¶
頼故疇其勲績使儀同三司而虚冲挹損難違髙尚其以光¶
禄大夫儀同三司夲職如故又給親信满百人¶
又曰元康元年詔曰光禄大夫王戎光禄大夫裴楷開府¶
辟召儀同三司¶
晉中興書曰郗愔咸安元年拜都督浙江東五都諸軍事進¶
位鎮軍開府儀同三司辭不受¶
<pb:KR3k0012_SBCK_243-2a>¶
又曰蔡謨免皇太后詔以謨爲左光禄大夫開府儀同三¶
司遣謁者孟洪就加&KR0125;命謨上䟽陳謝遂以疾篤不朝賜¶
机杖門施行馬¶
齊書曰徐孝嗣加開府儀同三司孝嗣聞有詔歛容謂左右¶
曰吾德慙古人位登衮職將何以堪之明君可以理奪必¶
當死請&KR0002;不&KR0023;命正當角巾丘園待罪家巷耳故讓不受¶
齊職儀曰開府儀同三司置舎人官&KR0016;建&KR0004;三年馬防爲¶
車&KR0016;將軍儀同三司魏以黄權爲車&KR0016;開府此後甚衆將¶
軍開府依大司馬朱服光禄大夫開府依司徒皂服¶
北史曰裴文舉武成二年就加使持節驃&KR0016;大將軍儀同¶
三司蜀土沃饒啇販百倍或有勸文舉規利文舉荅之曰¶
利之爲貴莫&KR0002;安身身安道隆非貨之謂是以不爲非惡¶
財也¶
<pb:KR3k0012_SBCK_243-2b>¶
後周書曰李賢遷驃&KR0016;大將軍開府儀同三司太祖之奉魏¶
太子西廵也至原州遂幸賢第讓齒而坐行郷飲酒禮焉¶
其後太祖又至原州令賢乗輅俻儀服以諸侯㑹遇禮相¶
見然後幸賢弟歡宴終日凡是親族頒賜有差¶
陳書章昭逹以平留異功授鎮前將軍開府儀同三司&KR0004;¶
文帝甞夢昭逹&KR0155;台鉉及旦以夢吿之至是侍宴酒酣頋昭¶
逹曰卿憶夢不何以償夢昭逹對曰當效犬馬之用以盡¶
臣節自餘無以奉償¶
隋書曰何稠安集嶺南有欽州刺史寗猛力帥衆迎軍&KR0004;猛¶
力掘山洞欲圖爲逆至是惶懼請身入朝稠以其疾篤因¶
示無猜貳遂放還州與之約曰八九月間可詣京師相見¶
稠還奏狀上意不懌其年十月猛力卒上謂稠曰汝前不¶
將猛力來今竟死矣稠曰猛力共臣爲約假令身死當遣¶
<pb:KR3k0012_SBCK_243-3a>¶
子入侍越人性直其子必來&KR0004;猛力臨終誡其子長真曰¶
我與大使爲約不可失信於國士汝葬我訖即冝上路長¶
真如言入朝上大恱曰何稠著信蠻夷乃至於此以勲授¶
開府¶
齊王儉拜儀同三司章曰臣聞日中則昊盈虚之定分器¶
满必傾往覆之常理遂乃班同衮章爕和台曜外叅論道¶
内揔百司物議惟塵自識非據¶
梁&KR0067;肩吾爲武陵王拜儀同章曰臣宅慶紫霄聮休皇極¶
地均西月旣無跡而成髙仕&KR0002;乗風故不行而自逺今者¶
四郊無壘天下同文都尉春田猶居塞外單于冬獵不入¶
漁陽臣坐牧三邊非勞七戰豈能屯兵大夏封萬里之侯¶
飛箭聊城受千金之夀論其才望有懼茂弘先佩印綬常¶
羞叔度○隋江揔太保蕭公謝儀同三司表曰阪泉野戰曽¶
<pb:KR3k0012_SBCK_243-3b>¶
無汗馬之勞代邸運籌又闕前驅之勇薄伐專征早遊邊¶
外執玉奉酎又&KR0220;朝則王人降止朝&KR0125;逺臨奉述勑書曲¶
停表奏滄波阻夐旣杜敬仲之辭&KR0028;路攸長致絶趙衰之¶
讓心馳紫路登文石而莫由目送白雲拜承明之未果¶
　　　　　特進¶
東觀漢記曰鄧禹右將軍官罷以特進奉朝請¶
漢雜事曰諸侯公德優盛朝廷所敬異者賜位特進在三¶
公上無秩¶
後漢書曰梁啇以女立爲皇后妹爲貴人加啇位特進更増¶
國士賜安車駟馬¶
謝承後漢書曰趙典道懿尊爲國師位特進七爲列卿寢¶
布&KR0013;瓦器食也¶
晉書百官表曰特進官品第二漢制皇后之父率爲此官¶
<pb:KR3k0012_SBCK_243-4a>¶
傅咸奏曰公品第一執珪坐侍臣之上特進品第二執皮¶
帛坐侍臣之下今啓特進冝執壁繼公¶
沈約宋書曰特進魏丗驃&KR0016;將軍劉放衛將軍孫資等遜¶
位以侯就第並位特進其諸官加特進者從夲官供給特¶
進但爲班位而巳不别有吏卒車服也¶
齊職儀曰特進以功德特進見之¶
後魏書曰刀雍拜特進皇興　中雍與隴西王源賀及中¶
書監髙充等並以&KR0132;年特見優禮錫雍几杖劒履上殿日¶
致珎羞焉¶
北史曰穆紹加特進時侍中元順與紹同官順常因醉入¶
寢所紹擁被而起正色讓順曰老身二十年侍中與卿先¶
君亟連職事縱卿後進何置相排突也遂謝事還家詔諭¶
乃起¶
<pb:KR3k0012_SBCK_243-4b>¶
唐書官品志曰特進左右光禄金紫銀靑等光禄大夫用¶
人俱以舊徳就閑者居之¶
　　　　　揔叙大夫¶
白虎通曰大夫爲言大扶進人也¶
毛詩衛淇澳碩人曰大夫夙退無使君勞(大夫未退君聽/朝於路寢夫人)¶
(聽内事於正寢大夫退然後罷也箋云莊姜始來時衛諸/大夫朝夕者皆早退無使我君之勞倦以君夫人新爲配)¶
(偶冝親/親之也)¶
毛詩節南山雨無正曰大夫離居莫知我(則勞也箋云正/長也官長之大)¶
(夫厲王流于&KR0510;而皆散處/無復知我民之見疲勞也)三事大夫莫肯夙夜&KR0022;君諸侯¶
莫肯朝夕(箋云王流在外三公及諸侯隨而行者/皆無君臣之禮不肯晨夜朝暮省王也)¶
周禮秋官下朝大夫曰掌&KR0022;家之國治(&KR0022;家王子弟公卿/及大夫之菜地也)¶
凡&KR0022;家之治於國者必因其朝大夫然後聽之¶
禮記曲禮上曰大夫七十而致事&KR0002;不得謝(謝去也君貪/其德而留之)¶
<pb:KR3k0012_SBCK_243-5a>¶
則必賜之几杖行役以婦人適四方乗安車自稱曰老夫於¶
其國則稱名越國而問焉必告之以其制(他國問其老者/必以制度告之)¶
　　　　　金紫光禄大夫¶
于寳晉紀曰尚書僕射季胤母䘮拜金紫光禄大夫給¶
吏卒門施行馬¶
三國典略曰房謨夲姓屋氏髙勃海王入洛授金紫光禄¶
大夫累賜奴婢率多放免王後賜生口黥靣爲房字而付¶
之¶
　　　　　光禄大夫¶
漢書百官表曰光禄勲属官有大夫掌議論¶
漢書曰谷永旣爲大將軍王鳯擢爲光禄大夫永奏書謝¶
鳯曰永斗筲之材質薄學杇無一日之雅左右之方將軍¶
恱其狂言擢之皂衣之吏厠之争臣之未¶
<pb:KR3k0012_SBCK_243-5b>¶
又曰金日磾爲光禄大夫親近未甞有過上信愛之¶
又曰貢禹上書云貧老家貲不满萬錢拜光禄大夫賜益¶
多家益冨伏自念無報厚德日夜慙愧¶
又曰杜陵王仲翁霍光以爲光禄大夫仲翁出入蒼頭廬¶
兒傳呼甚尊寵¶
又曰蔡義上書云臣山東草萊之人行能無所比容貌不¶
及衆然而不弃人倫者以聞道於先師願賜清間之讌得¶
舒精思於前上即見說詩甚恱擢爲光禄大夫¶
東觀漢記曰張堪字子孝爲光禄大夫數諌堪常乗白馬¶
光武毎有異政輙曰白馬生且復諌矣¶
又曰樊宏字靡卿爲光禄大夫爲人謙素畏慎每朝㑹迎¶
期先到俯伏待事時至乃起帝聞之勑臨朝乃告勿令䂊¶
到¶
<pb:KR3k0012_SBCK_243-6a>¶
後漢書曰鄧太后從樊准議悉以公田賦與貧人即擢准¶
與議郎吕倉並守光禄大夫准使兾州倉使兖州准到部¶
開倉廩食(&KR0338;/給)慰安生業流人咸得蘇息¶
又曰魏文帝受禪欲以楊彪爲太尉先遣使示旨彪辝曰¶
彪俻漢三公遭代傾亂不能有所&KR0024;益耄年&KR0013;病豈可賛¶
惟新之朝遂固辭乃授光禄大夫賜几杖衣&KR0129;因朝㑹引¶
見令彪着布單衣鹿皮冠而入待以賔客之禮¶
華矯後漢書曰鄧彪遭後母憂毀瘠過禮因疾乞身以光¶
禄大夫行服¶
漢書解詁曰武帝以中大夫爲光禄大夫與博士俱以儒¶
雅之選異官通職周官所謂官聮者也温故知新率由舊¶
章皆能明古今辨章舊聞者也¶
漢書百官表注曰光禄大夫古官也銀章青綬¶
<pb:KR3k0012_SBCK_243-6b>¶
漢官儀曰光禄大夫秩比二千石不言属光禄大夫勲門¶
外特施行馬以旌別之¶
魏志曰常林字伯槐河内温人也時論林節操清峻欲致¶
之公輔而林遂稱疾篤拜光禄大夫¶
又曰黄&KR0004;四年詔給光禄大夫楊彪吏卒門施行馬¶
吴志曰八月遣光禄大夫周弈石偉廵行風俗察將吏清¶
濁民所疾苦爲黜陟之詔¶
王隱晉書曰劉毅字仲雄年七十告老以光禄大夫致仕¶
門施行馬賜錢百三十萬¶
晉書曰王覽爲宗正卿致仕詔遣殿中醫療疾給藥後轉¶
光禄大夫門施行馬¶
又曰鄭襃魏景元&KR0004;疾病失明屢乞骸骨不許拜光禄大¶
夫¶
<pb:KR3k0012_SBCK_243-7a>¶
又曰華表字偉容歆子也太始中爲太中大夫禄賜與卿¶
同門施行馬¶
晉陽秋曰李喜乞老以爲光禄大夫門施行馬¶
晉中興書曰王藴字仁修烈宗將納后訪于公卿僕射安¶
曰王藴地望可與國㛰定后旣立徵拜金紫光禄大夫¶
又曰祖納字士言少持操行能言名理遷右光禄大夫¶
又曰荀組字太章頴川人也弱冠太尉王夷甫見而稱之¶
爲光禄大夫¶
又曰荀松字景猷組族子也弱冠大原王濟甚相器重拜¶
右光禄大夫¶
又曰賀循字彦士㑹稽人也節操髙厲童齓不群言行舉¶
動必以禮讓行有餘力則精書學由是愽覽群書尤明三¶
禮爲江表儒宗拜右光禄大夫¶
<pb:KR3k0012_SBCK_243-7b>¶
又曰頋和字君季榮族子也和二歳失父揔角便有清操¶
弱冠知名族父榮雅器之曰此吾家千里駒也興吾宗者必¶
此子矣康帝即位爲尚書僕射更拜銀青光禄大夫又遷¶
左光禄大夫¶
晉諸公賛衛尉&KR0019;祇以風疾遜位加光禄大夫門施行馬¶
齊書云周盤龍丗祖講武令盤龍領軍校尉騁矟以疾爲¶
光禄大夫¶
後魏書曰李茂字中宗爲光禄大夫茂性謙愼以弟仲寵盛¶
懼於盈滿遂託以老疾固請遜位髙祖從之聽食大夫禄¶
還私第¶
汝南先賢傳曰郭憲爲光禄大夫上欲到三輔憲諌曰天¶
下&KR0004;定車駕未可以廵上遂行憲當車拔佩刀以斷車靷¶
上不止到弘農兵起頴川上曰恨不用光禄之言於是乃¶
<pb:KR3k0012_SBCK_243-8a>¶
還¶
樊英別傳曰詔書告南陽太守五官中郎將樊英委榮辝¶
禄不降其節志不可奪今以英爲光禄賜還家在所縣給¶
榖千斛常以八月存髙年給羊一頭酒三斛¶
荀氏家傳曰闓字道明性清静善談論遷光禄大夫以君¶
面似胡明帝謂爲神明胡子¶
　　　　太中大夫¶
韋昭辨釋名曰太中大夫大夫之中最髙大也¶
漢書曰陸賈楚人也以客從髙祖定天下以口辨居左右¶
常使諸侯中國&KR0004;定尉佗平南越因王之髙祖使賈賜佗¶
印爲南越王賈說佗令稱臣奉漢約歸報高帝太悅拜賈¶
爲太中大夫¶
又曰東方朔字曼倩平原厭次人也拜太中大夫觀察顔¶
<pb:KR3k0012_SBCK_243-8b>¶
色直言切諌上常用之¶
東觀漢記曰來歙字君叔南陽新野人也歙有大志慷&KR0099;¶
治春秋左氏東詣洛陽見上大喜曰君叔獨勞苦即&KR0281;&KR0013;¶
䄡&KR0237;以衣歙拜太中大夫¶
後漢書徴郭伋太中大夫賜宅一區及帷帳錢榖以充其¶
家伋輙散與宗親九族無所遺餘¶
司馬彪續漢書曰張湛拜太中大夫病居東門&KR0049;舎故時¶
人号之爲中東門君上數存問賞賜¶
魏志曰管寧字㓜安北海朱虚人也年十六䘮父中表&KR0598;¶
其&KR0012;貧咸共贈賻悉辝不受長八尺美&KR0161;眉與平原華歆¶
同縣邴原相友黄&KR0004;四年詔公卿舉獨行君子司徒華歆¶
薦寧文帝以寧爲太中大夫固辭不受¶
又曰韓曁字公至明帝詔曰太中大夫曁澡身浴德志節¶
<pb:KR3k0012_SBCK_243-9a>¶
髙潔年逾七十守道弥固可謂純篤老而益劭者也其以¶
曁爲司徒¶
呉志曰裴&KR0007;字彦黄下邳人也少有學行官至太中大夫¶
梁書曰頋憲之字士思風疾求還吴天監二年授太中大¶
夫雖累年宰郡資無擔石及歸環堵不免飢寒¶
　　　　　中大夫¶
漢書曰晁錯對䇿書百餘人唯錯爲髙最乃遷爲中大夫¶
又曰倪寛以侍御史見上語經學從問尚書一篇擢爲中¶
大夫¶
　　　　　中散大夫¶
東觀漢記曰牟長字君髙少篤學治歐陽尚書諸生着緑¶
前後萬人建武十四年徵爲中散大夫¶
後漢書曰魯丕字叔陵遷中散大夫時賈逵薦丕道藝深¶
<pb:KR3k0012_SBCK_243-9b>¶
明冝見任用因和帝朝㑹召見諸儒丕與侍中賈逵尚書¶
令黄香等相難數事帝善丕說罷朝特賜冠㥽履襪衣一襲¶
續漢書曰譙玄字君黄能說春秋遷中散大夫¶
　　　　　柱國¶
北史曰李敏美姿容善&KR0016;射開皇&KR0004;周宣后樂平公主有女¶
娥英妙擇婚對勑貴公子弟集弘聖宫者日以百數公主¶
選取敏禮儀如帝女後將侍宴公主謂敏曰我以天下與¶
至尊唯一女夫當爲汝求柱國&KR0002;授餘官慎無謝及進見¶
上親御琵琶敏舞大恱爲公主曰敏何官對曰一白丁耳¶
上謂敏可授儀同敏不荅上曰不满尓意耶令授開府又¶
不謝上曰公主有大功於我敏迺拜蹈舞遂於坐發詔授¶
柱國〇五代史後唐天成三年五月詔曰開府儀同三司階¶
之極太師官之極封王爵之極上柱國勲之極近代巳來¶
<pb:KR3k0012_SBCK_243-10a>¶
文臣官階稍髙便授柱國歳月未深便轉上柱國武資不¶
計何人&KR0004;官便授上柱國官爵非無次第階勲俻有等差¶
冝自此時重修舊制今後凡是加勲先自武&KR0016;尉經十二¶
轉乃授上柱國永作成䂓不令踰越雖有是命竟不革前¶
例¶
　　　　　奉朝請¶
漢書曰王陵爲太傅杜門謝疾竟不朝請¶
續漢書曰前漢列侯奉朝請在長安位次三公漢武時宣¶
帝爲皇曽孫令奉朝請¶
東觀漢記曰建武中鄧禹失司徒特進奉朝請¶
漢官解詁曰三輔職如郡守獨奉朝請成帝丞相張禹遜¶
位特進奉朝請又以開内侯蕭望之奉朝請奉朝請之號¶
則非爲官如淳曰諸侯春朝天子曰朝秋曰請雖國戚及¶
<pb:KR3k0012_SBCK_243-10b>¶
勲門子弟爲之但預朝請㑹而巳¶
晉起居注曰孝武寕康三年詔隴西王丗子越駙馬都尉¶
楊邈並可奉朝請侍從左右與太子遊處¶
沈約宋書曰奉朝請無貟外夲不爲官漢東京罷省三公外¶
戚宗室多奉朝請奉朝請者奉㑹朝請召而巳¶
又曰王敬弘子恢之&KR0013;召爲祕書郎敬弘求爲奉朝請與¶
恢之書(曰秘書/有隄)故有競朝請無限故無競吾欲使汝處於不¶
競之地太祖嘉而許之¶
北齊書曰祖鴻勲爲州主簿僕射臨淮王彧表薦鴻勲有文¶
學冝試以一官勑除(奉/朝)請人謂之曰臨淮舉卿便以得調¶
竟不相謝恐非鴻勲曰爲國舉才臨淮之務祖鴻勲何事¶
從而謝之彧聞而喜曰吾得其人矣¶
後魏書曰崔光韶事親以孝聞&KR0004;除奉朝請光韶與弟光¶
<pb:KR3k0012_SBCK_243-11a>¶
伯雙生操業相侔特相友愛遂經吏部尚書李冲讓官於¶
光伯辝色懇至冲爲奏聞髙祖嘉而許之¶
又曰裴詢字敬叔美儀皃多藝能音律&KR0054;弈咸所開解起¶
家奉朝請¶
又曰梁景伯生於桑乾少䘮父以孝聞家貧傭書自給養¶
母甚謹尚書盧淵稱之於李冲冲時典選㧞爲奉朝請¶
　　　　　致仕官¶
晉書曰王祥致仕詔賜几杖床帳簟蓐以舎人六人爲睢陵¶
公舎人¶
又曰鄭冲致仕詔賜安車駟馬床帳簟蓐¶
五代史曰鄭韜以户部尚書致仕自襁褓迨於懸車事真¶
僞十一君凡七十載所任無官謗無私過三持使節不辱君¶
命士無賢不肖皆㳟巳接納晚年背傴時人咸曰鄭傴不¶
<pb:KR3k0012_SBCK_243-11b>¶
迃平生交友之中無&KR0169;怨親族之間無愛憎恬和自如性¶
尚閑簡及致政歸洛甚愜終焉之旨¶
太平御覽卷第二百四十三¶
