# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:08.057047
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 177
#+PROPERTY: FILE SB11n0727-177太平御覽-卷之一百七十七.
<pb:KR3k0012_SBCK_177-1a>¶
太平御覽卷第一百七十七¶
　居處部五¶
　　　　　臺上¶
爾雅曰觀四方而髙曰臺(積土四/方者)有木曰榭¶
釋名曰臺持也言築土堅髙能自勝持也¶
尚書曰散鹿臺之財¶
毛詩曰經始勿亟庶民子來謂文王之作靈臺也¶
又曰新臺刺衛宣公也納伋之妻作新臺于河上而要之¶
國人惡之而作是詩¶
禮記月令五月可以居髙明可以處臺榭¶
左傳曰夏啓有鈞臺之饗¶
又曰宋平公築臺妨於農収子罕請俟農功之畢公弗許¶
築者謳曰澤門之楯實興我役邑中之黔實慰我心(子罕/黒居)¶
<pb:KR3k0012_SBCK_177-1b>¶
(邑/中)子罕聞之親執朴以行築而扶其不勉者曰吾儕小人¶
皆有闔廬以避燥濕寒暑今君爲一臺而不速成何以爲¶
役謳者乃止¶
又曰晉靈公不君從臺上彈人觀其避丸者¶
又曰楚子成章華之臺願與諸侯落之¶
又曰有虵自泉(臺出入于國如/先君之數八月)聲姜薨毀泉臺也¶
史記曰𥘿皇作瑯瑘臺刋石頌德¶
又曰晉靈公造九層之臺孫息曰臣能累十二棊加一鷄¶
子於上公曰危哉息曰公造九層之臺三年不成實危於¶
此公乃止¶
又曰趙武靈王爲野臺以望齊中之山境徐廣注野一作¶
望齊也¶
又曰蜀寡婦清其先得丹穴(徐廣曰涪/陵出丹也)而擅其利數世家¶
<pb:KR3k0012_SBCK_177-2a>¶
亦不訾(謂其多不/可訾量)清寡婦也能守其業用財自衛不見侵¶
犯𥘿皇帝以爲貞婦而爲築女懷清臺¶
又曰淮南王安立思仙臺¶
又曰楚靈王爲章華之臺伍舉諌曰昔楚莊王爲匏居之¶
臺髙不過望國氛大不過容宴豆¶
又曰燕昭王置千金於臺上以延天下士謂之黄金臺¶
又曰子路聞蒯聵入馳徃入城造蒯聵蒯聵與孔悝登臺¶
子路曰君焉用孔悝請得而殺之蒯聵弗聽於是子路欲¶
燔臺蒯聵懼乃下石乞壷黶攻子路斷纓子路曰君子死冠¶
不免結纓而死¶
又曰漢武帝起栢梁臺髙數十丈悉以香栢香聞數十里¶
漢書郊祀志曰王莽篡位二年好神仙事以方士言起八¶
風臺於宫中臺成作樂其上¶
<pb:KR3k0012_SBCK_177-2b>¶
史記云漢武帝元封二年公孫卿言於帝曰仙人好樓居¶
帝乃使卿持節候神作通天臺髙三十丈雷雨悉在其下¶
去長安三百里望見長安城武帝𥙊天臺舞八歳童女三¶
百人置祠具招仙人𥙊天巳令人&KR0155;通天臺以候天神天¶
神旣下𥙊所若大流星乃舉烽火而就竹宫望拜上有承¶
露盤仙人掌擎玉盃承雲　表之露元鳯間臺自毀椽桷¶
皆化爲龍鳯隨風雨飛去西京賦云通天眇而竦峙經百¶
常而基擢上班華以交紛下刻峭而&KR0002;削也¶
又藝文志曰曲臺記后倉記七篇如淳注曰行禮射曲臺¶
后倉爲記故曰曲臺¶
又曰趙武靈王建藂臺於邯鄲¶
又曰文帝甞欲作露臺計之直百金曰百金中民十家之¶
産也吾奉先帝宫室常恐羞之何以臺爲¶
<pb:KR3k0012_SBCK_177-3a>¶
又曰貳師撃右賢王召李陵使爲貳師將軍輜重陵召見¶
武臺(師古日末央/宫有武臺也)叩頭自請曰臣所將屯邊者皆荆楚勇¶
士竒材劒客也力扼虎射命中願得自當一隊到蘭于山¶
南以分單于兵母令專郷貳師軍上曰將軍惡相屬邪吾¶
發軍多無&KR0016;予女陵對曰無所事&KR0016;(師古曰猶言/不事復&KR0016;也)臣願以¶
少擊衆歩兵五千渉單于庭上壯而拜之¶
後漢書曰永平&KR0004;馬援女立爲皇后顯宗圖𦘕建&KR0004;中名¶
臣列將於雲臺(雲臺在/南宫)以椒房故獨不及援東平王蒼觀¶
圖言於帝曰何不𦘕伏波像帝𥬇而不言〇魏志曰武紀¶
建安十五年作銅雀臺十八年作金虎臺又作冰井臺¶
魏略云黄&KR0004;五年文帝東征留郭后於永始臺霖雨城樓¶
多壞有司請移止后曰昔楚昭王出遊貞姜留漸臺江水¶
至使迎而無符不去卒没今帝在逺未有急而便移止奈何¶
<pb:KR3k0012_SBCK_177-3b>¶
也¶
何晏景福殿賦曰鎮以崇臺實曰永始&KR0232;道重閣猖狂是¶
俟¶
吴志曰孫權於武昌臨釣臺飲酒大忻歡使人以水灑羣¶
臣曰今日酣飲醉墮臺乃止張昭曰紂爲糟丘酒池長夜之¶
飲當時亦以爲樂不以爲惡權有慙色而罷¶
晉書曰汝南文成王亮太妃伏氏甞有小疾祓於落水亮兄¶
弟三人侍從並持節鼔吹震耀洛濵武帝登凌雲臺望見¶
曰伏妃洛可謂冨貴矣¶
又曰范甯爲豫章太守大設庠序遣徃交州採磬石以供¶
學用改革舊制不拘常憲逺近至者千餘人資給衆費一¶
岀私禄并取郡四姓子弟皆充學生課讀五經又起學臺¶
功用弥廣¶
<pb:KR3k0012_SBCK_177-4a>¶
又曰凉張茂築靈釣臺周輪八十餘堵其髙九仞武陵人¶
閻魯夜叩門呼曰武公遣我來曰何故勞百姓築臺乎姑¶
臧令辛巖以魯妖妄請殺之茂曰吾信勞人魯稱先君之¶
令何謂妖乎太府主簿馬魴曰今丗難未夷唯當𢎞尚道¶
素不冝勞役崇飾臺榭比年巳來轉覺衆務日奢於往昔¶
所經營輕違雅度實非士女所望於明公茂曰吾過也命¶
止作役¶
崔鴻十六國春秋夏録曰赫連勃勃大破南凉傉檀于百¶
井殺衆數萬以人頭爲京觀號曰髑髏臺¶
韓子曰景公與晏子游少海登栢寢之臺望其國曰羙哉¶
煥乎後丗將孰有之晏子曰其田氏乎曰寡人有國如田¶
氏有之爲之奈何對曰君&KR0002;欲奪之則近賢逺不肖治其¶
煩亂綏其刑罰振貧窮恤孤寡行惠而好儉民將歸君雖¶
<pb:KR3k0012_SBCK_177-4b>¶
十田氏其如君何¶
又曰越王伐吴先宣言吾聞吴王築如皇之臺掘淵泉之¶
池罷苦百姓剪財貨以盡民力余爲民誅之¶
幽明録曰海中有金臺出水百丈結構巧麗窮極神功横¶
巖雲渚竦曜星河也¶
晏子春秋曰景公起大臺歳寒役者皆凍晏子遂如臺執¶
扑鞭其不務者曰吾細人也皆有闔廬以避燥濕(寒暑/今君)爲¶
一臺而不速成國人皆以晏子助君虐也晏子歸而君令¶
罷役仲尼曰古之善爲臣者羙名歸之君災禍歸之身¶
陸賈新語曰楚靈王作乾溪之臺立百仭之髙欲登浮雲¶
窺天上¶
王孫子曰昔衛靈公坐重華之臺侍御數百隨珠照曰羅¶
衣從風仲叔御諌曰昔桀行此而滅紂用此以亡今四境¶
<pb:KR3k0012_SBCK_177-5a>¶
内侵諸侯加兵土地日削内寵無乃太盛歟公下席再拜¶
曰寡人過矣於是岀宫女數百人百姓大恱子貢聞之曰¶
所謂能受諫也¶
賈子曰翟王使使之楚楚王誇之饗于章華之臺三休乃¶
至〇南雍州記曰隆中諸葛亮故宅有舊井一今涸無水¶
盛𢎞之記云宅西有三間屋基跡極髙云是孔明避水臺¶
先有人姓董居之滅門後無復敢有住者齊建武中有人¶
修井得一石枕髙一尺二寸長九寸獻晉安王習鑿齒又¶
爲宅銘今宅院見在¶
樓觀本記曰尹喜宅南山阜上先館舎即大夫觀望之臺¶
也昔老君於此山騰空時人因號曰老子陵盖非墳墓也¶
故爾雅云大陸曰阜大阜曰陵此之謂矣¶
新序曰桀作瑶臺殫百姓之財伊尹諌之桀曰吾有天下¶
<pb:KR3k0012_SBCK_177-5b>¶
猶天之有曰日亡吾亡矣¶
又曰魏王將欲爲中天之臺曰敢諌者死許綰入曰聞大¶
王將爲中天之臺願加一力王曰子何力能加曰臣聞天與¶
地相去萬五千里今王因而半之當立七千五百里髙其¶
趾當方八千里盡王之地不足以爲臺趾古者堯舜建諸¶
侯五千里王必願爲臺必起兵伐諸侯盡有其地猶不足又¶
伐四夷得方八千里乃足以爲臺趾材木之積人徒之衆¶
食廪之輸以千萬億度八千里之外當盡農畒之地足以¶
奉給王臺具者巳備乃可作王黙然而罷¶
又曰紂爲鹿臺十年乃成大三里髙千尺臨望雲雨故天¶
下叛¶
沈懷逺南越志曰熈安縣東南有圎岡髙十丈四面爲羊¶
膓道論者曰尉佗登此望漢而朝名曰朝臺也¶
<pb:KR3k0012_SBCK_177-6a>¶
裴淵廣州記曰尉佗築臺以朝漢室圎基千歩直峭百丈¶
螺道登進頂上三畒朔望&KR0155;拜號爲朝臺¶
戴延之西征記曰許昌城本許由所居大城東北九里有¶
許由臺髙六丈廣三十歩長六十歩由耻聞堯讓而登此¶
山邑人慕徳故立此臺¶
管子曰囷倉寡而臺榭繁者藏不足以供其費臺榭相望¶
者其上下相怨也¶
三輔故事曰未央宫前有東山臺釣臺倉池中漸臺¶
轉詩外傳曰趙簡子有臣曰周舎立於門下抱筆執牘從¶
之書過簡子與之居無幾而死後與諸大夫飲於洪波之臺¶
酒酣泣曰千羊之皮不如一狐之腋衆人之唯唯不如周¶
舎之諤諤今舎死吾亡無日矣¶
&KR0003;苑楚莊王與晉戰勝之懼諸侯之畏巳也乃築爲五仭¶
<pb:KR3k0012_SBCK_177-6b>¶
之臺臺成而觴諸侯諸侯請約莊王曰我薄徳之人也諸¶
侯請爲觴皆仰而曰將將之臺窅窅其謀我言而不尚諸¶
侯伐之於是逺者來朝近者入賔¶
又曰齊景公爲露寢之臺成而不適焉栢常騫曰爲臺甚¶
急臺成君何爲不適焉公曰然梟昔鳴昔鳴者其聲無¶
不爲也吾惡之甚是以不適焉栢常騫曰臣請禳而去之¶
公曰何其對曰築新室爲置白茅焉(公使爲室置白茅焉/栢常騫夜用事明)問¶
公曰今昔聞梟聲乎公曰一鳴而不復聞使人徃視之梟¶
當陛布翼伏地而死¶
家語曰楚王將游荆臺司馬子期諌王怒令尹子西駕於¶
殿下曰今荆臺之觀不可失也王喜子西岀從十里還引¶
轡而止曰夫子期忠臣也若臣䛕臣也願王賞忠而誅䛕¶
也王乃還¶
<pb:KR3k0012_SBCK_177-7a>¶
五經異義曰天子有三臺靈臺以觀天文時臺以觀四時¶
施化囿臺以觀鳥獸魚鼈諸侯卑不得觀天文無靈臺但¶
有時臺囿臺¶
歸藏夏后曰啓筮享神於晉之靈臺作璿臺¶
山海經曰享神於大陵而上釣臺¶
老子曰九層之臺起於累土¶
又曰衆人熈熈如春登臺¶
伏滔地記曰瑯瑘城東南十里有郎山即古郎瑘臺也¶
𥘿始皇二十八年至瑯瑘大樂之留三月作瑯瑘臺臺赤¶
孤山也然髙顯出於衆山之上髙五里下周二十餘里山¶
上壘石爲臺石形如塼長八尺廣四尺厚尺半三級而上¶
級髙三丈上級平敞二百餘歩刋石立碑紀𥘿功徳漢武¶
帝亦登此臺¶
<pb:KR3k0012_SBCK_177-7b>¶
吴越春秋曰楚靈王立建章華之臺與羣臣登焉王曰臺¶
美乎伍舉曰臣聞國君服寵以爲美安民以爲樂克聽以爲¶
聦致逺以爲明不聞土水之崇髙蟲鏤之刻𦘕金石之清¶
音&KR0093;竹之悽唳以之爲美昔先莊王爲匏居之臺髙不過望¶
國氛大不過容宴豆士不妨守備用不煩官府民不敗時¶
務官不易朝市今君爲此臺七年國人怨焉財用盡焉年¶
穀敗焉百姓煩焉諸侯忿怨卿士訕譏豈前王之所盛人¶
君之所美者乎臣之誠愚不知所謂也靈王納之即除工¶
去飾不遊於臺¶
又曰范蠡於東武山起遊臺其上東南爲司馬門立増樓¶
冠其山巔以爲靈臺起離宫於淮陽中𪧐臺在於髙平駕¶
臺在於成丘立苑於樂野燕臺在於石室齊臺在於襟山¶
勾踐之岀遊也休息石臺食於冷厨¶
<pb:KR3k0012_SBCK_177-8a>¶
又曰吴王闔閭治宫室立射臺於安里華池在平昌南城¶
宫在長樂闔閭出逰卧秋冬治於城中春夏治於姑胥之¶
臺且食䱉山晝逰胥臺射於鷗陂馳於遊臺興樂石城¶
又曰越得神木一𩀱大二十圍長五十尋陽爲文梓隂爲¶
楩柟巧工施校制以規繩雕治圎轉刻削磨礱分以丹青¶
錯𦘕文章嬰以白壁鏤以黄金&KR0250;𩔖龍虵文彩生光乃使¶
大夫種獻之於吴王曰東海役臣臣孤勾踐使臣種敢因¶
下吏聞於左右頼大王之力竊爲小殿有餘材再拜獻之¶
吴王大恱子胥諌曰王勿受昔者桀爲靈臺紂起鹿臺隂¶
陽不和寒暑不時五榖不熟自取其灾民虚國變遂取滅亡¶
大王受之後必爲越所戮吴王不聽遂受而起姑胥之臺¶
三年聚材五年乃成髙見二百里行歩之人道死巷&KR0152;不¶
輟嗟嘻之聲民疲士苦人不聊生¶
<pb:KR3k0012_SBCK_177-8b>¶
帝王世紀曰周&KR0956;王雖居天子之位爲諸侯所侵逼與家¶
人無異貰於民無以歸之乃上臺以避之故周人因名其¶
臺曰逃債臺故洛陽南宫簃臺是也¶
吕氏春秋曰有娥氏有二佚女爲九成臺飲食必以獻王¶
孫子曰昔衛靈公坐重華之臺侍御數百隋珠照日羅衣¶
從風¶
戴延之西征記曰官度臺去青口澤六十里魏武造也破¶
𡊮紹於此¶
楊龍驤洛陽記曰凌雲臺髙二十三丈登之見孟津¶
鄧徳明南康記曰&KR2004;都君山上有玉臺方廣數丈周廻盡¶
是白石柱自然石覆如屋形也四面多松杉遥眺峨峨嚮¶
像羽人之舘風雨之後景氣明浄頗聞山上有皷吹之聲¶
山都木客爲儛唱之節¶
<pb:KR3k0012_SBCK_177-9a>¶
&KR0274;征記曰廣陽門北魏明帝流柸池猶有處所池西平原¶
懿公主第有皇女臺西南劉曜壘壘西曜試弩棚西北有¶
&KR0720;雞臺¶
太平御覽卷第一百七十七¶
<pb:KR3k0012_SBCK_177-9b>¶
