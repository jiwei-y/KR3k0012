# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:10.882638
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 233
#+PROPERTY: FILE SB11n0727-233太平御覽-卷之二百三十三.
<pb:KR3k0012_SBCK_233-1a>¶
太平御覽卷第二百三十三¶
職官部三十一¶
　秘書&KR0101;　秘書少&KR0101;秘書丞　秘書郎¶
　　　　　秘書&KR0101;¶
六典曰&KR0101;之職掌&KR0022;國經籍圖書之事有二局一曰著作¶
二曰太史皆率其屬而修其職少&KR0101;爲之貳¶
東觀漢記曰桓帝延嘉二年&KR0004;置秘書&KR0101;掌典圖書古今¶
文字考合異同¶
華嶠後漢書曰學者稱東觀爲老氏藏室道家蓬萊山王¶
融曲水詩序曰記言事於仙室謂藏室也¶
魏志曰王象字義伯散&KR0016;常侍領秘書&KR0101;撰皇覽魚豢¶
魏略曰蘭臺臺也而秘書署耳¶
王隠晉書曰王沉爲秘書&KR0101;著魏書多爲時諱而善序事¶
<pb:KR3k0012_SBCK_233-1b>¶
又曰羊祐爲黃門郎陳留王立以少帝不願爲侍臣徙爲¶
秘書&KR0101;¶
又曰惠帝永平元年詔云秘書&KR0101;綜理經籍考校古今課¶
試署吏領有四百人冝專其事¶
鄧粲晉紀華譚爲秘書自&KR0018;宿名意毎怏怏嘗從容謂上¶
曰臣老於秘閣矣汲黯之言復存今日上不恱¶
晉諸公讃曰荀朂領秘書監太康二年汲郡冢中得竹書¶
朂躬自撰次注冩以爲中經列於秘書經傳闕文多所證¶
明¶
又讃曰&KR0067;峻自司空長史遷秘書監幽讃符命天文地理¶
因有述焉¶
何法盛晉中興書曰孫盛字安國爲秘書監篤尚好學自¶
少及長常手不釋卷旣居史官乃著三國陽秋¶
<pb:KR3k0012_SBCK_233-2a>¶
沈約宋書百官志曰秘書監丞各一人郎四人魏武建國¶
有秘書令左右丞黃&KR0004;中分秘書立中書而秘書之局不¶
廢昔漢武帝建藏書之𠕋置寫書之官於是天下文籍皆¶
在天禄石渠延閣廣内秘府之室謂之秘書至成哀世使¶
劉向父子以夲官典其事至于後則圖籍在東觀有校書¶
郎又有著作郎(傳毅馬融之徒多爲校書郎又蔡邕從尚/書選入東觀著作邕旣巳爲尚書郎而入)¶
(東觀著作復拜議/郎知是著作郎也)又碩學逹官徃徃典校秘書如向歆故¶
事或但校書東觀或有兼撰漢記也¶
梁書曰任昉字彦昇爲秘書監自齊永元以來秘閣四部¶
篇卷紛雜昉手自讎校由是篇目定焉¶
後魏書伊馥世祖欲拜馥爲尚書郡公馥辭曰尚書務殷¶
公爵至重非臣年少愚近所冝荷任請収過恩世祖問其¶
所欲馥曰中秘二省多諸文士&KR0002;恩矝不巳請叅其次世¶
<pb:KR3k0012_SBCK_233-2b>¶
祖賢之遂拜爲中護將軍秘書監¶
隋書曰栁&KR1618;煬帝嗣位拜秘書監封漢南縣公帝退朝之¶
後便命入閤言宴諷讀終日而罷帝毎與嬪后對酒時逢¶
與㑹輙遣命之至與同榻共席恩&KR0002;友朋帝猶恨不能夜¶
召於是命匠刻木偶人施機𨵿能坐起拜伏以像於&KR1618;帝¶
毎在月下對酒輙令宫人置之於坐與相讎酢而爲懽𥬇¶
唐書曰魏徵爲秘書監奏引學者校定四部書自是秘府¶
圖籍粲然畢備¶
劉歆七略曰武帝廣獻書之路百年之間書積如丘山故¶
外有太常史愽士之藏内則延閣廣内秘室之府¶
魚豢典略曰芸臺香辟&KR0083;魚蠧故藏書臺稱芸臺¶
三輔黃圖曰未央宫東有麒麟殿臧秘書即楊雄校書之¶
處也¶
<pb:KR3k0012_SBCK_233-3a>¶
王充論衡曰蘭臺之官監國得失也¶
通典曰秘書省但主書冩勘校而巳雖非要刺然好學君¶
子亦多求爲之¶
温嶠舉荀崧爲秘書監表曰夫國史之興將以明失得之¶
跡謂之實録使一代之典煥然可觀散&KR0016;常侍崧文質彬¶
彬思義通愽歷位先朝莅事以穆冝掌秘奥宣明史籍¶
王肅表曰青龍之末主者啓選祕書監詔秘書騶吏以上¶
三百餘人非但學問義理當聞有威嚴能檢下者詔肅以¶
常侍領焉¶
又王肅論秘書不應屬少府表曰魏之秘書即漢之東觀¶
郡國稱敢言之上東觀且自大魏分秘書而爲中書以來¶
傳緒相繼于今三監未有𨽻名於少府者也今欲使臣編¶
名於騶&KR1879;言事於外府不亦&KR0549;朝章而辱國典乎大和中¶
<pb:KR3k0012_SBCK_233-3b>¶
蘭臺秘書争議三府奏議秘書司先生之載籍掌制書之¶
典謨與中書相亞冝與中書爲官聮¶
華嶠集詔曰尚書嶠體素弘簡文雅該通經覽古今愽聞¶
多識屬書實録有良史之志故轉爲秘書監其加散&KR0016;常¶
侍使中書散&KR0016;著作及治禮者律天文數術南省文章門¶
下撰集皆典領之嶠表伏見詔書以臣爲秘書監加位常¶
伯昔劉向父子世典史籍馬融通愽三入東觀非臣膚淺¶
所敢投跡¶
唐書太宗正授顔師古秘書監制曰秘書望華史官任重¶
𨕖衆而舉歷代攸難守秘書監顔師古體業淹和噐用詳¶
敏學該流略詞兼典麗職司圖書亟經歳序朱紫旣辨著¶
述有成冝正名噐允兹望實可秘書監¶
　　　　　秘書少監¶
<pb:KR3k0012_SBCK_233-4a>¶
唐書周思茂者貝州漳南人少與弟思鈞俱早知名自右¶
史轉太子舎人與范履冰在禁最蒙親遇至於政事損益¶
多叅預焉累遷麟臺少監崇文舘學士垂拱四年下獄死¶
又曰王紹宗楊州江都人也遷秘書少監仍侍皇太子讀¶
書紹宗性澹雅以儒素見稱當時朝廷之士咸敬慕之張¶
易之兄弟亦厚之易之伏誅紹宗坐以交徃見廢¶
又曰德宗以左諌議大夫史舘修撰張薦爲秘書少監修¶
撰如故時裴延齡貴欲異同宰府乃言於上曰諌議大夫¶
論朝廷得失之官史館修撰書朝廷得失之事則領史職¶
者不冝爲諌官故有斯命¶
　　　　　秘書丞¶
魏志曰武帝置秘書左右丞以劉放爲秘書左丞孫資爲¶
秘書右丞¶
<pb:KR3k0012_SBCK_233-4b>¶
魏略曰薛夏字宣聲天水人也愽學有才華天水舊有姜¶
任閻趙四姓常推於郡中而夏爲單家不爲降屈四姓欲¶
治之夏乃遊逸東詣京師太祖宿聞其名甚禮遇之文帝¶
又嘉其才黃&KR0004;中爲秘書丞帝常與夏推論書傳未嘗不¶
終日也毎呼之不名而謂之薛君夏居甚貧帝又顧其衣¶
薄解御&KR0129;賜之其後征東將軍曹休來朝時帝方與夏有¶
所諮論而外啓休到帝引入坐定帝顧夏目之於休曰此¶
君秘書丞天水薛宣聲也冝共談其見遇如此¶
魚豢魏略曰薛夏爲秘書丞時秘書嘗公事移蘭臺蘭臺¶
自以臺也秘書丞時爲署耳謂夏不得儀當有坐者夏報¶
曰蘭臺爲外臺秘書爲内閣臺也閣也何不相移之有蘭¶
臺無以折之¶
又曰嚴苞以髙才黃&KR0004;中入爲秘書丞數奏文賦帝甚異¶
<pb:KR3k0012_SBCK_233-5a>¶
之¶
晉書𥞇紹以父得罪靖居私門山濤領選啓武帝曰康誥¶
有言父子罪不相及𥞇紹賢侔郄缺冝加旌命請爲秘書¶
郎帝謂濤曰如卿所言乃堪爲丞何但郎也乃發詔徴之¶
起家爲秘書丞¶
王隱晉書曰&KR0067;峻字山甫愽學有才爲秘書丞遍觀古今¶
聞見益優¶
虞預晉書曰何禎字元幹廬江人也爲尚書郎特詔叅祕¶
書丞祕書夲有一丞時尚未轉遂以楨爲右丞右丞之置¶
自楨始也¶
檀道論晉陽秋曰太元十八年王謐爲秘書丞乃表前尚¶
書殷允中書郎張敞太子後率郄儉之故太常桓石秀是¶
多書之家請秘書郎分局採借¶
<pb:KR3k0012_SBCK_233-5b>¶
齊書曰王儉字仲寳爲秘書丞上表求校墳籍依七略撰¶
七志四十卷獻之¶
又曰張率字士簡呉郡人遷秘書丞髙祖曰秘書丞天下¶
清官東南胄緒未有爲之今以相處爲卿定名譽¶
齊職儀云秘書丞銅印墨綬¶
南史劉孝綽遷祕書丞武帝謂舎人周捨云第一官當用¶
第一人故以孝綽居此職¶
後魏書李彪字道固遷秘書丞分領著作事自文成帝己¶
來至於大和崔浩髙允著述因書編年序録爲春秋之體¶
遺落時事一二無存彪與秘書令髙祐始奏從遷固之體創¶
爲紀傳表志之目焉¶
又曰李輔子伯尚少有重名髙祖每云此李氏之千里駒¶
勑撰太宗起居注㝷遷秘書丞¶
<pb:KR3k0012_SBCK_233-6a>¶
後周書曰栁虬爲秘書丞時秘書雖領著作不叅吏事自¶
虬爲丞始令監掌焉¶
王肅論秘書表云青龍中議秘書丞郎與愽土議郎同職¶
近日月冝在三臺上¶
又曰秘書丞郎冝比尚書郎侍御史令侍御史乗犢車奏¶
事用尺一秘書丞郎乘鹿車猶用尺奏恐非陛下崇儒之¶
夲意也¶
　　　　　秘書郎¶
六典曰秘書郎四人從六品上晉起居注云武帝遣秘書¶
圖書分爲甲乙景丁四部使秘書郎各掌其一焉¶
魏志曰王基字伯輿東萊人也時青土&KR0004;定刺史王凌特¶
表請基爲别駕後召爲私書郎凌復請還之司徒王朗辟¶
基凌又不遣朗書却州曰取宿衛之臣留秘閣之吏所希¶
<pb:KR3k0012_SBCK_233-6b>¶
聞也凌猶不遣凌流稱青土盖亦由基恊和之輔也¶
又曰鍾㑹字士季敏惠夙成時蔣濟著論謂觀其眸子可¶
以知人㑹年五歳見濟濟大竒之正始中以賜官郎中爲¶
秘書郎¶
蜀志曰郄正字令先安貧好學愽渉墳籍弱冠能屬文入¶
爲秘書史轉令史遷秘書郎性澹於榮利尢躭文章自司¶
馬王楊班傳張蔡之儔遺文篇賦及當世美書善論益部¶
有者則鑚鑿推求略皆寓目¶
王隱晉書曰鄭黙字思元爲秘書郎刪省舊文除其浮穢¶
時陳留虞松爲中書令謂黙曰而今而後朱紫别矣¶
又曰左思專思三都賦杜絶人事自以所見不愽求爲秘¶
書郎¶
虞預晉書曰司馬彪少篤學不倦好色薄行不交人事專¶
<pb:KR3k0012_SBCK_233-7a>¶
精學問大始中爲秘書郎後轉爲丞¶
晉太康起居注曰秘書丞桓石綏啓校定四部書詔郎中¶
四人各掌一部¶
晉令云秘書郎掌外三閣經書覆省校閱正定脫誤¶
沈約宋書曰秘書郎四人後漢校書郎也¶
又曰蕭惠開雖貴戚而車服簡素&KR0004;爲秘書郎秘書著作¶
並名家年少惠開意趣與之多不同比肩或三年不共語¶
宋書曰王敬弘子恢之爲秘書郎使求爲奉朝請與恢之¶
書曰秘書有限故有競朝請無限故無競吾欲使汝處無¶
競之地文帝許之¶
梁書曰張纉字伯緒爲秘書郎固求不遷欲遍觀閣内圖¶
籍¶
後魏書髙謐字安乎有文武才度天安中以功臣子召入¶
<pb:KR3k0012_SBCK_233-7b>¶
禁中除秘書郎典秘閣謐以墳典殘𡙇奏廣訪郡邑大加¶
繕冩由是代京圖籍莫不審正　通典曰宋齊秘書郎皆¶
四貟尤爲美職皆爲甲族起家之選待次入&KR0024;其居職例¶
十月便遷¶
又曰秘書郎自齊梁之末多以貴遊子弟爲之無其才實¶
故當時諺曰上車不落則著作體中何如則秘書王肅表¶
曰臣以爲秘書職於三臺爲近宻中書郎在尚書丞郎上¶
秘書丞郎冝次尚書郎下不然則冝次侍御史下秘書丞¶
郎俱四百石遷冝比尚書郎出亦冝爲郡此陛下崇儒術¶
之盛旨也尚書郎侍御史皆乗犢車而秘書丞郎獨鹿車¶
不得朝腵又恐非陛下轉臺郎以爲秘書丞郎之夲意也¶
︻太平御覽卷第二百三十三¶
