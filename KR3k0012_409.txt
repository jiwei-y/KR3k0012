# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:20.587814
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 409
#+PROPERTY: FILE SB11n0727-409太平御覽-卷之四百九.
<pb:KR3k0012_SBCK_409-1a>¶
太平御覽卷第四百九¶
人事部五十¶
　　　　　交友四¶
莊子曰子祀子輿子梨子來四人相與語曰孰能知死生¶
存亡之體吾與之友矣四人相視而𥬇莫逆於心遂相與¶
爲友¶
又曰孔子與柳下季爲友¶
又曰桑扈孟子琴張三人相與爲友¶
孟子曰舜上見帝帝館于貳宫迭爲賔主是天子交匹夫也¶
史記曰管夷吾鮑叔牙二人相友管仲曰吾始困時甞與¶
鮑叔賈分財利多自與鮑叔不以我爲貪知我貧也吾甞¶
爲鮑叔謀事而更窮困鮑叔不以我爲愚知時有利不利¶
也吾甞三仕三見逐於君鮑叔不以我爲不肖知我不遭¶
<pb:KR3k0012_SBCK_409-1b>¶
時也吾嘗爲君三戰三北鮑叔不以我爲怯知我有老母¶
也生我者父母知我者鮑叔也¶
𫝊子曰杜畿至許見侍中耿紀共語終夜尚書令荀彧家¶
與紀屋相比夜聞畿言異之至旦遣謂紀曰有國士何以¶
居位旣見畿如舊相識遂進畿於朝¶
郭子曰兾州刺史楊准二子喬字國彦髦字士彦清平有¶
識俱揔角爲成器准與裴頠樂廣友善遣見之頠謂准曰喬¶
及卿髦小減也廣謂准曰喬自及卿髦尤精岀准𥬇曰我¶
二兒之優劣乃裴樂之優劣論者許之¶
魯連子曰舜耕於歴山而交益陶於河濵而交禹¶
孔叢子曰子髙遊趙平原君客之有鄒文節與子高相友¶
善及將還魯諸故人訣旣畢文節送行三𪧐臨別文節流¶
涕交頥子髙徒抗手而已分背就路其徒問之曰先生與¶
<pb:KR3k0012_SBCK_409-2a>¶
彼之子善彼有戀戀之心悽愴流涕而先生厲聲高揖無¶
乃非親親之謂乎子髙曰始吾謂之大丈夫乃今知其婦¶
人也人生則有四方之志豈鹿豕也哉而常群聚乎¶
又曰𥘿莊子死孟武伯問孔子曰古者同寮有服乎荅曰¶
聞諸老&KR2157;昔虢叔閎夭太㒹散冝生南宫括五者同寮比¶
徳以賛文武及虢叔死四人爲服古之逹禮者行之¶
韓詩外傳曰宋玉因其友事襄王王待玉亦無異¶
江表傳曰吴有程普者頗以年長數凌侮周瑜瑜折節下¶
容終不之與交普後自敬服而親重之乃告人曰與周公¶
瑾交&KR0002;飲醇醪不覺自醉¶
𡊮宏山濤別傳曰陳留阮籍譙國𥞇康並髙才逺識少有¶
陪其契者濤&KR0004;不識一與相遇便爲神交¶
列士傳曰六國時羊角哀與左伯桃爲友聞楚王賢俱徃¶
<pb:KR3k0012_SBCK_409-2b>¶
仕至梁山逢雪粮盡度不兩全遂併粮與角哀哀至楚楚¶
用爲上卿後來收葬伯桃伯桃墓逼近荆將軍陵而伯桃¶
告云我曰夜&KR0013;荆將軍伐之哀乃加兵未知勝否云我向¶
地下看之遂自刎死¶
道學傳曰杜京産建武&KR0004;徴之産曰莊周持釣豈爲白壁¶
所囬避不就㑹稽孔道微亦守志産與友善¶
又曰薛彪之聞陶隱居委紱架石室與蔣&KR0018;蒭隣居接宇¶
彪歎曰彼二人者可爲道友何爲乆滯東川於是命棹來¶
歸便相就共住日夕講習¶
又曰潘洪字文盛山隂人㓜辭家入山修禀上法陶貞白¶
見而恱之遂與投分共逰諸處尋求真書¶
又曰許邁字逺遊少與髙陽許詢並治高節同志齊名詢¶
能清言兼有詞藻邁愽學亦善属文¶
<pb:KR3k0012_SBCK_409-3a>¶
廣州先賢傳曰董正字伯和番禺人也隱士南陽車遂字¶
徳陽聞正令名不逺萬里徑來投正正道同志合恩如伯仲¶
數年中遂得病正爲傾家救恤疾篤命絶停屍於堂殯歛¶
之禮如同生身自送喪於南陽¶
殷氏世傳曰殷褒字元祚渤海府君之子河南鄭廉始出¶
寒賤又未知名見而友之廉父常居肆乃就拜其父於市¶
衆皆驚廉由是顯名位至司徒¶
荀氏家傳曰荀羡與沛國劉真長太原至仲祖陳郡啇洪¶
源並著情契太宗時居阿衡之任虚中誘納賔友賢哲與¶
羡等數人爲布衣之好¶
又曰荀粲簡貴不能與常人交接所交者皆一時雋傑粲¶
卒至葬夕赴者十餘人皆同年名士也哭之感慟路人𥞇¶
康髙士傳曰逢萌條房李雲王尊同時相友丗號之四子¶
<pb:KR3k0012_SBCK_409-3b>¶
海内先賢傳曰潁川鍾皓字季明爲郡功曹時陳寔爲西¶
門亭長皓深禮之與同分義皓辤公府太守問誰可代君¶
皓曰明府必得其人西門亭長可也¶
張隱文士傳曰禰衡與孔融作爾汝之交時衡未滿二十¶
融巳五十重衡才秀忘年也¶
向秀别傳曰秀字子期少爲同郡山濤所知又與譙國嵇¶
康東平吕安友善其趍舎進止無不必同造事營生業亦¶
不異常與康偶鍜於洛邑與吕安灌園於山陽收其餘利¶
以供酒食之費或率爾相携觀原野極遊浪之𫝑亦不計¶
逺近或經日乃歸復脩常業¶
郭林宗别傳曰郭泰字林宗入潁川則友李元禮至陳留¶
則結符偉明之外黄則親韓子助過蒲亭則師仇季智也¶
英雄記曰𡊮紹不妄通賔客好遊俠與張孟卓何伯求吴¶
<pb:KR3k0012_SBCK_409-4a>¶
子卿許子逺伍德瑜等皆奔走之友不應辟命¶
荆州記曰陸凱與范曄爲友江南&KR0009;梅花一枝來諸長安¶
與曄并贈詩曰折花奉驛使&KR0009;與隴頭人江南無所得聊¶
贈一枝春¶
虞預㑹稽典録曰盛憲字孝章&KR0004;爲臺郎常岀遊逢一童¶
子容貌非常憲怪而問之是魯國孔融年十餘歳憲下車¶
執融手載以歸舎與融談宴結爲兄弟&KR0155;堂拜母曰可賀¶
憲母昔有憲憲今有弟¶
又曰卓恕字公行上虞人也與人期約雖遭暴風疾雨無¶
不至者甞從建鄴辭太𫝊諸葛恪恪問何當復來恕荅曰¶
某日當復親覲至是日恪停食&KR0049;恕至時賔客㑹者皆以¶
爲稽建業相去千餘里道隔江湖豈得如期湏&KR0119;恕至一¶
坐盡驚¶
<pb:KR3k0012_SBCK_409-4b>¶
又曰賀劭字興伯山隂人也爲人羙姿容動静有常與人¶
交乆而敬之¶
又曰虞倫字孝緒餘姚人也與駱瑗爲彈&KR0227;之友¶
吴録曰歩隲與衛於同年相善俱以種𤓰自給晝勤四體¶
夜誦經傳¶
三輔决錄曰游殷爲胡軫所害同郡&KR0123;伯房郭公休與殷¶
同歳相善爲緦麻三月¶
趙歧三輔决錄曰蔣詡字元卿舎中三徑唯羊仲裘仲從¶
之遊二仲皆雅廉逃名之士¶
華陽國志曰洛陽慶鴻慷&KR0099;好義廉范與爲刎頸之交時¶
人稱曰前有管鮑後有慶廉¶
陳留志曰韋&KR0067;字宣明襄邑人也常居園中故世謂之園¶
公與河内軹人角里先生綺里季夏黄公爲友皆修道㓗¶
<pb:KR3k0012_SBCK_409-5a>¶
已非義不踐當𥘿末避代入啇洛山隱居自娱¶
竹林七賢諭曰嵇康字叔夜與東平吕安少相知友每一¶
相思輙千里命駕¶
又曰山濤與阮藉嵇康皆一面契&KR0002;金蘭濤妻韓氏甞問¶
濤曰吾當年可爲交者唯二人而已¶
崔豹古今注曰鄭弘行䆠京洛未至夜𪧐一壖(如過而縁/二切河邊)¶
(地/也)於是逢舊友四人四頋荒郊村落絶逺酤酒無處情抱¶
不申仍各以錢投水中依評共飲盡夕酣暢皆得大醉因¶
名沉釀川¶
劉向&KR0003;苑曰伯牙子鼓琴其友鍾子期聽之方鼓琴而志¶
在於太山鍾子期聽之曰善哉皷琴巍巍乎&KR0002;太山少選之間¶
而志在流水鐘子期聽之曰善哉鼓琴湯湯乎若流水鍾¶
子期死伯牙子屏琴絶絃終身不鼓以爲時無足爲鼓琴¶
<pb:KR3k0012_SBCK_409-5b>¶
者¶
&KR0003;苑曰魏文侯歎田子方曰自友子方也君臣益親百姓¶
益附吾是以知友士之功焉¶
世&KR0003;曰山公與嵇阮契若金蘭山公妻韓氏&KR0116;二人異於¶
常欲窺之他日二人來妻竊窺之公曰二人何如妻曰君¶
殊不如正當以識度相及耳公曰伊輩亦當以我爲勝¶
又曰華歆與管寧邴原相友曽共鋤園得金寧以鋤揮之¶
與瓦礫無異歆掘而擲之¶
又曰荀臣伯逺看友人疾值胡賊攻郡臣伯不忍去賊旣至¶
謂臣伯曰大軍至一郡並空汝何男子輕大軍而敢獨止¶
臣伯曰有友人疾不忍委之寧以我身代友人之命賊知¶
其賢自相謂言我輩無義之人而入有義之國疾促軍¶
而還一郡並全¶
<pb:KR3k0012_SBCK_409-6a>¶
又曰陸機赴假還洛輜重甚盛戴淵與年少掠之淵在岸¶
上據胡牀指揮左右皆得其冝淵旣有風摽鋒潁雖處鄙¶
事神氣獨異於衆機於舩屋上遥謂之曰卿才如此亦復¶
作刼淵便流涕投劎歸機辭属非常機彌重之便與定交¶
咋筆薦焉¶
又曰夏侯稱字義權年十六與文帝爲布衣之交毎讌氣¶
凌一座辯士不能荅代之髙者多從之遊¶
又曰支道林喪法慶之後精神殞喪風味轉墜常謂人曰¶
昔匠石廢斤於野人牙生輟絃於鍾子推已外求良不虚¶
也&KR0115;契旣逝發言莫賞中心藴結余其亡矣却後一年支¶
遂亦隕¶
又曰王爽與司馬太𫝊飲酒太𫝊醉呼王爲小子王曰亡¶
祖長史與簡文帝爲布衣之交亡姉伉儷二宫何小子之¶
<pb:KR3k0012_SBCK_409-6b>¶
有¶
楊松玠談藪曰太原孫伯翳放情物外棲志丘壑與王令¶
君髙范將軍雲爲莫逆之交¶
琴操曰三士窮者其思革子之所作也其思革子户文子¶
叔衍子三人相與爲友聞楚成王賢好士三人俱往見之¶
於豪嶔巖之間卒逢飃風暴雨俱伏於空柳之下衣寒粮¶
乏度不俱活三人相視歎曰與其飢寒俱死豈若并衣粮¶
於一哉二子以革子爲賢推衣與之革子曰生則同樂死¶
則共之固辭二子曰吾相與猶左右手也左傷則右救右¶
傷則左勞子不我受俱死無名可痛乎於是革子受之二¶
子遂凍餓而死其思革子掲衣粮而去往見楚王王知其¶
賢用&KR0562;酒嘉郩設鍾鼓樂之革子有憂悲之色楚王乃推¶
樽罷樂外琴而進之其思革子援琴而皷作相與別散之¶
<pb:KR3k0012_SBCK_409-7a>¶
志¶
孫楚牽招碑曰&KR0004;君與劉備少長河朔英雄同契爲刎頸¶
之交有横波截流柎翼横飛之志俄而委質於太祖備遂¶
鼎足於蜀漢所交非常爲時所忌毎自酌損乎季孟之間¶
蔡邕真定真父碑曰其接友也審辯真僞明于知人度終¶
始而後交情不踈而貌親¶
夏侯湛鮑叔像賛曰鮑子愔愔式昭徳音綢繆陳仲二人¶
同心厥芳猶蘭其堅如金遥遥景迹君子攸欽¶
周祗執友箴曰人亦可言貴則易交利重太山道輕鴻毛¶
乆而益敬見之晏平霜雪旣至勁栢冬青¶
太平御覧卷第四百九¶
<pb:KR3k0012_SBCK_409-7b>¶
