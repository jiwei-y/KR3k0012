# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:06.154987
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 140
#+PROPERTY: FILE SB11n0727-140太平御覽-卷之一百四十.
<pb:KR3k0012_SBCK_140-1a>¶
太平御覽卷第一百四十¶
　皇親部六¶
　　後魏宣武于皇后　宣武髙皇后¶
　　　　宣武胡皇后　孝明胡皇后¶
　　西魏¶
　　　　孝武髙皇后　文帝乙弗后¶
　　　　郁乆閭后　廢帝宇文后¶
　　　　恭帝&KR0002;干后¶
　　東魏孝静髙皇后¶
　　後周¶
　　　　文元皇后　文叱奴后¶
　　　　閔元后　明獨孤后¶
　　　　武阿史那后　孝李后¶
<pb:KR3k0012_SBCK_140-1b>¶
　　　　宣楊后　宣朱后¶
　　　　宣陳后　宣元后¶
　　　　宣尉遲后　静司馬后¶
　　隋文獨孤皇后　宣華夫人¶
　　　　焬帝蕭皇后¶
　　　　　後魏宣武于皇后¶
後魏書曰宣武皇后于氏太尉烈弟勁之女也丗宗始親¶
政事烈時爲領軍緫心膂之任以嬪御未備因左右諷諭¶
稱后有容德丗宗乃迎入爲貴人時年十四甚見寵愛立¶
爲皇后謁于太廟后静黙寛容性不妬忌生皇子昌三歳¶
夭没其后暴崩宫禁事祕莫能知悉而丗議歸咎于髙夫¶
人葬永太陵謚曰慎皇后¶
　　　　　宣武髙皇后¶
<pb:KR3k0012_SBCK_140-2a>¶
後魏書曰宣武髙皇后文昭弟偃之女也世宗納爲貴嬪¶
生皇子早夭文生建德公主後拜爲皇后甚見禮重性妬¶
忌宫人稀得進御及肅宗即位上尊號曰皇太后尋爲尼¶
居瑶光寺非大節慶不入宫中建德公主始五六歳靈太¶
后恒置左右撫愛之神龜元年太后出覲母武邑君時天¶
文有變靈太后欲以太后當禍是夜暴崩天下怨之喪還¶
瑶光佛寺葬殯皆以尼禮丗宗暮年髙后悍(音/翰)忌夫人嬪¶
御有至帝崩不蒙待接者由是在洛二丗二十餘年皇太¶
子全育惟肅宗而已¶
　　　　　宣武胡皇后¶
後魏書曰宣武靈皇后胡氏安定臨涇人司徒國珎之女¶
后母皇甫氏産后之日赤光四照京兆北山縣有趙胡者¶
善於卜相國珎徃問之胡云賢女有大貴之表方爲天地¶
<pb:KR3k0012_SBCK_140-2b>¶
母生天地主勿過三人知也后姑爲尼頗能講道丗宗初¶
人講禁中積數丗諷左右稱后姿行丗宗聞之乃召入掖¶
庭爲承華丗婦而椒庭之中以國舊制相與祈祝皆願生¶
諸王公主不願生太子也惟后每謂夫人等言天子豈可獨¶
有兒子何縁畏一身之死而令皇家不育冢嫡乎及肅宗¶
在孕同列猶以故事相恐勸爲諸計后固意&KR0192;然幽夜獨¶
誓云但使所懷是男次第當長子生身死所不辭也旣誕¶
肅宗進爲充華嬪先是丗宗頻䘮皇子自以春秋長矣&KR0055;¶
加愼護爲擇乳母皆取良家冝子者養於别宫皇后及充¶
華嬪皆莫得而撫視焉及肅宗踐祚尊后爲皇太妃後尊¶
爲皇太后臨朝聽政猶稱殿下令以行事後改令稱詔羣¶
臣上書曰陛下自稱曰朕太后以肅宗冲㓜未堪親𥙊欲¶
傍周禮夫人與君交獻之義代行𥙊禮訪尋故式門下召¶
<pb:KR3k0012_SBCK_140-3a>¶
禮官愽士議以爲不可而太后欲以惟慢自鄣觀三公行¶
事重問侍中崔光光便據漢和熹鄧后(熹音/熙)薦𥙊故事太¶
后大悅遂攝行祠祀太后性聦悟多才藝姑旣爲尼㓜相¶
依託略得佛經大義親覽萬機手筆断决幸西林園法流堂¶
命侍臣射不能射者罰之又自射針孔中之大恱賜左右布¶
帛有差先是太后勑造申訟車時復御焉出自雲龍大司¶
馬門從宫西而北入自千秋門以納寃訟又親䇿孝秀州郡¶
計吏於朝堂太后與肅宗幸華林園宴羣臣于都亭曲水令¶
王公以下賦七言詩太后詩曰化光造物含氣貞肅宗詩曰¶
恭巳無爲賴慈英王公以下賜帛有差太后父薨百寮表¶
請公除太后不許尋幸永寧寺觀建刹於九級之基僧尼¶
士女赴者數萬人後幸左藏公主嬪女巳下從者百餘人¶
皆令任力&KR0018;布絹即以賜之尋幸闕口温水登雞頭山自¶
<pb:KR3k0012_SBCK_140-3b>¶
射象牙簮一發中之勑示文武時太后得志逼幸清河王¶
懌媱亂肆情爲天下所惡領軍元又長秋卿劉騰等奉肅¶
宗於顯陽殿幽太后於北宫於禁中殺懌自劉騰死义又¶
寛怠太后與肅宗及髙陽王雍爲計解又領軍太后復臨¶
朝大赦改元自是朝政踈緩威恩不立天下牧守所在貪¶
惏(音/嵐)鄭儼寵私宫掖𫝑傾海内李神&KR0100;徐紇並見親待一二¶
年中位緫禁要手握王爵輕重在心宣&KR0075;於朝爲四方之¶
所厭穢文武懈體所在亂逆土崩魚爛始於此矣及武太¶
元年𠇍朱榮稱兵渡河太后盡召明帝六宫皆令入道太¶
后亦自落髪榮遣&KR0016;拘送太后及㓜主河隂太后對榮多¶
所陳說榮拂衣而起太后及㓜主並沉於河水太后妹馮¶
翊君収瘞於𩀱靈寺武帝時始葬以后禮而追加謚焉又¶
曰靈太后頗事莊飾數出遊幸元順靣諍曰禮婦人夫䘮¶
<pb:KR3k0012_SBCK_140-4a>¶
自稱未亡人首去珠珥(音/餌)衣不被綵陛下母臨天下年垂¶
不惑過修容飾何以示後丗靈太后慙而還入召順責曰¶
千里相徴豈欲衆見辱也順曰陛下盛服炫容不畏天下¶
所𥬇何耻臣之一言乎¶
　　　　　孝明胡皇后¶
後魏書曰孝明胡皇后靈太后從兄兾州刺史盛之女也¶
靈太后欲榮重門族故立爲皇后肅宗頗在酒德專嬖充¶
華潘氏及嬪御並無過寵太后爲肅宗選納抑屈人流時¶
愽陵崔孝芬女范陽盧道約女隴西李瓉等女俱爲丗婦¶
諸人訴訟咸見忿責武太&KR0004;后旣入道遂居於瑶光寺焉¶
　　　　　西魏孝武髙皇后¶
後魏書曰孝武皇后髙氏齊神武長女也帝見立乃納爲¶
后及帝西幸𨵿中降爲彭城王妃¶
<pb:KR3k0012_SBCK_140-4b>¶
　　　　　文帝乙弗后¶
後魏書曰文帝文皇后乙弗氏河南洛陽人也其先丗爲¶
吐谷渾渠帥居青海號青海王涼州平后之髙祖莫瓌擁部¶
落入附拜定州刺史封西平公自莫瓌後三丗尚公主女乃¶
多爲王妃甚見貴重父緩儀同三司兖州刺史母淮陽長公¶
主孝文之第四女也后羙容儀少言𥬇年數歳父母異之¶
指示諸親曰生女何妨也&KR0002;此者實勝男年十六文帝納¶
爲妃及帝即位以大統元年𠕋爲皇后后性好節儉&KR0188;食¶
故衣珠玉羅綺絶於服玩又仁恕無嫉妬之心帝益重之¶
生男女十二人多早夭唯太子及武都王戍存焉時新都¶
𨵿中務欲東討蠕蠕(音/軟)㓂邊未遑北伐故帝結㛰以撫之¶
於是更納悼后命后遜居別宫出家爲尼悼后猶懷猜忌¶
復徙后居秦州依子秦州刺史武都王帝雖限大計恩好¶
<pb:KR3k0012_SBCK_140-5a>¶
不忘後宻令養髪有追還之意然事祕禁外無知之者六¶
年春蠕蠕舉國渡河前駈巳過而頗有言虜爲悼后之故¶
興此役帝曰豈有百萬之衆爲一女子舉也雖然致此物¶
論朕亦何顔以見將帥耶乃遣中常侍曹寵賫手勑令后¶
自盡后奉勑揮淚謂寵曰願至尊享千萬歳天下康寕死¶
無恨也因命武都王前與之決遺語皇太子辭皆悽愴因¶
慟哭乆之侍御咸垂涕失聲莫能仰視召僧設供令侍婢¶
數十人出家手爲落髮事畢乃入室引&KR0013;入自覆而崩¶
年三十一鑿麥積崖爲龕而葬神柩將入有二藂雲先入¶
龕中頃之一滅一出後號寂陵及文帝山陵畢手書云萬¶
歳後欲令后配饗公卿乃議追謚曰文皇后祔於太廟廢¶
帝時合葬於永陵¶
　　　　　郁乆閭后¶
<pb:KR3k0012_SBCK_140-5b>¶
後魏書曰文帝悼皇后郁乆閭氏蠕蠕主阿那瓌之長女¶
容貌端嚴夙有成智大統初蠕蠕屢犯北邊文帝乃與通¶
好結㛰扶風王孚受使奉迎蠕蠕俗以東爲貴后之來營¶
幕戸席一皆東向車七百乗馬萬匹駞千頭到黒鹽池魏¶
朝鹵簿文物始至孚奏請正南靣后曰我未見魏王故蠕¶
蠕女也魏伏向南我自東靣孚無以辭四年正月至京師¶
立爲皇后時年十四六年后懷孕將産居於瑶華殿聞上¶
有狗吠聲心甚惡之又見婦人盛飾來至后所后謂左右¶
曰此爲何人毉巫傍侍悉無見者時以爲文后之靈産訖¶
而崩年十六葬於少陵原十七年合葬永陵當㑹横橋北¶
后梓宫先至鹿苑帝輼(音/温)輬(音/涼)後來將就次所軸折不進¶
　　　　　西魏廢帝宇文后¶
後魏書曰廢帝皇后宇文氏周文帝女也后&KR0004;産之日有¶
<pb:KR3k0012_SBCK_140-6a>¶
雲氣滿室芬氣乆之㓜有風神好陳列女圖置之左右周¶
文曰每見此女良慰人意廢帝之爲太子納爲妃及即位¶
爲皇后志操明秀帝&KR0055;重之專寵後宫不置嬪御帝旣廢¶
崩后亦以忠於魏室罹禍¶
　　　　　恭帝&KR0002;干后¶
後魏書曰恭帝皇后&KR0002;干氏司空長樂公正惠之女也有¶
容色恭帝納之爲妃及即位立爲皇后後出家爲尼在佛¶
寺葬竟無謚¶
　　　　　東魏孝諍髙皇后¶
後魏書曰孝静髙皇后齊獻武王之第二女也天平四年¶
詔娉以爲皇后王前後固辭帝不許興和初詔侍中司空¶
孫騰司空公襄城王旭(一云/昶)兼尚書令司州牧西河王悰¶
(藏宗/切)兼太常卿及宗正卿元孝支等奉詔致禮并備宫官¶
<pb:KR3k0012_SBCK_140-6b>¶
侍衛以后駕迎於晉陽之丞相第五月立爲皇后大赦天¶
下齊受禪降爲山王妃¶
　　　　　後周文元皇后¶
後周書曰文元皇后魏孝武妹初封平原公主&KR0244;開府張¶
歡遇后無禮帝殺歡改封后馮翊公主以配太祖生孝閔¶
薨袝葬成陵¶
　　　　　文叱奴后¶
後周書曰文叱奴后太祖爲丞相納后爲&KR0078;生髙祖髙祖¶
即位後尊爲皇太后建德三年三月己酉崩四月丁巳葬¶
固陵¶
　　　　　閔元后¶
後周書曰閔元皇后名胡摩魏文帝第五女&KR0004;封晉安公¶
主愍帝爲洛陽公尚焉及踐祚立爲皇后帝&KR0013;廢后出俗爲¶
<pb:KR3k0012_SBCK_140-7a>¶
尼髙祖誅晉公護上帝尊號爲愍帝以后爲孝愍皇后號¶
崇義宫隋氏革命出居里第大業十二年殂¶
　　　　　明獨孤后¶
後周書曰明獨孤后太保衛公信之長女也帝在藩納爲¶
夫人帝即位立爲王后在位數日崩葬昭陵丗宗崩與后¶
祔葬之¶
　　　　　武阿史那后¶
後周書曰武阿史那后突厥木杆可汗俟斤之女突厥蠕¶
蠕(而恕/反)後盡有塞表之地控弦十數萬於是陵逼中原太¶
祖方與齊人爭衡結以爲媛俟斤&KR0004;欲以女配帝保定五¶
年二月詔陳公純等備皇后文物及行殿并六宫巳下一¶
百二十人至俟斗牙帳所迎后俟斗又許齊人以㛰將有¶
異志純等在彼累載不得返命㑹雷風大起飄壞其穹廬¶
<pb:KR3k0012_SBCK_140-7b>¶
等旬日不止俟斗大懼以爲天譴(去戰/切)乃禮送后及純等¶
設行殿列羽儀奉之以歸髙祖行親迎之禮后有姿貌善¶
容止髙祖&KR0055;敬焉宣帝即位尊爲天元上皇太后隋開皇¶
二年殂年三十一隋文詔后祔葬孝陵¶
　　　　　孝帝李后¶
後周書曰孝帝李后名娥姿楚人也于謹平江陵后家被¶
籍没至長安太祖以后賜髙祖髙祖幸之生宣帝宣帝即¶
位尊爲天元聖皇太后宣帝崩諍帝尊爲大帝太后隋開¶
皇初出俗爲尼改名常悲薨以尼禮葬之京城南¶
　　　　　宣帝楊后¶
後周書曰宣帝楊后名麗華隋文帝長女帝在東宫髙祖¶
爲帝納后爲皇太子妃宣政元年立爲天元皇后后性柔¶
婉不妬忌四皇后及嬪御等咸愛而仰之帝後昬暴滋甚¶
<pb:KR3k0012_SBCK_140-8a>¶
喜怒乖度嘗譴后欲加之罪后進止詳閑辭色不撓帝大¶
怒遂賜后死逼令引決后母獨孤氏聞之詣閤陳謝叩頭¶
流血然後得免帝崩静帝尊后爲皇太后號弘聖皇太后¶
初宣帝不䂊詔隋文帝入禁中侍疾及大漸劉昉鄭譯等¶
因矯詔以后父受遺輔政后雖&KR0004;不預謀然以嗣主㓜冲¶
恐權在他族不利於巳聞昉譯巳行此詔甚恱後知父有¶
異圖意頗不平形於言色及行禪代憤惋愈甚隋文帝旣¶
不能譴責内甚愧之開皇六年封后爲樂平公主後又議¶
奪其志后誓不許乃止大業中殂祔葬定陵¶
　　　　　宣朱后¶
後周書曰宣朱皇后名滿月呉人也其家㘴事没入東宫¶
帝爲太子后&KR0013;選掌衣服召而幸之遂生靜帝靜帝立尊¶
爲天元太皇后后本非良家子年又大帝十歳踈賤無寵¶
<pb:KR3k0012_SBCK_140-8b>¶
以靜帝之故特尊崇之宣帝崩靜帝即位尊爲太后隋&KR0004;¶
出俗爲尼改名法淨後殂以尼禮葬之¶
　　　　　宣陳后¶
後周書曰宣陳后名月儀自云潁川人大將軍山提之女¶
以選入宫拜爲德妃月餘立爲天元左大皇后帝崩出俗¶
爲尼改名華光父山提本尔朱兆之&KR0674;仕齊爲特進開府謝¶
陽王髙祖平齊拜大將軍以后父超授上柱國除大宗伯¶
　　　　　宣元后¶
後周書曰宣元皇后名樂尚河南洛陽人開府晟之第二¶
女也年十五&KR0013;選入宫拜貴妃後立爲天元右大皇后宣¶
帝崩出俗爲尼名華勝父晟少以元氏宗室拜開府¶
　　　　　宣尉遲后¶
後周書曰宣尉遲皇后名繁熾蜀公迥之孫女也有羙色¶
<pb:KR3k0012_SBCK_140-9a>¶
&KR0004;&KR0244;杞公亮之子西陽公温後以宗婦入朝帝逼而幸之¶
後亮聞謀逆帝遂誅温追后入宫立爲天元右大皇后帝¶
崩出俗爲尼改名華道年四十殂¶
　　　　　静司馬后¶
後周書曰静帝司馬后名令&KR0078;柱國滎陽公消難之女宣¶
帝傳位於帝納后爲皇后隋文帝以后父消難擁衆奔陳¶
廢后爲庶人後嫁爲隋司州史李丹妻¶
　　　　　隋文獨孤皇后¶
隋書曰文獻獨孤皇后河南雒陽人周大司馬河内公信¶
之女也信見髙祖有竒表故以后妻焉時年十四髙祖與¶
后相得誓無異生之子后&KR0004;亦柔順恭孝不失婦道后姊¶
爲周明帝后長女爲周宣帝后貴戚之盛莫與爲比而后¶
每謙卑自守丗以爲賢及周宣帝崩髙祖居禁中㧾百揆¶
<pb:KR3k0012_SBCK_140-9b>¶
后使人謂髙祖曰大事巳然&KR0016;獸之勢必不得下勉之髙¶
祖受禪立爲皇后性尤妬忌上亦每事唯后言是用后見¶
諸王及朝士有妾孕者必勸上斥之時皇太子多内寵妃¶
元氏暴薨后意太子愛妾雲氏害之由是風上竟廢太子¶
立晉王廣皆后之謀也仁壽二年八月甲子月暈四重巳¶
巳太白犯軒轅其夜后崩於永安宮時年五十葬於太陵¶
　　　　　宣華夫人¶
隋書宣華夫人陳宣帝之女也性聦慧姿貌無雙及陳滅¶
配掖庭後選入宫爲嬪時獨孤皇后性妬後宫罕得進御¶
唯陳氏有寵晉王廣之在藩也隂有奪宗之計陳氏皇太¶
子廢立之際頗有力焉及文獻皇后崩進位爲貴人專房¶
擅寵主斷内事六宫莫與爲比及上大漸遺詔拜爲宣華¶
夫人焬帝嗣位之後出居仙都宫尋召入歳餘而終時年¶
<pb:KR3k0012_SBCK_140-10a>¶
二十九帝深悼之爲製神傷賦¶
　　　　　焬帝蕭皇后¶
隋書日煬帝蕭皇后梁明帝巋(丘軌/切)之女也江南風俗二¶
月生子者不舉后以二月生由是季父岌收而養之未幾¶
岌夫妻俱死轉養舅氏張軻家然軻甚貧窶(具宇/切)后躬親¶
勞苦煬帝之爲晉王時髙祖將爲王選妃於梁遍占諸女¶
皆不吉巋迎后於舅氏令使者占之日吉於是遂策爲王¶
妃后性婉順有智識好學解屬文頗知占候高祖大善之¶
帝甚寵敬焉及帝嗣位詔立爲后帝每遊幸未嘗不隨侍¶
從及宇文氏之亂隨軍至聊城化及敗没竇建德突厥處¶
羅可汗遣使迎后於洛州建德不敢留遂入於虜庭唐貞¶
觀四年滅突厥乃以禮致之歸于京師¶
<pb:KR3k0012_SBCK_140-10b>¶
¶
太平御覽卷第一百四十¶
<pb:KR3k0012_SBCK_140-11a>¶
