# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:56.467684
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 920
#+PROPERTY: FILE SB11n0727-920太平御覽-卷之九百二十.
<pb:KR3k0012_SBCK_920-1a>¶
太平御覽卷第九百二十¶
羽族部七¶
　　　　　烏¶
春秋運斗樞曰揺光星散爲烏¶
左傳曰子元以車六百乗伐鄭諸侯救鄭楚師夜遁鄭人¶
將奔桐丘諜告曰楚幕有烏乃止¶
又曰晉侯伐齊齊師夜遁師曠告晉侯曰鳥烏之聲樂齊¶
師其遁(鳥烏得空/營故樂也)叔向告晉侯曰城上有烏齊師其遁¶
毛詩曰莫赤匪狐莫黒匪烏¶
又曰瞻烏爰止于誰之屋具曰予聖誰知烏之雌雄¶
又曰弁彼䮸斯歸飛提提¶
爾雅曰䮸斯鵯鶋(楚烏也又曰雅烏/小而多聲腹下白)¶
又曰烏&KR0846;醜其掌縮(飛縮脚/復下)¶
<pb:KR3k0012_SBCK_920-1b>¶
又曰有燕白脰烏鸀山烏(鸀似烏而小赤/觜穴乳出西方)¶
春秋運斗樞曰飛翔羽翮爲陽陽氣仁故烏反哺¶
春秋元命苞曰火流爲烏烏孝鳥陽精天意烏在日中從¶
天以照孝也¶
尚書緯曰火者陽也烏有孝名武王卒大業故烏瑞臻¶
漢書曰成帝時御史府中列栢樹常有野烏數千栖𪧐其¶
上晨去暮來號曰朝夕烏¶
又曰黄覇爲頴川太守遣吏有所伺察吏岀不敢舎郵亭¶
食於道旁烏攫其&KR0079;民有欲詣府言事適見之覇與語道¶
此後日吏還見覇迎勞之曰甚苦食於道旁乃爲烏所盗¶
&KR0079;吏大驚以覇具知其起居所問毫𨤲不敢有所隱¶
後漢書馬援曰當吾在西黒浪泊間詔書每到腹如湯火¶
下潦上霧毒氣上蒸仰視鳥鳶跕跕墮水中¶
<pb:KR3k0012_SBCK_920-2a>¶
謝承後漢書曰廣漢儒叔林爲東郡太守烏巢於㕔事屋¶
梁兎産於床下¶
司馬彪續漢書曰桓帝時童謡曰城上烏尾畢逋一年生¶
九鶵公爲吏子爲徒一徒死百乗車¶
吴暦曰吴王爲神王表立廟蒼龍門時有烏巢朱雀門上¶
晉書載記曰慕容沖之亂有群烏數萬翔鳴于長安城上¶
其聲甚悲占者以爲𨷖羽不中年有甲兵入城之象¶
梁書曰髙國有烏旦旦集王殿前爲行列不畏人日出後¶
然後散去¶
陳書曰司馬申短毛喜於後主使其廢錮又與施文慶李¶
脫兒比周譛殺傅縡奪任忠部曲以配蔡徵申甞晝寢於¶
尚書下省有烏啄其口流血及地時論以爲譛賢之効也¶
北史曰西魏裴俠年七歳不能言後於洛城西見群烏蔽¶
<pb:KR3k0012_SBCK_920-2b>¶
天從西來舉手指之而言遂志識聦慧甚異常童¶
又曰齊蕭放居䘮以孝聞居廬　門室前有二慈烏來集¶
各據一樹爲巢自午以前馴庭前飲啄午後更不下樹毎¶
臨時舒翅悲鳴全似哀泣家人則之未甞有闕¶
又曰齊丗辯性怯武平末爲開府周師入鄴令辯千餘&KR0016;¶
覘&KR0049;岀險口登髙阜西望遥見羣烏飛起謂是西軍旗幟¶
即馳還比至紫陌橋不敢返顧¶
後周書曰宗懔遭母憂去職哭歐血兩旬之内絶而復&KR0171;¶
者三毎旦有群烏數千集于廬舎&KR0049;哭而來哭止而去¶
又曰皇甫遐字永賢少䘮父事母以孝聞後母亡廬於墓¶
側&KR0018;土爲墳乃有鴟烏各一徘徊悲鳴不離墓側&KR0002;助遐¶
隋書曰煬帝起宫丹陽將遊于江左有烏鵲來巢幄帳駈¶
不能止¶
<pb:KR3k0012_SBCK_920-3a>¶
唐書曰武德中張志寛純孝丁母憂於墓側負土成墳有¶
烏巢於廬前樹上志寛哭臨烏輙悲鳴髙祖聞之遣使弔¶
賜帛三十叚表其門閭¶
又曰李義府召見太宗試令詠烏其末云上林多許樹不¶
借一枝栖帝曰吾將全樹借汝豈唯一枝¶
又曰貞元四年夏鄭汴二州烏群皆去分入田緒李納境¶
内銜木爲城髙二三尺方十餘里緒納惡而命焚之信𪧐¶
如故烏口多流血¶
又曰栁仲郢爲尚書左僕射東都留守盗發先人墓棄官¶
歸華原除華州刺史不拜後以夲官爲天平軍節度受節¶
龯於華原別墅卒於鎮&KR0004;仲郢自拜諌議後毎遷官群烏¶
大集於昇平里第庭樹㦸架皆滿凡五日而散詔下不復¶
集家人以爲&KR0049;唯除天平烏不集¶
<pb:KR3k0012_SBCK_920-3b>¶
又曰長慶中濮州雷澤縣百姓張憲莊榆樹有烏巢因風¶
墜二鶵有&KR0846;巢於東南樹引所墜二鶵於其巢哺之¶
太公六韜曰武王登憂臺以臨殷民周公旦曰臣聞之愛¶
其人者愛其屋上烏憎其人除胥¶
燕丹子曰燕太子丹質於𥘿𥘿王遇之無禮不得意欲歸𥘿¶
王不聽謬言令烏白頭馬生角乃可丹仰天歎之烏即白¶
頭馬爲生角𥘿王不得巳而遣之¶
韓子曰夫馴烏者斷其下翎則必&KR0366;人而食焉得不馴乎¶
夫明主之畜臣亦然全臣不得全利夫利君之禄不得無¶
服上之名君焉得不復禄¶
淮南子曰堯時十日並出堯命羿仰射十日中其九烏皆¶
死墮其羽翼¶
抱朴子曰石先生丹法取烏之未生毛羽者以真丹和牛¶
<pb:KR3k0012_SBCK_920-4a>¶
&KR0079;以吞之至長其毛羽皆赤乃殺隂乾百日并擣服百日¶
得夀五百歳¶
&KR0003;苑曰孔子曰存亡禍福皆在巳而巳天災地妖亦不能¶
殺也昔者殷王帝辛之時爵生烏於城之隅工人占之曰¶
凢小以生巨國家必祉王名必倍帝辛喜爵之德不治國¶
家凶暴無極外㓂乃至遂亡殷國此逆天之時詭福反爲¶
禍¶
楚辤曰羿焉畢日烏焉解羽¶
焦氏易林曰城上有烏自名破家¶
風俗通曰案明帝起居注上東廵泰山到滎陽有烏飛鳴¶
乘輿上虎賁王&KR0123;射之中而祝曰烏鳥啞啞引弓射洞左¶
掖陛下壽萬年臣爲二千石帝賜錢二百萬令亭壁悉𦘕¶
爲烏¶
<pb:KR3k0012_SBCK_920-4b>¶
又曰烏號弓者柘桑枝條暢荗烏登其上垂下着地烏適¶
飛去從後撥殺取以爲弓因名曰烏號¶
&KR0003;文曰烏孝鳥也¶
異苑曰陽顔以純孝著聞後有群烏衘皷集顔所居村烏¶
口皆傷一境以爲顔至孝故慈烏來萃衘皷之興故令聾¶
者逺聞即於皷處立縣而名爲烏傷王莽改爲烏孝以章¶
其行迹云¶
崔豹古今注曰烏一名鷙鳥¶
述征記曰相風烏在靈臺上遇千里風則動¶
成公緩烏賦序曰有孝烏集余之廬乃喟尓歎曰無仁惠¶
之德祥禽&KR0154;爲而至哉夫烏爲瑞乆矣以其反哺識養故¶
爲&KR0123;鳥是以周書神其流変詩人瞻其所集國有道則見¶
國無道則隱斯鳯鳥之德何以加焉服惡鳥而賈生懼之¶
<pb:KR3k0012_SBCK_920-5a>¶
烏善禽而吾嘉焉懼惡而作歌嘉善而賦之不亦可乎¶
洞林曰寜逺叅軍弘景則其姉適吴病　四十餘年暫來¶
歸在其家令　卦之得明夷之小過然病毎欲動時輙有¶
烏來鳴即便發作案卦中當時得獨蹄猪畜之(江東名之/爲獨足腤)¶
後婦人如欲眠而見一丈夫衣服盡黒在户前立遥呼婦¶
人語其來前不肯言有所畏遂泣而去病如小間吾與殷¶
侯共論此事曰烏日之禽猪月畜水火相忌自然之數故¶
取玄隂之伏物用消太陽之飛精日中三脚故以獨足者¶
當之¶
南越記曰烏賊魚常自浮水上烏見以爲死便啄之乃卷¶
取烏故謂烏賊魚今匹烏化爲之魚¶
地理志曰孤山正在江中有烏飛入舡人以飯與之烏且¶
飛且啖¶
<pb:KR3k0012_SBCK_920-5b>¶
譙子法訓曰夫孝行之夲替夲而求未有得之者也如或¶
得之君子不貴矣烏者猶有返哺况人而無孝心者乎¶
孝子傳曰李陶交趾人母終陶居干墓側躬自治墓不授¶
鄰人助群烏衘塊助成墳¶
劉義慶丗&KR0003;曰徐干木年少時甞夢烏從天下衘長繖敬¶
樹其庭前烏復上天衘繖下樹凡三繖竟烏大鳴作惡聲¶
而去徐後果　遂以惡終¶
春秋運斗樞曰維星得則日月光烏三足禮義循物𩔖合¶
春秋元命包曰日有三足烏者陽精其僂呼也(僂呼温潤/生長之言)¶
東觀漢記曰章帝元和二年三足烏集沛國三年代郡髙¶
栁烏子生三足大如雞色赤頭上有角長寸餘¶
後漢周書曰明帝三年秋七月景申順陽獻三足烏八月¶
甲子群臣上表稱慶詔曰夫天不愛&KR0075;地稱表瑞莫不威¶
<pb:KR3k0012_SBCK_920-6a>¶
鳯巢閣圖龍躍沼豈直日月珠連風雨玉燭是以鈎命决¶
曰王者至孝則出元命苞曰人君至治所有虞舜蒸蒸來¶
兹異祉周文翼翼翔此靈禽文考至德下覃遺仁爰&KR0013;逺¶
符千載降斯三足將使三方歸夲九州翕定惟此大禮景¶
福在民予安敢攘宗廟之善弗宣大惠可大赦天下文武¶
官並遣進三級¶
隋書曰大業四年蜀郡𫉬三足烏張掖獲玄狐各一¶
唐書曰天授元年有進三足烏者天后以爲周室嘉應睿¶
宗時爲皇嗣言曰烏前足僞也天后不恱湏&KR0119;一足墮地¶
果如其言¶
又曰寳應元年秋七月巳夘京兆府萬年縣𫉬三足烏獻之¶
淮南子曰日中有踆烏月有蟾蜍(踆獨蹲止不/行謂三足也)¶
抱朴子曰青冷傳云熒火精生朱鳥古今注所謂赤烏者¶
<pb:KR3k0012_SBCK_920-6b>¶
朱鳥也其所居髙逺日中三足烏之精三足烏何以三足¶
陽數竒也以是有虞至孝三足集其庭曽叄鋤苽三足萃¶
其冠¶
司馬相如大人賦曰吾乃覩西王母皜然白母首戴勝而¶
穴處有三足烏爲之使¶
論衡曰儒者言日中有三足烏日火也烏入火中燋㦨安¶
得立然烏日氣也¶
張衡靈憲曰日陽精之宗積而成烏烏有三趾陽之𩔖數¶
竒¶
括地圖曰崑崙之弱水中非乗龍不得至有三足神烏爲¶
西王母取食¶
孫氏瑞應圖曰三足烏生王者慈孝天地則至¶
晉諸公賛曰丗祖時西域獻三足烏遂累有赤烏來集此¶
<pb:KR3k0012_SBCK_920-7a>¶
昌陵後縣案昌字重曰烏者日中之鳥有託體陽精應期¶
曜質以顯至德者也¶
尚書中&KR0049;曰周太子發渡孟津有火自天止於王屋爲赤¶
烏¶
又曰有火自上復於王屋流爲烏其色赤其聲&KR0334;¶
瑞應圖曰赤烏武王時衘榖米至屋上兵不血刃而殷服¶
一本曰王者不貪天下而重民命則至¶
墨子曰赤烏衘珪降周之歧社日命周文王伐殷河出圖¶
地出乗黄天錫武王黄鳥之旗¶
帝王丗紀曰豐公家于沛之豐邑中陽里其妻夣赤烏若¶
龍戲巳而生執嘉是爲公即太上皇¶
吴志曰赤烏元年八月武昌言赤烏見集於殿前朕所親¶
見&KR0002;神靈以爲嘉祥者改年冝以赤烏¶
<pb:KR3k0012_SBCK_920-7b>¶
又曰孫休永安三年春三月西陵言赤烏見¶
常璩華陽國志曰&KR0526;道縣孝子吴順養母赤烏巢其門¶
孝子傳曰吴叔和犍爲人母没&KR0018;土成墳有赤烏巢門甘¶
露降户¶
薛綜赤烏頌曰赫赫赤烏惟日之精朱羽丹質希代而生¶
孝經援神契曰王者德至鳥獸則白烏下¶
漢書曰孝昭元鳯三年有白烏數千下集泰山萊蕪山南¶
古今注曰成帝河平四年白烏集孝文廟殿下黒烏從之¶
和帝元興元年白烏一見廬江足皆赤¶
王隱晉書曰虞&KR0270;爲鄱陽内史觀勵學業爲政嚴而不猛¶
寛&KR0073;簡素白烏集郡庭止于&KR0037;樹就執不動¶
宋起居注曰元嘉十三年戚羡縣民談含送白烏皓質㓗¶
映有&KR0002;輝璧爰稽瑞圖寔惟嘉祥¶
<pb:KR3k0012_SBCK_920-8a>¶
齊書曰髙帝時有獻白烏帝問此何瑞范雲位卑最後荅¶
曰臣聞王者敬宗廟則白烏至時謁廟始畢帝曰卿言是¶
也感應之理一至此乎¶
薛綜烏頌曰粲焉白烏皓體如素宗廟致敬乃胥來顧¶
禮斗威儀曰江海不&KR0045;鴻波東海輸之蒼烏¶
又曰君乗木而王其政升平南海輸以蒼烏¶
孫氏瑞應圖曰文王時見蒼烏王者孝悌則至一本曰賢¶
君帝主修行孝慈&KR0013;於萬姓不好殺生則來¶
隋書曰髙祖授禪之年三月辛巳髙平獲赤雀太原獲蒼¶
烏¶
太平衘覽卷第九百二十¶
<pb:KR3k0012_SBCK_920-8b>¶
