# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:01.086539
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 39
#+PROPERTY: FILE SB11n0727-039太平御覽-卷之三十九.
<pb:KR3k0012_SBCK_039-1a>¶
太平御覽卷第三十九¶
　地部四¶
　　嵩山　華山　㤗山¶
　　&KR0106;山　衡山　霍山¶
　　　　　嵩山¶
釋名曰嵩字或爲崧山大而髙曰嵩¶
詩曰嵩髙維嶽峻極于天維嶽降神生甫及申¶
國語曰夏之興也祝融降于崇山¶
韋昭注曰崇嵩字古通用夏都陽城嵩山在焉¶
白虎通曰中央之嶽獨加嵩髙字者何中央居四方之中¶
髙故曰嵩髙山¶
續漢書曰武帝禮&KR0021;中嶽聞有呼萬歲聲三於是以三百¶
户封奉祠命曰崇髙爲嵩髙也¶
<pb:KR3k0012_SBCK_039-1b>¶
孫嚴宋書曰髙祖表曰沙門釋法義於嵩髙廟所石壇下¶
得玉壁三十二枚黄金一缾符彩潤㓗河南太守毛脩之¶
以靈岳降瑞送諸神府¶
列仙傳曰王喬周靈王太子晉也好吹笙作鳯鳴遊伊洛¶
之間浮丘公接以上嵩髙山三十餘年後於山上見桓良¶
曰告我家七月七日待我緱氏山頭果乗白鶴駐山巓望¶
之不得到舉手謝時人數日而去¶
漢武内傳曰漢武帝夜夢與少君俱上嵩髙山半道有繡¶
衣使者乗龍持節從雲中下言太一請少君覺告近臣曰¶
如朕夢少君將捨朕去矣¶
劉義慶丗說曰嵩髙山北有大穴晉時有人誤墮穴中見¶
二人圍碁下有一杯白飲與墮者飲氣力十倍碁者曰汝¶
欲停此否墮者曰不願停碁者曰從此西行有大井其中¶
<pb:KR3k0012_SBCK_039-2a>¶
蛟龍伹投身入井自當出&KR0002;餓取井中物食之墮者如言¶
可半年乃出蜀中因入洛問張華華曰此仙館也所飲者¶
玉&KR0308;耳所食者龍肉石髓¶
崔鴻十六國春秋前秦録曰王猛至深山見一老父據胡¶
牀鬚&KR0066;皓然猛進拜老父曰王公何因拜也遣人送猛出¶
山顧視乃嵩髙山也¶
山海經曰太室之山(即中岳嵩山今/在陽城縣西也)其上有木焉葉&KR0250;如¶
梨赤理服者不垢有草焉其&KR0250;如禾服者不昧上多美石¶
(次玉/者也)¶
嵩髙山記曰漢有道士從外國將貝多子來於嵩岳西脚¶
下種之并立浮圗今有四樹與衆木有異一年三花花白¶
色其香甚佳嵩山最是栖神靈藪也東出一里有自然五¶
&KR0150;神芝仙藥東脚下有衆果樹云是漢果園後有小山名¶
<pb:KR3k0012_SBCK_039-2b>¶
牛山多香樹昔有婦女姙身三十月生子五歲便入嵩髙¶
學道通神明爲母立祠號開母祠又有三臺山漢武東廵¶
過此山見三學仙女遂以爲名又一石室有自然經書飲¶
食室前石柱似承露盤有石暗滴下食之一合與天地相¶
畢中頂南下二百歩亦有岳廟&KR0030;爲神像有玉人髙五寸¶
玉色光潤相傳曰明公山人或失之經旬乃見¶
山海經曰少室之山有木焉名曰帝休葉&KR0250;如楊枝五衢¶
黄華黒實服者不怒其上多玉其下多鐡其中多䱱魚得¶
其食者無蟲疾可以禦惡服之不怒郭氏注云陽城西谷¶
名季室亦曰少室山顚有白玉膏服之仙山有周昭王陵¶
又戴延之西征記曰少室山中多神藥漢武帝築登仙臺¶
在其峯¶
郡國志云少室山一名&KR0112;室山&KR0018;&KR0112;城在南故因山以名¶
<pb:KR3k0012_SBCK_039-3a>¶
城也¶
又云少室有金像人徃視則有白露起迷人¶
雜道書曰少室之陽髙于平地八百六十丈方十里可避¶
兵水之災¶
　　　　　華山¶
禮記曰地之廣厚戴華岳而不重¶
范曄後漢書曰張揩字公超隱居弘農山學者隨之所居¶
成市能爲五里霧後華山南遂有公超霧市¶
唐書曰李適之代牛仙客爲右相累封清和縣公與李林¶
甫争權不叶適之性踈爲其隂中林甫常謂適之曰華山¶
有金鑛採之可以富國上未知適之心善其言他日從容¶
奏之&KR0007;宗大恱顧問林甫對曰臣知之乆矣然華山陛下¶
夲命王氣所在不可穿鑿臣不敢上言帝以爲愛巳薄適¶
<pb:KR3k0012_SBCK_039-3b>¶
之言踈之¶
白虎通曰西方爲華山者何少隂用事萬物生華故曰華¶
山¶
武帝傳曰魯女長樂人&KR0004;餌麻及水絶&KR0150;八十餘年日更¶
少壯色如桃花一旦與故人别云入華山去後五十年先相¶
識者逢女華山廟前乗白鹿從玉女三十人并謝其郷里¶
親戚故人¶
崔鴻十六國春秋前燕録曰石虎使人探䇿于華山得玉¶
板¶
山海經曰華山&KR0664;也(&KR0664;者神&KR0017;/之所舎也)其祀之以太華¶
又曰泰華之山削成而四方其髙千仞其廣千里(郭璞注/曰山上)¶
(明星玉女主持玉漿得服之/即神仙之道嶮無不通也)有虵曰肥遺六足四翼見則¶
天下旱¶
<pb:KR3k0012_SBCK_039-4a>¶
列仙傳曰馬明生從安期先生受金液神丹方乃入華隂¶
山中合金神丹昇天也¶
又曰脩羊公者蜀人也止華隂山石室中中有懸石榻卧¶
其上石盡穿䧟¶
又曰毛女者在華隂山中獦師丗丗見之體生毛自言秦¶
始皇宫人也¶
又曰呼子先者漢中闕下卜師也壽百餘歲臨去呼酒家¶
嫗曰急裝當與嫗共應中陵王今夜有仙人持二茅狗來¶
先持一與酒家嫗得俱&KR0016;乃龍上華隂山也¶
周禮曰豫州其鎭山曰華山¶
華山記云山頂有池生千葉蓮花服之羽化因曰華山¶
又曰山有三峯(謂蓮花毛/女松檜也)¶
辛氏三秦記曰華山在長安東三百里不知幾千仞如半¶
<pb:KR3k0012_SBCK_039-4b>¶
天之雲¶
晏子春秋曰君子&KR0002;華山松栢旣多望之自不知厭¶
薛綜注西京賦曰華山對河東首陽山黃河流於二山之¶
間古語云夲一山當河河水過之而曲行河神巨靈以手¶
擘開其上以足蹈離其下中分爲兩以通河流今覩手跡¶
於華嶽上足迹在首陽山下俱存焉¶
韓子曰&KR0087;昭王使工人施鈎梯上華山以松栢之心爲博¶
箭長八尺棊長八寸勒之曰昭王甞與天神博於此¶
周易是謀&KR0011;曰西岳亡玉羊鄭&KR0007;注云玉羊華山之精¶
山海經曰小華山(即少/華也)其木多荆&KR0142;鳥多赤鷩可以禦火¶
　　　　　泰山¶
詩曰泰山巖巖魯&KR0022;是瞻¶
傳曰鄭伯請釋泰山之祀而祀周公以泰山之祊易許田¶
<pb:KR3k0012_SBCK_039-5a>¶
公羊傳曰山川有能潤于百里者天子秩而&KR0021;之觸石而¶
出膚寸而合不崇朝而遍&KR0040;天下者唯泰山乎¶
語曰季氏旅於泰山子謂冉有曰汝不能救歟(旅&KR0021;名也/禮諸侯&KR0021;)¶
(山川在其封内者今陪臣&KR0021;泰山非/禮也冉有孔子時仕季氏救猶止也)對曰不能子曰嗚呼¶
曽謂泰山不如林放乎(孔子意云泰山之神知/禮過於林放之賢逺也)¶
白虎通曰王者功成封禪必於泰山者何萬物之始交代¶
之處也¶
史記曰漢武帝封泰山白雲起封中¶
漢書曰武帝封泰山禪石閭應劭注曰石閭在泰山下南¶
方土人言仙人閭¶
應劭漢官儀曰泰山東南名日觀者鷄一鳴時見日始欲¶
岀長三丈所觀者望見長安其髙如視浮雲其峻如無道¶
徑望人如盂升或以爲小白石或以爲氷雪視巖石松樹¶
<pb:KR3k0012_SBCK_039-5b>¶
欝欝蒼蒼如雲中¶
晉書曰張忠隱于泰山教授弟子教以形不以言符堅徴¶
之及至堅賜以衣冠辭曰年杇髮落不堪衣冠請以野服¶
入覲從之後乞還堅以安車送之行逹華山歎曰我東岳¶
道士殁于西岳命也及&KR0028;而死¶
道書福地記曰泰山多芝草五石下有洞天周廽三千里¶
&KR0017;神之府¶
&KR0061;山松後漢書曰光武封泰山雲氣成宫闕¶
風俗通曰古封泰山禪梁甫舊說岱宗上有金篋王䇿能¶
知人年壽脩短漢武帝探䇿得十八因倒讀曰八十其後¶
果壽長八十¶
博物志曰泰山一曰天孫言爲天帝孫也主召人魂東方¶
萬物始成故知人生命之長短¶
<pb:KR3k0012_SBCK_039-6a>¶
五經通義云一曰岱宗言王者受命易姓報功告成必於¶
岱宗也東方萬物始交代之處宗長也言於群嶽之長¶
白虎通曰王者受命必封禪封者廣厚也(禪除也爲壇字/夲爲單以其&KR0021;)¶
(神故/從示)皆刻石紀號著巳之功績以自効也天以髙爲尊地¶
以厚爲德故増泰山之髙以報天禪梁甫之阯以報地也¶
(史記曰無懷氏封泰山禪云云伏犧封泰山禪云云神農/封泰山禪云云炎帝封泰山禪云云黄帝封泰山禪云云)¶
(顓頊封泰山禪云云帝嚳封泰山禪云云堯封泰山禪云/云禹封泰山禪㑹稽周成王禪梁甫肅然及蒿里石閭後)¶
(又凡五脩/封泰山)¶
後漢書曰光武封泰山禪梁甫凢云云亭亭肅然蒿里社¶
首梁甫皆泰山下小山也石閭在西巖下¶
漢官儀及泰山記曰泰山盤道屈曲而上凢五十餘盤經¶
小天門大天門仰視天門如從穴中視天䆫矣自下至古¶
封禪處凢四十里山頂西巖爲仙人石閭東巖爲介丘東¶
<pb:KR3k0012_SBCK_039-6b>¶
南巖名日觀日觀者鷄一鳴時見日始欲出長三丈許又¶
東南名&KR0087;觀秦觀者望見長安吴觀者望見㑹稽周觀者¶
望見齊黄河去泰山二百餘里於祠所瞻黄河如帶&KR0002;在¶
山阯山南有廟悉種栢千株大者十五六圍相傳云漢武¶
所種小天門有秦時五大夫松見在(茅君内傳云仙家凢/有三十六洞天岱宗)¶
(之洞周廽三千里名/曰三宫空洞之天)¶
列仙傳曰稷丘君者泰山道士也武帝時以道術受賜後¶
上東巡泰山稷丘君乃冠章甫衣黄衣擁琴來拜武帝曰¶
陛下勿上也必傷足上必欲上及上數里左右足指果折¶
乃止¶
列仙眞人傳曰馬明靈者齊國臨淄人也夲姓和字君賢¶
爲縣吏捕賊爲所傷當時殆死良乆忽於道間見一女以¶
时後管中一丸藥大如小豆與明服之於是即愈血絶瘡¶
<pb:KR3k0012_SBCK_039-7a>¶
合隨神女還岱宗石室中上下懸絶重巖深隱去地千餘¶
丈其中金牀玉机乃人跡所不能至¶
神仙傳曰劉馮者沛人學道於穆王子服石桂英及中岳¶
石流黄年三百餘歲而有少容後入泰山中¶
又曰&KR0087;山下老父者失其姓名漢孝武皇帝廵狩見老父¶
鋤於道間頭上白光髙數丈將問之父對曰臣年八十五¶
時衰老垂死頭白齒落有道者教臣絶榖但服飲水并作¶
神枕枕中有三十二物其二十四物以當二十四氣其八¶
物當八風臣行之轉少日行三百里今年九十矣帝受其¶
方賜縑帛去父入岱宗山十年五年時還郷里三百餘年¶
乃不復還也¶
上黨記曰太行坂東頭即泰山也避丗者區種而食或射¶
熊於巖間¶
<pb:KR3k0012_SBCK_039-7b>¶
泰山記曰泰山廟在山南悉種栢樹千株大者十五十六¶
圍長老傳云漢武所種廟及東西房三十餘間并髙樓三¶
處春秋饗祀泰山君常在此壇¶
周易是謀&KR0011;曰泰山失金鷄鄭&KR0007;注曰金鷄泰山之精¶
丘淵之齊記曰泰山東岳也瀛&KR0054;二縣共界漢武封禪割¶
此縣以供祀泰山故曰奉髙三十里有延陵兒&KR0664;¶
伍輯之從征記曰泰山於所經諸山非最髙而岑崿軒舉¶
凌跨衆阜雲霞草木藹然靈異苑囿神竒故無螫虫猛獸¶
孟子曰孔子登東山而小魯登泰山而小天下¶
尸子曰泰山之中有神房阿閣帝王録¶
淮南子曰清之爲明杯水而見眸子濁之爲闇河水不見¶
泰山¶
新序曰挾泰山以超北海¶
<pb:KR3k0012_SBCK_039-8a>¶
　　　　　&KR0106;山(亦名/常山)¶
史記曰趙簡子謂諸子曰吾藏寳符於常山往得者立焉¶
諸子竟往無所得無恤曰常山臨岱可取也簡子曰是知¶
符矣遂立之¶
白虎通曰北方爲常山者何隂終陽始其道常乆故曰常¶
後魏書曰道武立廟於上置侍祀九十九人歲時禱水旱¶
至文成帝東廵親禮其神焉¶
春秋元命苞曰昂畢散爲兾州分爲趙國立爲常山¶
崔鴻前燕録曰慕容儁壽光三年常山寺大樹根下得壁¶
七十二圭七十光色精竒有異常玉¶
孫子兵法曰常山之虵名曰率然一身而兩頭擊其一頭¶
則一頭至擊其中則兩頭俱至¶
神農本草曰常山有草名神農置之門上每夜叱人¶
<pb:KR3k0012_SBCK_039-8b>¶
常山圖經曰北嶽&KR0106;山在縣西北一百四十里¶
尚書禹貢太行&KR0106;山至于碣石有&KR0106;水出焉其下有祠¶
晏天王按山記曰髙三千九百丈上方三十里周廽三千¶
里上有泰&KR0007;之泉神草十九種道者服之成仙¶
又太史公云北岳者有五名一名蘭臺府二名列女宫三¶
名華陽臺四名紫微宫五名太一宫或云太茂山山北四¶
百餘里號飛狐之口有率然虵孫吴諭兵&KR0020;¶
管子曰其山北臨代南俯趙東接河海之間早生而晩殺¶
五&KR0150;之所蕃熟四種五穫焉¶
陽固北都賦曰茂丘茂山也盖&KR0106;岳之別名沠水從西來¶
甚大至茂山之西沉伏于地過山而復出其大如&KR0004;世言¶
避&KR0106;岳之靈¶
　　　　　衡山¶
<pb:KR3k0012_SBCK_039-9a>¶
周官曰荆州其山鎭曰衡山¶
徐靈期南岳記曰衡山者五嶽之南嶽也其來尚矣至于¶
軒轅乃以灊(音/潜)霍之山爲副焉故爾雅云霍山爲南嶽盖¶
因其副焉(或云衡山/一名霍山)至漢武南廵又以衡山遼逺道隔江¶
漢於是乃徙南嶽之&KR0021;于廬江灊山亦承軒轅副義也(于/寳)¶
(搜神記曰漢武徙南嶽之&KR0021;著廬江潜縣之霍山郭璞爾/雅注云霍山在廬江郡潜縣別名天柱山漢武以衡山遼)¶
(逺讖緯以霍山/為岳故&KR0021;之也)¶
晉書曰劉驎之嘗採藥至衡山深入忘返見有一澗水南¶
有二石囷一開一閉水深廣不得過欲還失道遇伐弓人¶
問遥僅得還家或說囷中皆仙靈方藥驎之欲更㝷終不¶
復知處¶
羅含湘中記曰衡山九疑皆有舜廟太守至常遣户曹致¶
祀則如絃&KR0084;之聲也¶
<pb:KR3k0012_SBCK_039-9b>¶
吴越春秋曰禹傷父功不成登衡山血白馬以&KR0021;之忽然¶
而卧夢赤繡文衣男子稱&KR0007;夷蒼水使者謂禹曰欲得我¶
山書者齋於黄帝之嶽禹乃退齋三日登宛委發石得金¶
簡玉字之書得治水之要也¶
盛弘之荆州記曰衡山有三峯其一名紫盖毎見有&KR0031;白¶
鶴&KR0422;翔其上一峯名石囷下有石室㝷山徑聞室中有諷¶
誦聲一曰芙蓉上有泉水飛流如舒一幅白練¶
山海經曰衡山一名岣嶁山其上多青艧鳥多鸜鵒(岣音/矩嶁)¶
(音/縷)¶
湘中記曰衡山九疑皆有舜廟遥望衡山如陣雲㳂湘千¶
里九向九背乃不復見有玉牒焉(禹按其文/以治水也)¶
劉敬叔異宛曰湘東姚祖太元中爲郡吏經衡山望巖下¶
數少年並執筆作書祖行旅休息乃過之未至百歩少年¶
<pb:KR3k0012_SBCK_039-10a>¶
相與飛颺遺一紙書其字皆鳥跡郡國志衡山南嶽也南¶
嶽記云當翼&KR0942;度機衡謂之衡山山有錦石斐然成文¶
　　　　　霍山¶
白虎通曰南方爲霍山者何太陽用事護養萬物故爲霍¶
山¶
爾雅曰大山宫小山霍(郭璞注曰宫謂圍繞也/禮記曰君爲廬宫是也)¶
漢書武帝以衡山夐逺䜟記皆以霍山爲南嶽故&KR0021;其神¶
於此¶
宋書曰霍山數年來常有鍾聲潜發重壤山崩間六鍾自¶
出制度合古式聲中律吕¶
山海經白霍山有獸焉其狀如狸白尾有鬛名曰朏朏可¶
以忘憂(音沛謂/畜之也)¶
黄庭内景經曰霍山下有洞臺方二百里司命君之府也¶
<pb:KR3k0012_SBCK_039-10b>¶
白虎通曰小山繞大山爲霍¶
太平御覽卷第三十九¶
