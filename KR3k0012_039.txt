# -*- mode: mandoku-view -*-
#+TITLE: 太平御覽
#+DATE: 2015-09-23 10:14:00
#+PROPERTY: LASTPB  <md:KR3k0012_SBCK_037-1a>
#+PROPERTY: JUAN 39

<md:KR3k0012_SBCK_038-10b>¶
<md:KR3k0012_SBCK_039-1a>¶
<pb:KR3k0012_WYG_039-1a>
欽定四庫全書
　太平御覽卷三十九¶
　　　　　　　　　　　　宋　李昉等　撰
　　地部四¶
　　　嵩山　　　　　　　華山
　　　¶泰山　　　　　　　恒山
　　　衡山　　　　　　　霍山¶
　　　　嵩山
<pb:KR3k0012_WYG_039-1b>
釋名曰嵩字或為崧山大而髙曰嵩¶
詩曰崧髙維嶽峻極于天維嶽降神生甫及申¶
國語曰夏之興也祝融䧏于崇山¶韋昭注曰崇嵩字古
通用夏都陽城嵩山在焉¶
白虎通曰中央之嵩獨加嵩髙字者何中央居四方之
中¶而髙故曰嵩髙山¶
續漢書曰武帝禮祭中嶽聞有呼萬嵗聲三於是以三
百¶户封奉祠命曰嵩髙為嵩呼也<md:KR3k0012_SBCK_039-1b>¶
<pb:KR3k0012_WYG_039-2a>
孫嚴宋書曰髙祖表曰沙門釋法義于嵩髙廟所食壇
下¶得玉璧三十二枚黄金一餅符彩潤潔河南太守毛
修之¶以靈岳䧏瑞送諸神府¶
列仙傳王子喬周靈王太子晋也好吹笙作鳯鳴遊伊
洛¶之間浮丘公接以上嵩髙山三十餘年後于山上見
桓良¶曰告我家七月七日待我緱氏山頭至日果乗白
鶴駐山巔望¶之不得到舉手謝時人數日而去¶
漢武内傳曰漢武帝夜夢與少君俱上嵩髙山半道有
<pb:KR3k0012_WYG_039-2b>
繡¶衣使者乗龍持節從雲中下言太一請少君覺告廷
臣曰¶如朕夢少君將捨朕去矣¶
劉義慶世説曰嵩髙山北有大穴晋時有人誤墜穴中
見¶二人圍棋下有一杯白飲與墜者飲氣力十倍棋者
曰汝¶欲停此否墜者曰不願停棋者曰從此西行有天
井其中<md:KR3k0012_SBCK_039-2a>¶蛟龍但投身入井自當去若餓取井中物食之
墜者¶可半年乃出蜀中因入洛問張華華曰此仙舘也
所飲者¶玉漿所食者龍肉石髓¶耳
<pb:KR3k0012_WYG_039-3a>
崔鴻十六國春秋前秦録曰王猛至深山見一老父據
胡¶牀鬚鬢皓然猛進拜老父曰王公何因拜也遣人送
猛出¶出顧視乃嵩髙山也¶
山海經曰大室之山(即中嵩山今在/陽城縣西也)其上有木焉其狀
如¶梨赤理服者不妬有草焉其狀如禾服者不昧上多
美石¶(次玉/者也)¶
嵩髙山記曰漢有道士從外國將貝多子來于嵩岳西
脚¶下種之并立浮圗今有四樹與衆木有異一年三花
<pb:KR3k0012_WYG_039-3b>
花白¶色其香如桂嵩山最是栖神靈藪也東出一里有
自然五¶榖神芝仙藥東脚下有衆果樹云是漢果園後
有小山名<md:KR3k0012_SBCK_039-2b>¶牛山多香樹昔有婦女姙身三十月生子五
嵗便入嵩髙¶學道通神明為母立祠號開母祠又有三
臺山漢武東廵¶過此山見三學仙女遂以為名又一石
室有自然經書飲¶食至前石柱似承露盤有水暗滴下
食之一合與天地相¶畢中頂南下二百步亦有岳廟畵
為神像有玉人髙五寸¶玉色光潤相傳曰明公山人或
<pb:KR3k0012_WYG_039-4a>
失之經句乃見¶
山海經曰少室之山有木焉名曰帝休葉狀如楊枝五
衢¶黄花黑實服者不怒其上多玉其下多鐡其中多䱱
魚得¶其食者無蠱疾可以禦惡服之不怒郭氏注云陽
城西谷¶名季室亦曰少室山巔有白玉膏服之可為仙¶
又戴延之西征記曰少室山中多神藥漢武帝築登仙
臺¶在其峯¶
郡國志云少室山一名黍室山負黍城在南故因山以
<pb:KR3k0012_WYG_039-4b>
名<md:KR3k0012_SBCK_039-3a>¶城也¶
又少室有金陵人往視則有白霧起迷人¶
雜道書曰少室之陽髙於平地八百六十丈方十里可
避¶兵水之灾¶
　　　　華山¶
禮記曰及其廣厚載華嶽而不重¶
范蔚宗後漢書張楷字公超隠居𢎞農山學者隨之所
居¶成市能為五里霧後華山南遂有公超霧市
<pb:KR3k0012_WYG_039-5a>
唐書曰李適之代牛仙客為右相累封清河縣公與李
林¶甫争權不恊適之性䟱為其隂中林甫常謂適之曰
華山¶有金鑛採之可以富國上未知適之心善其言他
日從容¶奏之𤣥宗大悦顧問林甫對曰臣知之乆矣然
華山陛下¶本命王氣所在不可穿鑿臣不敢上言帝以
為愛己薄適<md:KR3k0012_SBCK_039-3b>¶之言疎之¶
白虎通曰西方為華山者何少隂用事萬物生華故曰
華¶山
<pb:KR3k0012_WYG_039-5b>
武帝内傳曰魯女長樂人初餌麻及水絶榖八十餘年日
更¶少壯色如桃花一旦與故人别云入華山去後五十
年先相¶識者逄女華山廟前乗白鹿從玉女三十人并
謝其鄉里¶親戚故人¶
崔鴻十六國春秋前燕録曰石虎使人探䇿于華山得
玉¶板¶
山海經曰華山塜也(塜者神鬼/之所合也)其祀之以太牢¶
又曰泰華之山削成而四方其髙千仞其廣千里(郭璞/注曰)
<pb:KR3k0012_WYG_039-6a>
(山上¶明星玉女主持玉漿得服/之即神仙之道僉無不通也)其有虵曰肥遺六足四
翼見則¶天下旱<md:KR3k0012_SBCK_039-4a>¶列仙傳曰馬明生從安期先生受金液神丹方乃入華
隂¶山中合金神丹昇天也¶
又曰修羊公者蜀人也華隂山石室中有懸石榻卧¶其
上石盡穿䧟¶
又曰毛女者在華隂山中獵師世世見之體生毛自言
秦¶始皇宫人也
<pb:KR3k0012_WYG_039-6b>
又曰呼子先者漢中關下卜師也夀百餘嵗臨去呼酒
家¶嫗曰急裝當與嫗共應中陵王召夜有仙人持二茅
狗来¶先持一與酒家嫗得俱騎乃龍上華隂山也¶
周禮曰豫州其鎮山曰華山¶
華山記曰山頂有池生千葉蓮花服之羽化因曰華山¶
又曰山有三峯(謂蓮花毛/女松檜也)¶
辛氏三秦記曰華山在長安東三百里不知㡬千仭如
半<md:KR3k0012_SBCK_039-4b>¶天之雲
<pb:KR3k0012_WYG_039-7a>
晏子春秋曰君子若華山松栢既多望之自識¶
薛綜注西京賦曰華山對河東首陽山黄河流于二山
之¶間古語云本一山當河河水過之而曲行河神巨靈
以手¶擘開其上以足蹈離其下中分為兩以通河流今
覩手迹¶於華嶽上足迹在首陽山下俱存焉¶
韓子曰秦昭王使工人施鈎梯上華山以松栢之心為
博¶箭長八尺棊長八寸勒之曰昭王嘗與天神博于此¶
周易是謀類曰西岳亡玉羊鄭𤣥注曰玉羊華山之精
<pb:KR3k0012_WYG_039-7b>
山海經曰小華(即少/華也)其木多荆杞鳥多赤鷩可以禦火¶
　　　　泰山¶
詩曰泰山巖巖魯邦所瞻¶
傳曰鄭伯請釋泰山之祀而祀周公以泰山之祊易許田<md:KR3k0012_SBCK_039-5a>¶公羊傳曰山川有能潤千百里者天子秩而祭之觸石
而¶出膚寸而合不崇朝而雨遍乎天下者唯泰山雲¶爾
語曰季氏旅于泰山子謂冉有曰女弗能救與¶對曰不
能子曰嗚呼¶曽謂泰山不如林放乎
<pb:KR3k0012_WYG_039-8a>
白虎通曰王者功成封禪必于泰山者何萬物之始交
代¶之處也¶
史記曰漢武帝封泰山白雲起封中¶
漢書曰武帝封泰山禪石閭應劭注曰石閭在泰山下
南¶方土人言仙人閭¶
應劭漢官儀曰泰山東南名日觀者雞一鳴時見日始
欲¶出長三丈所觀者望見長安其髙如視浮雲其峻如
無道¶徑望人如盂升或以為小白石或以為氷雪視巖
<pb:KR3k0012_WYG_039-8b>
石松鬰<md:KR3k0012_SBCK_039-5b>¶鬰蒼蒼如雲中¶
晋書曰張忠隠于泰山教授弟子敎以形不以言符堅
徴¶之及至堅賜以衣冠辭曰年朽髮落不堪衣冠請以
野服¶入覲從之後乞還堅以安車送之行達華山嘆曰
我東岳¶道士歿于西岳命也及關而死¶
道書福地記曰泰山多芝草玉石下有洞天周迴三千
里¶鬼神之府¶
袁山松後漢書曰光武封泰山雲氣成宫闕
<pb:KR3k0012_WYG_039-9a>
風俗通曰古封泰山禪梁甫舊説岱宗上有金篋玉䇿
能¶知人年夀修短漢武帝探策得十八因倒讀曰八十
其後¶果夀長八十¶
愽物志曰泰山一曰天孫言為天帝孫也主召人魂魄
東方¶萬物始成故知人生命之長短<md:KR3k0012_SBCK_039-6a>¶五經通義云一曰岱宗言王者受命易姓報功告成必
于¶岱宗也東方萬物始交代之處宗長也言為羣嶽之
長
<pb:KR3k0012_WYG_039-9b>
白虎通曰王者受命必封禪封者廣厚也(禪除也為壇/字本為墠以)
(其祭¶神/故從示)皆刻石紀號著己之功績以自効也天以髙為
尊地¶以厚為徳故增泰山之髙以報天禪梁甫之阯以
報地也¶(史記曰無懐氏封泰山禪云云伏羲封泰山禪/云云神農封泰山禪云云炎帝封泰山禪云云)
(黄帝封泰山禪亭亭¶顓頊封泰山禪云云帝嚳封泰山/禪云云堯封泰山禪云云禹封泰山禪㑹稽湯封泰山)
(禪云云周成王/封泰山禪社首)
後漢書曰光武封泰山禪梁甫¶凡¶云云亭亭肅然嵩里
社¶首梁甫皆泰山下小山也石閭在西巖下
<pb:KR3k0012_WYG_039-10a>
漢官儀及泰山記曰泰山盤道屈曲而上凡五十餘盤
經¶小天門大天門仰視天門如從穴中視天牕矣自下
至古¶封禪處凡四十里山頂西巖為仙人石閭東巖為
介丘東<md:KR3k0012_SBCK_039-6b>¶南巖名日觀日觀者雞一鳴時見日始欲出長
三丈許又¶東南名秦觀秦觀者望見長安吳觀者望見
㑹稽周觀者¶望見齊黄河去泰山二百餘里於祠所瞻
黄河如帶若在¶山阯山南有廟悉種栢千株大者十五
六圍相傳云漢武¶所種小天門秦時五大夫松見在(茅/君)
<pb:KR3k0012_WYG_039-10b>
(内傳云仙家凡有三十六洞天岱宗¶之/洞週迴三千里名曰三宫空㓊之天)¶
列仙傳曰稷丘君者泰山道士也武帝時以道術受賜
後¶上東廵泰山稷丘君乃冠章甫衣黄衣擁琴來拜武
帝曰¶陛下勿上也必傷足上必欲上及上數里左右足
指果折¶乃止¶
列仙真人傳曰馬明者齊國臨淄人也本姓何字君賢¶
為縣吏捕賊為所傷當時殆死良乆忽於道間見一女
以¶肘後管中一丸藥大如小豆與明服之于是即愈血
<pb:KR3k0012_WYG_039-11a>
絶瘡<md:KR3k0012_SBCK_039-7a>¶合隨神女還岱宗石室中上下懸絶重巖深隱去
地千餘¶丈其中金牀玉枕乃人跡所不能至¶
神仙傳曰劉馮者沛人學道于穆王子服石桂英及中
岳¶石硫黄年三百餘嵗而有少容後入泰山中¶
又泰山下老父者失其姓名漢孝武皇帝廵狩見老父¶
鋤于道間頭上白光髙數丈因問之父對曰臣年八十
五¶時衰老垂死頭白齒落有道者教臣絶榖但飲水并
作¶神枕枕中有三十二物其二十四物以當二十四氣
<pb:KR3k0012_WYG_039-11b>
其八¶物當八風臣行之轉少日行三百里今年九十矣
帝受其¶方賜縑帛去父入岱宗山十年五年時還鄉里
三百餘年¶乃不復還也¶
上黨記曰太子坂東頭即泰山也避世者區種而食或
射¶熊于巖間<md:KR3k0012_SBCK_039-7b>¶泰山記曰泰山廟在山南悉種栢樹千株大者十五六¶
圍父老傳云漢武所種廟及東西房三十餘間并髙樓
三¶處春秋饗祀泰山君嘗在此壇
<pb:KR3k0012_WYG_039-12a>
周易是謀類曰泰山失金雞鄭𤣥注曰金雞泰山之精¶
丘淵之齊記曰泰山東岳也嬴博二縣共界漢武封禪
割¶此縣以供祀泰山¶
伍輯之從征記曰泰山于所經諸山為最髙見岑崿軒
舉¶凌跨衆阜霞雲草木靄然靈異苑囿神竒故無螫蟲
猛獸¶
孟子曰孔子登東山而小魯登泰山而小天下¶
尸子曰泰山之中有神房阿閣帝王籙
<pb:KR3k0012_WYG_039-12b>
淮南子曰清之為明杯水而見眸子濁之為暗河水不
見¶泰山¶
孟子曰挾泰山以超北海<md:KR3k0012_SBCK_039-8a>¶　　　　恒山(亦名/常山)¶
史記曰趙簡子謂諸子曰吾藏寳符于常山往得者立
焉¶諸子競往無所得無恤曰常山臨代代可取也簡子
曰是知¶符矣遂立之¶
白虎通曰北方為常山者何隂終陽始其道常乆故曰
<pb:KR3k0012_WYG_039-13a>
常¶山
後魏書曰道武立廟於上置侍祀九十九人嵗時祈禱
水旱¶至成帝東廵親祀其神焉¶
春秋元命苞曰昴畢散為冀州分為趙國立為常山¶
崔鴻前燕録曰慕容雋夀光三年常山寺大樹根下得
璧¶七十二圭七十光色精竒有異常玉¶
孫子兵法曰常山之蛇名曰率然一身而兩頭擊其一
頭¶則一頭至擊其中則首尾俱至
<pb:KR3k0012_WYG_039-13b>
神農本草曰常山有名草神農置之門上每夜叱人<md:KR3k0012_SBCK_039-8b>¶常山圖經曰北岳恒山在縣西北一百四十里¶
尚書禹貢曰太行恒山至于碣石有恒水出焉其下有
祠¶
又恒山記曰髙三千九百丈上方三十里週迴三千¶里
上有太𤣥之泉神草十九種道者服之成仙¶
又太史公云北岳者有五名一名蘭台府二名列女宫
三¶名華陽臺四名紫㣲宫五名太乙宫或云太茂山山
<pb:KR3k0012_WYG_039-14a>
北四¶百餘里號飛狐之口有率然蛇孫吳喻兵勢¶
管子曰其山北臨代南俯趙東接河海之間早生而晩
殺¶五糓之所蕃熟四種五穫焉¶
陽固北都賦曰茂丘茂山也蓋恒岳之别名泒水從西
來¶甚大至茂山之西沉伏于地過山而復出其大如初
世言¶避恒岳之靈¶
　　　　衡山<md:KR3k0012_SBCK_039-9a>¶周官曰荆州其山鎮曰衡山
<pb:KR3k0012_WYG_039-14b>
徐靈期南岳記曰衡山者五岳之南岳也其來尚矣至
於¶軒轅乃以灊(音/潜)霍之山為副焉故爾雅云霍山為南
嶽蓋¶因其副焉(或云衡山/一名霍山)至漢武南廵又以衡山遼逺
道隔江¶漢於是乃徙南岳之祭于廬灊江山亦承軒轅
副義也
晋¶¶¶書曰劉驎之嘗採藥至衡山深入忘返見有一澗水
末¶有二石囷一開一閉水深廣不得過欲還失道遇伐
木人¶問道僅得還家或説囷中皆仙方靈藥驎之欲更
<pb:KR3k0012_WYG_039-15a>
尋終不¶復知其處¶
羅含湘中記曰衡山九嶷皆有舜廟太守至常遣户曹
致¶祀則如絃歌之聲也<md:KR3k0012_SBCK_039-9b>¶呉越春秋曰禹傷父功不成登衡山血白馬以祭之忽
然¶卧夢赤繡文男子稱𤣥夷蒼水使者謂禹曰欲得我¶
山神書者齋于黄帝之宫禹乃退齋三日登宛委發石
得金¶簡玉字之書得治水之要也¶
盛𢎞之荆州記曰衡山有三峯其一名紫蓋每見有雙
<pb:KR3k0012_WYG_039-15b>
白¶鶴囬翔其上一峯名石菌下有石室㝷山徑聞室中
有諷¶誦聲一曰芙蓉上有泉水飛流如舒一幅白練¶
山海經曰衡山一名岣嶁山其上多青雘鳥多鸚鵒(岣/音)
(矩嶁/¶音縷)¶
湘中記曰衡山九嶷皆有舜廟遥望衡山如陣雲沿湘
千¶里九向九背乃不復見有玉牒¶
劉敬叔異苑曰湘東姚祖太元中為郡吏經衡山望巖
下¶數少年並執筆作書祖謂行旅休息乃過之未至百
<pb:KR3k0012_WYG_039-16a>
步少年<md:KR3k0012_SBCK_039-10a>¶相與飛颺遺一紙書其字皆鳥跡
郡國志云衡山南岳也南¶岳記云當翼軫度璣衡謂之
衡山山有錦石斐然成文¶
　　　　霍山¶
白虎通曰南方為霍山者何太陽用事護養萬物故為
霍¶山¶
爾雅曰大山宫小山曰霍(郭璞注曰宫謂圍繞也/禮記曰君為廬宫是也)¶
漢書曰武帝以衡山&KR1509;逺䜟記皆以霍山為南岳故祭
<pb:KR3k0012_WYG_039-16b>
其神¶於此¶
宋書曰霍山數年來常有鐘聲潜發重壤山崩間有六
鐘自¶出制度合古式聲中律呂¶
山海經曰霍山有獸焉其狀如狸白尾方鬛名曰朏朏
可¶以忘憂¶
黄庭内景經曰霍山下有洞臺方二百里司命君之府
也<md:KR3k0012_SBCK_039-10b>¶白虎通曰小山繞大山為霍
<pb:KR3k0012_WYG_039-17a>
　
　
　
　
　
　
　
　
<pb:KR3k0012_WYG_039-17b>
　
　
　
　
　
　
　
　太平御覽卷三十九
