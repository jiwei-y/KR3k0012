# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:16.528525
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 340
#+PROPERTY: FILE SB11n0727-340太平御覽-卷之三百四十.
<pb:KR3k0012_SBCK_340-1a>¶
太平御覽卷第三百四十¶
兵部七十一¶
　　常　旂　旃　物　旗¶
　　&KR1157;　旐　旞　旌¶
　　　　　常¶
釋名曰九旗之名日月爲常&KR0030;日月於其端天子所建言¶
常名也¶
尚書君牙曰惟乃祖乃父丗篤忠貞服勞王家厥有成績¶
紀于太常¶
周禮曰日月爲常十二旒¶
河圗曰風后曰予告汝帝之五旗東方法青龍曰旗南方¶
法赤鳥曰鼠西方法白虎曰典北方法玄蛇曰旂中央法¶
黄龍曰常¶
<pb:KR3k0012_SBCK_340-1b>¶
國語曰呉王㑹晉於黄池呉王白常白旂赤常赤旗¶
文選曰建辰旒之太常¶
又曰建太常&KR0006;裶裶¶
　　　　　旂¶
釋名曰交龍爲旂旂&KR0029;也&KR0030;作兩龍相依&KR0029;也通以一赤¶
色爲之無文采諸侯所建也¶
爾雅曰有鈴曰旂(郭璞注曰懸鈴竿/頭&KR0030;交龍於旒)¶
詩曰王錫韓侯淑旗綏章龍旂陽陽和鈴央央¶
又曰旂旐央央¶
禮記月令曰天子春載青旂夏載赤旂秋載白旂冬載&KR0007;¶
旂¶
周禮曰交龍爲九旂諸侯所建¶
左傳曰周分魯大路大旂¶
<pb:KR3k0012_SBCK_340-2a>¶
又曰三辰旂旗昭其明也(三辰日/月星也)¶
　　　　　旃¶
釋名曰旃戰也戰戰恭巳而巳三&KR0012;所建象無事也¶
&KR0003;文曰旃曲柄也所以招士衆也¶
丗本曰黄帝作旃¶
爾雅曰因章曰旃(郭璞曰以白練爲疏/因其文章不復畫也)¶
周禮曰通帛爲旃(大赤也周正赤無/斿飾&KR0012;/所建也)¶
左傳曰城濮之戰亡大斾之左旃(旃旗名繫/旐曰旃)祁暪奸命(當/此)¶
(之事而不治/為奸軍令也)司馬殺之以殉于諸侯¶
漢書曰田蚡(音/憤)前堂羅鍾鼓立曲旃(如淳曰通白爲旃/蘇休曰柄上曲也)¶
孟子曰招庶人以旃(田/也)¶
西京賦曰虹旃蜺旄¶
又曰樹脩旃¶
<pb:KR3k0012_SBCK_340-2b>¶
上林賦曰立歴天之旂曳梢星之旃¶
　　　　物¶
釋名曰雜帛爲物以雜色綴其邊爲翅尾也將帥之所建¶
也¶
禮含文嘉曰制度爲科物應以冝明物以&KR0011;感其方也¶
左傳曰蔿敖爲&KR0800;擇楚之令典軍行右轅左追蓐(右者侠/爲軍備)¶
(左者追草/爲&KR0043;備)前茅慮無(如今斥候持綘及白幡見騎賊舉綘/幡見歩賊舉白幡備不虞有無茅明)¶
(也或以云楚以/茅爲旌熾也)中權後勁(中軍制謀後以/精兵爲殿耳)百官象物而動¶
軍政不戒而備能用兵矣¶
　　　　旗¶
釋名曰熊虎爲旗期也將軍所建象其猛如熊虎與衆期¶
其下也¶
禮記曰龍旂九旒天子之旍也¶
<pb:KR3k0012_SBCK_340-3a>¶
又曰行前朱鳥而後玄武左青龍而右白虎招揺在上急¶
勁其怒(注曰以此四獸爲軍陣象天也&KR0030;招摇/星於旌旗上以起居堅勁軍之威怒)¶
周禮曰司常掌九旗之物名各有属以侍國事日月爲常¶
交龍爲旂通帛爲旃雜帛爲物熊虎爲旗鳥隼爲旟&KR0027;虵¶
爲旐金羽爲禭析羽爲旌(物名日所&KR0030;異/物則異名也)¶
又曰龍旂九斿以象大火也(交龍爲旗諸侯所建也大火/倉龍&KR0043;之心也其属箕尾九)¶
(星/也)鳥&KR1157;七斿以象鶉火也(鳥隼爲&KR1157;州里之所建也鶉火/朱鳥宿之柳也其属有七星也)¶
熊旗六斿以象叅伐(熊虎爲旗師都之所建也伐属/白虎&KR0043;與叅連體而六星也)&KR0027;虵¶
四斿以象營室也(&KR0027;虵爲旐縣鄙之所建營室玄/武&KR0043;也與東壁連體而四星也)旒旌枉¶
矢以象弧(勤禮曰侯氏載龍旂弧韣則旌旗之属皆有弧/弧以張縿之幅有衣謂之韣又爲設矢象弧星)¶
(有矢象妖星有枉矢枉矢者虵行有/尾田此云枉矢盖盡之也韣音得)¶
左傳曰　服振振取&KR0593;之旗(袀音/均)¶
又曰三辰旂旗昭其明也(注日月/星也)¶
<pb:KR3k0012_SBCK_340-3b>¶
又曰狄人伐衛衛懿公戰于滎澤衛師敗績㓕衛衛侯不¶
去旗是以甚敗¶
又曰越伐呉王孫弥庸見姑篾之旗曰吾父之旗也不可¶
以見讎而勿殺¶
又曰鄭人擊簡子中肩斃于車中獲其蜂旗(蜂旗/旗名)¶
又曰公孫庬以徒五百人宵攻鄭師取蜂旗於子姚之幕¶
下¶
又曰鄭伐許頴考叔取鄭伯之旗蝥狐以先登子都自下¶
射之顚¶
史記曰李斯上書云今陛下建翠鳯之旗樹靈鼉之鼓¶
漢書郊祀志曰武帝將伐南越以班荆&KR0030;幡日月北斗登¶
龍以象太一¶
東觀漢記曰耿弇追張歩歩奔平壽乃肉&KR0221;負斧鑕於軍¶
<pb:KR3k0012_SBCK_340-4a>¶
門而弇勒兵入據其城樹下二郡旗鼓令歩兵各以部人¶
詣旗下衆向十餘萬輜重七千餘而皆罷歸郷里¶
沈約宋書輿服志曰五旗者五色各一旗以木牛承其下¶
盖取&KR0018;重而安隱也五旗纒竿即禮記德車結旌不&KR0030;飭¶
也戎事乃散之又武車綏旌垂舒之也¶
北史曰廬賁嘗事隋文乃受禪命賁清宮因典&KR0043;衛賁乃¶
奏改周伐旗幟更爲嘉名其青龍騶虞朱雀玄武千秋萬¶
歳之旗皆賁所創也¶
隋書曰凢旗太常畫三辰(日月/五星)旂&KR0030;青龍(皇帝升龍/諸侯交龍)&KR1157;&KR0030;¶
朱鳥旌&KR0030;黄麟旗&KR0030;白獸旐畫玄武皆加雲氣其旜物在¶
軍亦&KR0030;其事號加之以雲氣徽幟亦如(通帛爲旜雜帛爲/物在軍亦&KR0030;其人)¶
(官與姓名之事號徽幟/亦書之盡其所書之例)旌節又&KR0030;白獸而折羽於其上¶
又曰司常掌旗物之藏通帛之旗六以供郊丘之祀一曰¶
<pb:KR3k0012_SBCK_340-4b>¶
蒼旗二曰青旗三曰朱旗四曰黄旗五曰白旗六曰玄旗¶
&KR0030;繢之旗六以充玉路之等一曰三辰之常二曰青龍之¶
旗三曰朱鳥之旟四曰黄麟之旌五曰白獸之旗六曰&KR0007;¶
武之旐皆左建旗而右建榻㦸(榻它/臘切)¶
又曰有繼旗四以施軍旅一曰麾以供軍將二曰旞以供¶
師帥三曰旐以供旅師四曰斾以供倅長¶
唐書曰元和中淮南節度使馬揔進呉元濟旌旗七百三¶
十九事¶
家語曰子路言志云願得旌旗&KR0813;紛下蟠于地¶
詩推度災曰上出號令而化天下震雷起而驚蟄暏旗鼓¶
動三軍駭觀其前動化而天情可見矣¶
戰國䇿曰建七星之旗天子之位也¶
穆天子傳曰日月之旗七星之文(今旒上盡日月/及北斗星也)¶
<pb:KR3k0012_SBCK_340-5a>¶
周遷車服雜記曰晉元皇始制五牛之旗設青在左黄在¶
中¶
六韜曰武王伐紂懸紂之首於白旗¶
古司馬兵法曰夏后氏&KR0007;首人之執也殷曰白天之義也¶
周曰黄地之道也(旌首有鈴曰旂三王所/以立不失天地人之道也)章夏以日月¶
上明也殷以虎上威也周以龍上文也(章&KR0030;飾也三王/&KR0030;各有所法也)¶
郝萌占曰旗上有光人主大喜延年益壽¶
黄石公三略曰欲知敵形色可勝之符先戰以二十八&KR0016;角¶
人青衣赤旗東方七人徴人赤衣黄旗南方七人啇人白¶
衣黒旗西方七人羽人黒衣青旗北方七人凢二十八&KR0016;¶
象二十八&KR0043;¶
軍令曰聞雷鼓音舉白幢絳旗大小&KR0179;皆進戰不進者斬¶
聞金音舉青旗舡皆止不止者斬¶
<pb:KR3k0012_SBCK_340-5b>¶
王孫子曰桀紂或放南巢或頭懸赤旗斯無它不節財而¶
&KR0064;人也¶
孫子曰言不相聞故爲鼓鐸視不相見故爲旌旗夫金鼓¶
旌旗所以一民之耳目也¶
又曰無要正正之旗無擊堂堂之陣¶
列子曰皇帝與炎帝戰以雕鶡鷹鳶爲旗幟¶
隋巢子曰天賜武王黄鳥之旗以代殷¶
淮南子曰凢國有難君自宫召將詔之曰社稷之命在將¶
軍身今國有難願子將而應之將軍受命乃令祝史太卜¶
齋三日之太廟鑚靈&KR0027;卜&KR0123;日以受鼓旗¶
楚辭曰駕龍輈&KR0006;乗雷(斬車/轅也)載雲旗&KR0006;逶迤¶
又曰乗廻風&KR0006;載雲旗¶
又曰楊彗星以爲旗¶
<pb:KR3k0012_SBCK_340-6a>¶
又曰乗赤豹&KR0006;狐從文狸新夷車&KR0006;結旌桂旗¶
宋玉髙唐賦曰眄&KR0006;&KR0002;妖姫楊&KR0209;鄣日而望所思忽&KR0006;&KR0002;¶
駕駟馬建羽旗¶
相如上林賦曰靡魚須之撓旃(以魚須爲旃柄/駈馳逐戰也)曳明月之¶
珠旗(以明珠/綴飾旃)¶
王沉餞行賦曰曵招揺之脩旗&KR0002;蜿虹之垂天¶
崔駰東廵頌曰升九龍之華旗¶
文選曰雲旗拂霓¶
又曰牙紛繽¶
又曰旌旗拂天¶
又曰掲竿爲旗¶
又曰曳彗星之飛旗¶
又曰朱旗所拂九土破攘¶
<pb:KR3k0012_SBCK_340-6b>¶
又曰朱旗降天¶
又曰建祝姑(祝姑/旗名)¶
又曰青霞雜桂旗¶
　　　　旟¶
釋名曰鳥隼爲旟旟譽也軍吏所建也急疾趨事則有稱¶
譽也¶
爾雅曰錯革鳥曰旟(郭璞注曰此謂全剥鳥皮毛置之竿/頭也舊&KR0003;刻革烏置竿首也孫叔敖)¶
(云革急也言&KR0030;急疾之鳥於旒也周官鳥隼爲旟也按禮/記鄭&KR0007;云載之以示衆即此&KR0011;也書云鳥戰目革詩云如)¶
(載鳴鳶鳥斯革旌首鳥/者自是鳥之皮毛明矣)¶
詩曰子子干旟在浚之都¶
又曰彼旟旐斯胡不斾斾(斾旒/垂也)¶
周禮曰鳥隼爲旟州里所建也(州長/之属)¶
　　　　　旐¶
<pb:KR3k0012_SBCK_340-7a>¶
釋名曰&KR0027;虵爲旐兆也&KR0027;知氣兆之&KR0123;凶建之於後察度¶
事冝之形兆也¶
爾雅曰績廣充幅長㝷曰旐(郭璞注曰帛全/愊長八尺者也)¶
詩曰設此旐矣¶
又曰建旐設旄薄獸干敖(周宣/王也)¶
周禮曰&KR0027;虵爲旐四斿縣鄙之所建也¶
　　　　　旞¶
釋名曰全羽爲旞旞猶　也順滑貌也(一作/旞)¶
&KR0003;文曰旞者導車所載全羽允允而進也¶
周禮曰全羽爲旞道車所進(車象路也王以/朝夕燕出入也)¶
　　　　　旌¶
釋名曰折羽爲旌旌精光也綏有虞氏之旌也注旄竿首¶
其形蘂蘂然也綏夏后氏之旌也其形襄也白斾殷旌也以¶
<pb:KR3k0012_SBCK_340-7b>¶
帛繼旐末也翿陶也其皃陶陶下垂也¶
爾雅曰旄首曰旌(郭璞注曰戴旌於竿頭/如令之幢亦有旄也)¶
廣雅曰天子之旌髙九仞諸侯七仞丈夫五仞士三仞¶
詩曰孑孑干旌在浚之城¶
又曰悠悠斾旌¶
禮記曰前有水則載青旌(鄭&KR0007;注曰載所謂舉於旌首所/以警衆者也鄭記王賛問曰舉)¶
(旌於首當皆以皮邪&KR0030;之也鄭荅曰/皆俱舉皮置於首不&KR0030;羽爲旌也)¶
周禮曰折羽爲旌游車所建(游車木路也王以田也/全羽折羽皆五色文也)¶
又曰掌舎爲帷宮設旌門(樹旌以/表門)¶
左傳曰鄢陵之役欒鍼見子重之旌謂晉侯曰楚人謂夫¶
旌子重之旌也¶
又曰范宣子假羽毛於齊而弗歸(折羽爲旌王者游車所/建齊私有之因謂之羽)¶
(毛)¶
<pb:KR3k0012_SBCK_340-8a>¶
又曰楚靈王之爲令尹也爲王旌芋尹無字斷之曰一國¶
兩君其誰堪之¶
又曰衛宣公烝夷姜與朔搆急子公使諸齊使盗待諸莘¶
而殺之壽子載其旌旗以先盗殺之急子後往盗又殺焉¶
又曰許伯曰吾聞致師者御靡旌摩壘而還(靡旌驅疾/也摩近也)¶
公羊曰楚莊王伐鄭鄭伯肉&KR0221;左執茅旌右執鸞刀以逆¶
(何休曰茅旌宗廟所用也爲/宗廟所用求以宗廟歸首也)¶
史記曰&KR0087;併天下以水德之始旌旄節皆尚黒¶
漢書文帝詔曰朝有進善之旌(應邵注堯設五逹/之道令人進善也)¶
又曰髙祖使韓信與楚戰信潜伏人於楚軍之側方戰兵¶
遂僞走楚軍逐之乃令拔楚旌立漢旌楚師望見奔走遂¶
敗楚矣¶
後漢書曰丗祖進師臨河連旌㳂河千餘里¶
<pb:KR3k0012_SBCK_340-8b>¶
戰國䇿曰&KR0171;&KR0087;爲趙合從於楚威王曰寡人西接秦&KR0087;虎¶
狼之國卧不安席食不甘味心揺揺然如懸旌¶
漢武故事曰欒大有方術常於殿前樹旌數百人因令自¶
相擊庭中去地十餘丈觀者大駭¶
孟子曰齊景公招虞人以旌不至將殺之非其招也夫招¶
虞人以皮冠庶人以旃士以旂大夫以旌况以不賢招賢¶
人乎¶
管子曰舜有告善之旌示不蔽也¶
莊子曰楚昭王使延屠羊&KR0003;以三旌之位萬鍾之禄也¶
抱朴子軍術曰軍始出而旌旗繞竿者急住更待善時而出¶
軍¶
天文要集曰翼星明旌旗用¶
趙氏兵書曰有鳥集將軍旌上將軍増秩禄¶
<pb:KR3k0012_SBCK_340-9a>¶
文選曰蔽引髙旌¶
又曰旌旗拂天¶
又曰蜺爲旌翠爲盖¶
又曰筌撓&KR0006;蘭旌(筌此縁切/撓音繞)¶
又曰建虹旍&KR0006;威夷¶
太平御覽卷第三百四十¶
<pb:KR3k0012_SBCK_340-9b>¶
