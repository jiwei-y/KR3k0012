# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:57.048485
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 927
#+PROPERTY: FILE SB11n0727-927太平御覽-卷之九百二十七.
<pb:KR3k0012_SBCK_927-1a>¶
太平御覽卷第九百二十七　羽族部十四¶
異鳥¶
　　　鵬　鷖　希有　金翅　意怠¶
　　大風　兼兼　丗樂　端𤦺　青鳥¶
　　　治鳥　木客　惡鳥　鴞　鵩¶
　　鴝鵅　鴆　&KR0017;車　不孝鳥¶
　　　　鵬¶
莊子曰北溟有魚其名爲鯤鯤之大不知幾千里化而爲¶
鳥其名爲鵬鵬背不知幾千里也怒而飛翼&KR0002;垂天之雲¶
是鳥也海運將徙於南溟南溟者天池也水激三千里摶¶
扶摇而上者九萬里(司馬彪注曰/扶摇上行風)一¶
晏子曰景公謂晏子曰天有極大物乎對曰有鵬浮遊雲¶
背凌蒼天該於天地漻漻乎不知其翮之所在也¶
<pb:KR3k0012_SBCK_927-1b>¶
幽明録曰楚文王好獵有一人獻一鷹擊鵬鶵(事具/鷹門)¶
異𩔖傳曰漢武時西域獻黒鷹得鵬鶵東方朔識之¶
晉書曰賈彪鵬鳥賦序曰余覧張安丗鷦鷯賦以其質微¶
處褻而陋以逺害愚以爲未&KR0002;大鵬栖形遐逺自育之全¶
也此固禍福之機&KR0147;賦之云〇又曰阮脩大鵬賛曰蹌蹌¶
大鵬誕自北溟假精靈鱗神化以生如雲之翼如山之形海¶
運水擊扶搖上征〇又曰習鑿齒詣釋道安值衆僧齋衆¶
皆捨鉢歛祍唯道安食不輟鑿齒曰大鵬從&KR0047;來衆鳥¶
皆戢翼何忽凍老鴟腩腩低頭食¶
　　　鷖(一名/天鷄)¶
神異經曰北海有大鳥其髙千里頭文曰天胷文曰鷄左¶
翼文曰鷖右翼文曰勤左足在海北涯右足在海&KR0047;涯其¶
毛蒼其喙赤其脚黒名曰天鷄一名鷖勒頭河東止海央¶
<pb:KR3k0012_SBCK_927-2a>¶
唯捕鯨魚死則北海水流利不犯觸人不干物或時舉翼¶
飛其兩羽切如雷如風驚動天地(張茂先曰北海多鯨魚/而産子多北海溢塞故)¶
(鳥食此魚/海水通流)¶
　　　　希有¶
東方朔神異經曰崑崙銅柱有屋辟方百丈上有一鳥名¶
希有張左翼覆東王公右翼覆西王母一歳再登翼上之¶
東王公也其喙赤目黄如金其&KR0079;苦鹹仙人甘之¶
　　　　金翅鳥¶
符子曰齊景公謂晏子曰寡人旣得寳千乗聚萬駟矣方¶
欲珎懸&KR0058;㑹金玉其得之耶奚&KR0002;晏嬰曰臣聞琬琰之外¶
有鳥焉曰金翅民謂爲羽豪其爲鳥也非龍肺不食非鳯¶
血不飲其食也常飢而不飽其飲也常渇而弗充生未幾¶
何天其大年而死金玉之珎非乃爲君之患矣¶
<pb:KR3k0012_SBCK_927-2b>¶
齊書曰&KR0004;武帝夢金翅鳥下殿庭摶食小龍無數乃飛上¶
天明帝&KR0004;其夢竟驗¶
　　　　意怠¶
莊子曰東海有鳥名意怠進不敢爲前退不敢爲後食不¶
敢先甞必取其緒行列不斥而人不得害以免於患¶
　　　　大風¶
淮&KR0047;子曰堯使羿繳大風於靑丘(大風鷙鳥在東方/一云大風風伯也)¶
　　　　兼兼¶
周書曰成王時巴人獻比翼鳥¶
爾雅曰&KR0047;方有比翼鳥焉不比不飛其名曰兼兼(郭璞注/曰似鳥)¶
(亦色一目一翼/相得乃飛也)¶
山海經曰有鳥其狀如鳬一翼一目相得乃飛名曰蠻(比/翼)¶
(鳥色青青/見則大水)¶
<pb:KR3k0012_SBCK_927-3a>¶
史記曰管仲說桓公古之封禪西海致比翼之鳥○瑞應¶
圖曰王者德及髙逺則比翼鳥至一本云王者有孝德則至¶
愽物志曰崇吾之山有鳥焉一足一翼一目相得乃飛名¶
曰鶼鶼見則天下大水¶
　　　　丗樂¶
臨海異物志曰丗樂鳥五色頭上有冠丹喙赤足有道則¶
見¶
　　　　端𤦺¶
說𫟍曰晉平公出朝其鳥環平公不去平公頋謂師曠曰¶
是鳯耶師曠對曰東方有鳥名爲端𤦺憎鳥而愛狐今吾¶
君必衣狐裘以朝乎平公曰然¶
　　　　青鳥¶
山海經曰三危之山有三青鳥居(青鳥主爲西王母取/者別自栖息於此山食)¶
<pb:KR3k0012_SBCK_927-3b>¶
紀年曰穆王十三年西徃至于青鳥之所解¶
漢武故事曰七月七日上於承華殿齊止中忽有一青鳥¶
從西方來集殿前上問東方朔朔曰此西王母欲來也有¶
頃西王母至有二青鳥如烏俠侍王母旁¶
又曰鈎弋夫人卒上爲起通靈臺常有一青鳥集臺上¶
晉中興書曰顔含嫂病困湏髯虵膽不能得含憂歎累曰¶
忽有一童子持青囊授含乃虵膽也童子化爲青鳥飛去¶
神仙傳曰東陵聖母廣陵海陵人杜氏妻也學劉綱道座¶
在立亡杜公不信誣言聖母作姧収付獄聖母從䆫中飛¶
去於是逺近爲立廟甚有神效常有一青鳥在𥙊所人有¶
失物者青鳥便非集物上路無拾遺¶
晉郭璞青鳥賛曰山名三危青鳥所解徃來崑崙王母是¶
𨽻穆王西征旋軫斯地¶
<pb:KR3k0012_SBCK_927-4a>¶
　　　　治鳥¶
捜神記曰越地深山有鳥大如鳩青色名曰治鳥穿大樹¶
作窠如五六&KR0155;噐口徑數寸周飾以圡堊赤白相分狀如射¶
侯伐木者見此樹即避之或夜&KR0115;不見鳥亦知人不見己¶
也鳴曰咄咄上去明日便急上去曰咄咄下去明日便冝¶
急下去&KR0002;不便去但言𥬇而巳可止伐也&KR0002;有穢惡及犯¶
其所止者則虎害之白日見其形鳥形也夜聽其鳴亦鳥¶
也時作人形長三尺入澗中取石蟹就人間火炙之越人¶
謂此越祝之祖¶
　　　　木客¶
異物志曰木客鳥大如鵲數千百頭爲羣飛集有度不與¶
衆鳥相厠人俗云木客白黄文者謂之君長有翼有綬飛¶
髙而正赤者在前謂之五伯居前正黒者謂之鈴下緗色¶
<pb:KR3k0012_SBCK_927-4b>¶
而頳雜者謂之功曹左脇有白帶似鞶囊者謂之主簿長¶
次君後其五曹官属各有章色廬陵郡東有之¶
　　　　惡鳥¶
爾雅曰梟鵄(郭璞注/曰土梟)鳥少尾長醜爲流粟¶
史記曰古者天子常以春祠黄帝用一梟(如淳曰漢使東/郡送梟五月五)¶
(日作梟羮以賜百官/以其惡鳥故食之)¶
春秋後語曰&KR0171;代謂魏王曰王獨不見夫愽之所以貴梟¶
乎(愽之竪者爲梟楚詞云成/梟而牟乎五白梟古堯切)便則食不便則止今王曰事¶
始巳行不可更是何言歟王之用智不&KR0002;梟乎至乃止其¶
行¶
後漢書曰朱浮與彭寵書曰惜乎弃休令之嘉名造鴟梟¶
之逆謀¶
晉書曰張重華爲石季龍所攻重華掃境内使其征南將¶
<pb:KR3k0012_SBCK_927-5a>¶
軍裴恒禦之恒壁于廣武欲以持乆弊之張躭舉主簿謝¶
艾兼資文武必能折衝禦侮殱殄凶𩔖重華召艾艾曰昔¶
耿弇不欲以賊遺君父黄權願以萬人當㓂乞假臣兵七¶
千爲殿下吞王擢麻秋等重華大恱以艾爲中堅將軍配¶
歩&KR0016;五千擊秋引師出振武夜有二梟鳴於牙中艾曰梟¶
邀也六愽得梟者勝今梟鳴牙中尅敵之兆於是進戰大¶
破之斬首五千級¶
又載記曰乞伏乾歸略于五谿有梟集于其手甚惡之六¶
年爲兄子公府所弑并其諸子十餘人○北史李元忠性甚¶
工彈甞從文襄入謁魏帝有梟鳴殿下文襄命元忠彈之¶
問得幾丸而落對曰一丸承大將軍意氣兩丸足矣如其¶
言而落之¶
唐書曰有梟晨鳴扵張率更庭樹其妻以爲不祥連唾之¶
<pb:KR3k0012_SBCK_927-5b>¶
文収云急灑掃吾當改官言末畢賀者巳在門¶
淮南子曰白公之嗇財&KR0002;梟之愛其子也(許慎曰梟子/大食其母也)¶
淮南萬畢術曰甑瓦止梟鳴(取破甑瓦向抵之輙/自止物相勝其性耳)¶
魯連子曰齊辯士田巴毀五帝罪三王離堅白合同異一¶
日服千人有徐刼者弟子曰魯仲連年十二號千金駒徃¶
詣田巴曰臣聞白刃交前者不救流矢急不暇救援也今¶
楚軍南陽趙伐髙唐燕人十萬守&KR0147;城國之危在旦夕先¶
生柰何不能却者先生之言有以梟鳴出聲而人惡之願¶
先生勿復言田巴曰謹聞命矣¶
說𫟍曰齊景公爲露寢之臺成而不通焉栢常騫曰爲臺¶
甚急臺成君何爲不通焉公曰然梟昔鳴梟鳴者其聲無¶
不爲也吾惡之甚是以不通焉栢常騫曰臣請禳而去之公¶
曰阿具對曰築新室爲置白茅焉公使爲室成置白茅焉¶
<pb:KR3k0012_SBCK_927-6a>¶
栢常騫夜用事明日問公曰今旦聞梟聲乎公曰一鳴而¶
不復聞使人徃視之梟當陛布翼伏地而死¶
又曰梟逢鳩鳩曰子安之梟曰我將東徙鳩曰何故梟曰¶
一郷皆惡我鳴故徙也鳩曰更鳴則可不更鳴東徙亦惡¶
子之聲¶
桓譚新論曰王翁時男子畢康殺其母詔焚燒其屍暴其¶
罪扵天下余上封章言宣帝時公卿朝㑹丞相語次曰聞梟¶
生子長旦食其母寜然有賢者應曰但聞烏子反哺耳丞¶
相大慙君子之於鳥獸尚爲之諱況人乎¶
又曰余前爲典樂大夫有梟鳴扵庭樹府中皆懼余後與¶
典謝侯爭闘俱坐免¶
說文曰梟不孝鳥也至日捕梟磔之¶
趙壹解擯賦曰甑瓦可以令梟寂¶
<pb:KR3k0012_SBCK_927-6b>¶
嶺表録異曰北方梟鳴人家以爲恠共惡之南中晝夜飛¶
鳴與烏鵲無異桂林人羅取生鬻之家家養使捕䑕以爲¶
勝狸¶
　　　　鴞¶
禮記内則曰鵠鴞胖¶
毛詩曰墓門有梅有鴞萃止夫也不良歌以訊之¶
又曰翩彼飛鴞集于泮林食我桑椹懷我好音¶
又詩義䟽曰鴞大如鳩緑色惡聲鳥也入人家凶賈&KR0105;所¶
賦是也其&KR0079;甚美可爲羮臛又可炙漢供御物各隨其時¶
唯鴞冬夏施以美故也¶
莊子曰見𡖉而求時夜見彈而求鴞炙¶
魏志曰夫鴞天下賤鳥也及其在林食椹則懷我好音¶
晉書曰王羲之好鴞炙¶
<pb:KR3k0012_SBCK_927-7a>¶
三國典略曰齊太山主武成之長也母曰胡太后夢扵海¶
上坐玉盆日入裙下遂有娠生扵并州其日有鴞鳴於産¶
帳之上¶
盛弘之荆州記曰巫縣有鳥如雌鷄其名爲鴞¶
廣志曰鴞楚鳩所生如驢巨靈種𩔖不滋乳也¶
　　　　鵩¶
西京雜記曰賈&KR0105;在長沙鵩鳥集其承塵而鳴長沙俗以¶
爲鵩至人家主人當死&KR0105;作鵩鳥賦齊死生等榮辱以遣¶
憂累焉¶
賈&KR0105;鵩鳥賦曰&KR0105;爲長沙王傅三年有鵩鳥飛入舎止于¶
坐隅鵩似鴞不祥鳥也&KR0105;旣謫居長沙長沙卑濕自傷悼¶
以爲壽不長爲賦以自廣¶
漢太常孔臧仲尼之後以才學知名作鴞賦曰季夏&KR0067;子¶
<pb:KR3k0012_SBCK_927-7b>¶
思道静居爰有飛鴞集我室隅異物之來&KR0123;凶是符昔在¶
賈生有識之士忌兹鵩鳥卒用䘮巳咨我今考信道秉真¶
變性生家謂之天神脩德滅邪化及其鄰○梅陶鵩鳥賦序¶
曰余旣遭王敦之難遂見忌録居于武昌其秋有野鳥入¶
室感賈&KR0105;鵩鳥依而作焉¶
神仙傳曰尹䡄字公度人有怪鳥鳴其屋上者以語公度¶
公度爲一奏符著鳥鳴處其夕鳥伏符下死¶
　　　　鴝鵒¶
爾雅曰鵅鵋䳢(郭璞注曰江東呼鵂鶹爲/忌欺亦曰鴝鵅音句格)¶
纂文曰&KR1872;鶹一名忌欺白日不見人夜能拾蚤虱也蚤𤓰¶
音相近俗人云鵂鶹拾人弃𤓰相其&KR0123;凶妄說也¶
愽物志曰鵂鶹一名鵄鵂晝日無所見夜則目至明人截¶
爪甲弃露地此鳥夜至人家拾取𤓰分别視之則知有&KR0123;¶
<pb:KR3k0012_SBCK_927-8a>¶
凶凶者輙便鳴其家有殃¶
莊子曰鵂鶹夜撮蚤察毫末畫暝目不見丘山殊性也¶
淮南萬畢術曰鵄鵂致鳥(取鵄鵂折其大羽絆其兩足/以爲媒張羅其旁鳥自聚矣)¶
南史曰侯景入臺城在昭陽殿廊下居處常有鵂鶹鳥鳴¶
呼景惡之使人窮山野捕焉¶
三國典略曰侯景矯豫章嗣王㨂命禪位於巳將拜受𠕋¶
命忽有丹觜鵲集於𠕋書又夜有鵂鶹鳴於太極殿上景¶
深以爲惡自控弦伺之¶
　　　　鴆¶
廣雅曰鴆鳥雄曰運日雌曰隂諧¶
東觀漢記曰公孫述欲徴李業爲愽士業故不起乃遣人¶
持鴆不起便賜藥業乃飲鴆而死¶
晉中興書曰烈宗詔曰次飛督王饒忽上吾鴆鳥一口云¶
<pb:KR3k0012_SBCK_927-8b>¶
以辟惡此凶物豈冝妄進於是鞭饒二百使殿中侍御史¶
孫雲臨於四衢之道焚燒之¶
晉書曰石崇出爲南中郎將荆州刺史領南蠻校尉加鷹¶
楊將軍崇在南中得鴆鳥鶵以與後軍將軍王愷時制鴆¶
鳥不得過江爲司&KR0571;校尉𫝊祗所糺詔原之燒鴆於都街¶
山海經曰女几之山琴鼓之山玉山豐山岷山其鳥多鴆¶
(郭璞注曰鴆大如鵰紫/喙色赤喙食虵蝮也)¶
淮南子曰運日知晏隂諧知雨¶
吴氏本草曰運日一名羽鴆¶
神農本草曰鴆生南郡大毒入五藏爛殺人¶
　　　　&KR0017;車¶
荆楚歳時記曰正月七日多&KR0017;車鳥度家家槌門打户捩¶
㺃耳滅燭燈禳之玄中記云此鳥名姑𫉬一名天帝少女¶
<pb:KR3k0012_SBCK_927-9a>¶
夜遊好取人家女人養之有小兒以血㸃其衣爲驗¶
嶺表録異曰有鳥如鵂鶹又名&KR0017;車春夏之間稍遇隂晦¶
則飛鳴而過嶺外尤多愛入人家鑠人䰟氣或云九首曽¶
爲犬齧下一首常滴血血滴之家即有凶咎¶
三國典略曰齊後園有九頭鳥見色赤似鴨而九頭皆鳴¶
玄中記曰姑獲鳥夜飛晝藏盖&KR0017;神𩔖衣毛爲鳥脫毛爲女¶
人名爲天帝少女一名夜行遊女一名釣星一名隱飛鳥¶
無子喜取人子養之以爲子人養小兒不可露其衣此鳥¶
度即取兒也荆州爲多昔豫章男子見田中有六七女人¶
不知是鳥扶匐徃先得其所解毛衣取藏之即徃就諸鳥¶
各走就毛衣衣此飛去一鳥獨不得去男子取以爲婦生¶
三女其母後使女問父取衣在積稻下得之衣之而飛去¶
後以衣迎三女三女兒得衣飛去(今謂之/&KR0017;車)¶
<pb:KR3k0012_SBCK_927-9b>¶
　　　　不孝鳥¶
神異經曰不孝鳥狀如人身犬毛有齒猪牙額上有文曰¶
不孝口下有文曰不慈&KR0569;上有文曰不道左脇有文曰愛¶
夫右脇有文曰憐婦故天立此異鳥以顯忠孝也¶
太平御覽卷第九百二十七¶
