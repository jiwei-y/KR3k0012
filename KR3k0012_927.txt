# -*- mode: mandoku-view -*-
#+TITLE: 太平御覽
#+DATE: 2015-09-23 10:14:05
#+PROPERTY: LASTPB  <md:KR3k0012_SBCK_925-1a>
#+PROPERTY: JUAN 928

<md:KR3k0012_SBCK_926-11b>¶
<md:KR3k0012_SBCK_927-1a>¶
<pb:KR3k0012_WYG_927-1a>
欽定四庫全書
　太平御覽卷九百二十七
　　　　　　　　　　　　宋　李昉等　撰
　　羽族部十四¶　(異鳥/)¶
　　　鵬　　　鷖　　　希有　　金翅鳥
　　　意怠¶　　大風　　兼兼　　世樂
　　　端竒　　青鳥¶　　治鳥　　木客
　　　惡鳥　　鴞　　　鵩¶　　　鴝鵅
<pb:KR3k0012_WYG_927-1b>
　　　鴆　　　鬼車　　不孝鳥¶
　　　　鵬¶
莊子曰北溟有魚其名為鯤鯤之大不知幾千里化而
為¶鳥其名為鵬鵬背不知幾千里也怒而飛翼若垂天
之雲¶是鳥也海運將徙於南溟南溟者天池也水擊三千
里摶¶扶揺而上者九萬里¶
晏子傳曰景公謂晏子曰天有極大物乎對曰有鵬浮
遊雲¶背陵蒼天該於天地漻漻乎不知其翮之所在也<md:KR3k0012_SBCK_927-1b>¶
<pb:KR3k0012_WYG_927-2a>
幽明錄曰楚文王好獵有一人獻一鷹擊鵬雛(事具/鷹門)¶
異類傳曰漢武時西域獻黒鷹得鵬雛東方朔識之¶
晉書曰賈彪鵬鳥賦序曰余覽張安世鷦鷯賦以其質
為¶處䙝而陋以逺害愚以為未若大鵬栖形遐逺自育
之全¶也此固禍福之機聊賦之云
又曰阮脩夫鵬賛曰蹌蹌¶大鵬誕自北溟假精靈鱗神
化以生如雲之翼如山之形海¶運水擊扶揺上征
又曰習鑿齒詣釋道安值衆僧齋¶皆捨鉢斂衽唯道安
<pb:KR3k0012_WYG_927-2b>
食不輟齒曰大鵬從南來衆鳥¶皆戢翼向從東老鴟腩
腩低頭食¶
　　　　鷖(一名/天雞)¶
神異經曰北海有大鳥其高千里頭文曰天維又曰雞
左¶翼文曰鷖右翼文曰勤左足在海北崕右足在海南
崕其¶毛蒼其喙赤其脚黒名曰天雞一名鷖勤頭河東
止海央<md:KR3k0012_SBCK_927-2a>¶唯捕鯨魚死則北海水流不犯觸人不干物或
時舉翼¶飛其兩羽初如雷如風驚動天地(張氏曰先北/海多鯨魚而)
<pb:KR3k0012_WYG_927-3a>
(産子多北海屯塞故/¶鳥食此魚海水通流)¶
　　　　希有¶
東方朔神異經曰崑崙銅柱有屋壁方百丈上有一鳥
名¶希有張左翼覆東王公右翼覆西王母一嵗再登翼
之¶東王公也其啄赤目黄如金其肉苦醎仙人甘之¶
　　　　金翅鳥¶
符子曰齊景公謂晏子曰韓人既得寶千乗聚萬駟矣
方¶欲珍懸黎㑹金玉其得之耶奚若晏嬰曰臣琬琰之
<pb:KR3k0012_WYG_927-3b>
外¶有鳥焉曰金翅民謂為羽豪其為鳥也非龍肝不食
非鳳¶血不飲其食也常飢而不飽其飲也常渇而復充
生未幾¶何失其天年而死珠玉之珍非乃為君之患也<md:KR3k0012_SBCK_927-2b>¶齊書曰初武帝梦金翅下殿摶食小龍無數乃飛上¶天
明帝初其梦竟驗¶
　　　　意怠¶
莊子曰東海有鳥名意怠進不敢為前退不敢為後食
不¶敢先嘗必取其緒行列不斥而人不得害以免于患
<pb:KR3k0012_WYG_927-4a>
　　　　大風¶
淮南子曰堯使羿繳大風於青丘(大風鷙鳥在東方/一云大風風伯也)¶
　　　　兼兼¶
周書曰成王時巴人獻比翼鳥¶
爾雅曰南方有比翼鳥焉不比不飛其名曰兼兼(郭璞/註曰)
(似烏¶赤色一曰一/翼相得乃飛也)¶
山海經曰有鳥其狀如鳬一翼一目相得乃飛名曰蠻
(比翼¶鳥色青/赤見則大水)<md:KR3k0012_SBCK_927-3a>¶
<pb:KR3k0012_WYG_927-4b>
史記曰管仲說桓公古之封禪南海致比翼之鳥
瑞應¶圖曰王者得其高逺則比翼鳥至一本云王者有
徳則至¶
愽物志曰崇吾之山有鳥焉一足一翼一目相得乃飛
名¶曰鶼鶼見則天下大水¶
　　　　世樂¶
臨海異物志曰世樂鳥五色頭上有冠丹喙赤足有道
則¶見
<pb:KR3k0012_WYG_927-5a>
　　　　端琦¶
說苑曰晉平公出朝其鳥環平公不去平公顧謂師曠
曰¶是鳳邪曠對曰東方有鳥名為端琦憎鳥而愛狐令
吾¶君必衣狐裘以朝乎平公曰然¶
　　　　青鳥¶
山海經曰三危之山有三青鳥歸(青鳥主為西王母使/者别自栖息于此山)
(食/)<md:KR3k0012_SBCK_927-3b>¶紀年曰穆王十三年西征直于青鳥之所解
<pb:KR3k0012_WYG_927-5b>
漢武故事曰七月七日上於承華殿齋正中忽有一青
鳥¶從西方來集殿前上問東方朔朔曰此西王母欲來
也有¶頃西王母至有二青鳥如挾侍王母旁¶
又曰鉤弋夫人卒上為起通靈䑓常有一青鳥集䑓上¶
晉中興書曰顔含嫂病困須蚺蛇膽不能得含憂歎累
日¶忽有一童子持青囊授含蚺蛇膽也童子化為青鳥
飛去¶
神仙傳曰東陵聖母廣陵海陵人杜氏妻也學劉綱道
<pb:KR3k0012_WYG_927-6a>
座¶在立亡杜公不言誣言聖母作奸收付獄聖母從窓
中飛¶去於是逺近為立廟甚有神常有一青鳥在祭所
人有¶失物者青鳥便飛集物上路無失遺¶
晉郭璞青鳥賛曰山名三危青鳥所解往來崑崙王母
是¶𨽻穆王西征旅軫斯地<md:KR3k0012_SBCK_927-4a>¶　　　　治鳥¶
捜神記曰越地深山有鳥大如鳩青色名曰治鳥穿大
樹¶作窠如五六升器口徑數寸周飾以堊赤白相分状
<pb:KR3k0012_WYG_927-6b>
如射¶侯伐木者見此樹即避之或夜㝠不見鳥亦知人
不見已¶也鳥曰咄咄上去明日便急上去曰咄咄下去
明日便宜¶急下去若不便去但言笑而已可止火也若
有穢惡及犯¶其所止者則虎害之白日見其形鳥也夜
聴其鳴亦鳥¶也時作人形三尺入澗中取石蟹就人間
火炙之越人¶謂此越祝之祖¶
　　　　木客¶
異物志曰木客鳥大如雀數千百頭為羣飛集有度不
<pb:KR3k0012_WYG_927-7a>
與¶衆鳥相厠又俗云木客白黄文者謂之君長有翼有
綬飛¶高而正赤者在前謂之五伯居前正黒者謂之鈐
下緗色<md:KR3k0012_SBCK_927-4b>¶而頳雜者謂之功曹左脇有白帶似鞶囊者謂
之主簿長¶次君後其五曹官属各有章色廬陵郡東有
之¶
　　　　惡鳥¶
爾雅曰梟鳥(郭璞注/曰土梟)鳥少美長醜為流栗¶
史記曰古者天子常以春祠黄帝用一梟(如淳曰漢使/東郡送梟五)
<pb:KR3k0012_WYG_927-7b>
(月五¶作梟羮以賜百/官以其惡鳥故食之)¶
春秋後語曰蘇代謂魏王曰王獨不見夫博之所以貴
梟¶乎(博之堅者為梟楚詞賦云/梟而羮乎五百梟克堯切)便則食不便則止令主
曰事¶始以行不可更是何言歟王之用智不若梟乎王
乃止其¶行¶
後漢書曰朱浮與彭寵書曰惜乎棄休令之加名造䲭
梟¶之逆謀¶
晉書曰張重華為石季龍所攻重華掃境内使其征南
<pb:KR3k0012_WYG_927-8a>
將<md:KR3k0012_SBCK_927-5a>¶軍裴恒禦之恒壁於廣武欲以持久弊之張躭舉主
簿謝¶艾兼資文武必能折衝禦侮殲彌凶類重華召艾
艾曰昔¶耿弇不欲以賊遺君父黄權願以萬人當冦乞
假臣兵七¶千為殿下吞王曜麻秋等重華大恱以艾為
中堅将軍配¶歩騎五千擊秋引師出振武夜有二梟鳴
於牙中艾曰梟¶邀也六愽得梟者勝今梟鳴牙中克敵
之兆於是進戰大¶破之斬首五千級¶
又載記曰乞伏乾歸略于五谿有梟集于其手甚惡之
<pb:KR3k0012_WYG_927-8b>
六¶年為兄子公府所殺并其諸子十餘人
北史李元忠性甚¶攻弹嘗從文襄入謁魏帝有梟鳴殿
下文襄命元忠弹之¶問得幾丸而落對曰一丸承大将
軍意氣兩丸足矣如其¶言而落之¶
唐書曰有梟晨鳴于張率更庭樹其家以為不祥連唾
之<md:KR3k0012_SBCK_927-5b>¶張聞之曰急灑埽吾當改官言未畢賀者已在門¶
淮南子曰白公之嗇財若梟之愛其子也(許慎曰梟子/大食其母也)¶
淮南萬畢術曰甑止梟鳴(取破甑瓦向抵之輙/自止物相勝其性耶)
<pb:KR3k0012_WYG_927-9a>
魯連子曰齊辨士田巴服徂丘議稷下毁五帝罪三王
離堅白合同異一¶日服千人有餘刼者子弟百人魯仲
連年十二號千金駒往¶詣田巴曰吾聞白刃交前者不
救流矢急不暇救也今¶楚軍南陽趙代髙唐燕人失守
聊城國之危在旦夕先¶生奈何不能却者先生之言有
似梟鳴出聲而人惡之願¶先生勿復言田巴曰謹聞命
矣¶
說苑曰齊景公為露寝之臺成而不通焉栢常騫曰為
<pb:KR3k0012_WYG_927-9b>
臺¶甚急臺成君何為不通焉公曰然梟昔鳴梟者其聲
無¶不惡也吾惡之甚是以不通焉栢常騫曰臣請禳而
去之公¶曰何懼對曰築新室為置白茅焉公使為室成
置白茅焉<md:KR3k0012_SBCK_927-6a>¶栢常騫夜用事明日問公曰今旦聞梟聲乎
公曰一鳴而¶不復聞使人往視之梟當陛布翼伏地而
死¶
又曰梟逢鳩鳩曰子安之梟曰我将東徙鳩曰何故梟
曰¶一鄉皆惡鳴故徙也鳩曰更鳴則可不更鳴東徙亦
<pb:KR3k0012_WYG_927-10a>
惡¶子之聲¶
桓譚新論曰王翁時男子畢康殺其母詔焚燒其屍暴
其¶罪于天下余上章言宣帝時公卿朝㑹丞相語次曰
聞梟¶生子長且食其母然乎有賢者應曰但聞烏子反
哺耳丞¶相大慙君子之於禽獸尚為之諱况人乎¶
又曰余前為典樂大夫有梟鳴于庭樹叢中皆懼余後
與¶典侯闘皆坐免¶
說文曰梟不孝鳥也至日捕梟磔之
<pb:KR3k0012_WYG_927-10b>
趙一解㯽賦曰甑瓦可以令梟寂<md:KR3k0012_SBCK_927-6b>¶嶺表録異曰北方梟人家以為怪共&KR0086;之南中晝夜飛¶
鳴與鳥鵲無異桂林人羅取生鬻之家家養使捕鼠以
為¶勝狸¶
　　　　鴞¶
禮記内則曰鴞胖¶人亦尚之
毛詩曰墓門有梅有鴞萃止夫也不良歌以訊之¶
又曰翩彼飛鴞集于泮林食我桑揕懐我好音
<pb:KR3k0012_WYG_927-11a>
又詩義䟽曰鴞大鳩綠色&KR0086;聲鳥也入人家凶賈誼所¶
賦是也其肉甚美可為美臛又可炙漢供御物各随其
時¶唯鴞冬夏施以美故也¶
荘子曰見卵而求時夜見弹而求鴞炙¶
魏志曰夫鴞天下賤鳥也及其在林食椹則懐我好音¶
晉書曰王羲之好鴞炙<md:KR3k0012_SBCK_927-7a>¶三國典略曰齊大上王武城之長也母曰胡太后梦於
海¶上坐玉盆日入裙下遂有娠生於并州其日有鴞鳴
<pb:KR3k0012_WYG_927-11b>
於産¶帳之上¶
盛宏之荆州記曰巫縣有鳥如雌雞其名為鴞¶
廣志曰鴞楚鳩所生如騾駏&KR0008;種類不孳乳也¶
　　　　鵩¶
西京雜記曰賈誼有長沙鵩鳥集其坐隅而鳴長沙俗
以¶為鵩至人家主人當死誼作鵩鳥賦齊死生等榮辱
以遣¶憂累焉¶
賈誼鵩鳥賦曰誼為長沙王傳三年有鵩鳥飛入舍止
<pb:KR3k0012_WYG_927-12a>
於¶坐隅鵩似鴞不祥鳥也誼既謫居長沙長沙卑濕自
傷悼¶以為夀不長為賦以自廣¶
漢太常孔臧仲尼之後以才學知名作鴞賦曰季夏庚
子<md:KR3k0012_SBCK_927-7b>¶思道静居爰有飛鴞集我室隅異物之來吉凶是符
昔在¶賈生有識之士忌兹鵩鳥卒用䘮已咨我令考信
道秉直¶變怪生家謂之天神修德威邪化及其鄰
梅陶鵩鳥序¶曰余既遭王敦之難遂見忌錄居於武昌
其秋有野鳥入¶室感賈誼鵩鳥依而作焉
<pb:KR3k0012_WYG_927-12b>
神仙傳曰尹軏字公度人有怪鳥鳴其屋上者以語公
度¶公度為一奏符着鳥鳴處其各鳥伏符下死¶
　　　　鴝鵅¶
爾雅曰鵅鵋(郭璞注曰江東呼鵂鶹為/忌欺亦曰鴝鵅音句格)¶
纂文曰鵂鶹一名忌欺白日不見人夜能食蚤虱也蚤
爪¶音相近俗人云鵂鶹拾人棄爪相其吉凶妄說也¶
愽物志曰鵂鶹一名鵄鵂晝目無所見夜則目至明人
截¶爪甲棄露地此鳥夜至人家拾取𤓰分别視之則知
<pb:KR3k0012_WYG_927-13a>
吉<md:KR3k0012_SBCK_927-8a>¶凶凶者輒便鳴其家有殃¶
莊子曰鵂鶹夜撮蚤察秋毫末晝暝目不見丘山殊性
也¶
淮南萬畢術曰鵄鵂致鳥(取鵄鵂折其大羽絆其兩足/以為媒張羅其旁鳥聚矣)¶
南史曰侯景入臺城在昭陽殿廊下居處常有鵂鶹鳥
鳴¶呼景惡之使人窮山野捕焉¶
三國典略曰侯景矯豫章嗣王揀命禪位於已將拜受
冊¶命忽有丹嘴鵲集于冊書又夜有鵂鶹鳴于太極殿
<pb:KR3k0012_WYG_927-13b>
上景¶深以為&KR0086;自控弦伺之¶
　　　　鴆¶
廣雅曰鴆雄曰運日雌曰隂諧¶
東觀漢記曰公孫叔欲徴李業為博士業故不起乃遣
人¶持鴆起便賜藥業乃飲鴆而死¶
晉中興書曰穆帝詔曰佽飛督王饒忽上吾鴆鳥一口
云<md:KR3k0012_SBCK_927-8b>¶以避惡此凶物豈宜妄進於是鞭饒二百使殿中侍
御史¶孫雲楚其鳥於四逹之衢
<pb:KR3k0012_WYG_927-14a>
晉書曰石崇出為南中郎將荆州刺史領南蠻校尉加
鷹¶揚將軍崇在南中得鴆鳥雛以畜於後軍將軍王愷
時制鴆¶鳥不得過江為司𨽻校尉傅祗所糺詔原之燒
鴆於都街¶
山海經曰女几之山琴鼓之山玊山豐山岷山其鳥多
鴆¶(郭璞注曰如鵰紫啄/色赤紫食蛇蝮也)¶
淮南子曰運日知晏隂諧知雨¶
吴氏本草曰運日一名羽鴆
<pb:KR3k0012_WYG_927-14b>
神農本草曰鴆生南方大毒入五臟爛殺人¶
　　　　鬼車¶
荆楚嵗時記曰正月七日多鬼車鳥度家家搥門打户
捩¶狗耳㓕燭燈禳之
𤣥中記云此鳥名姑獲一名天地少女<md:KR3k0012_SBCK_927-9a>¶夜遊取人家女
人養之有小兒以血㸃其衣為驗¶
嶺表録異記曰有如鵂鶹又名鬼車春夏之間稍遇隂
晦¶則飛鳴而過嶺外尤多愛入人家鑠人魂氣或云九
<pb:KR3k0012_WYG_927-15a>
首曽¶為犬齧下一首常滴血血滴之家即有凶咎¶
三國典略曰齊後有九頭鳥見色赤似鴨而九頭皆鳴¶
𤣥中記曰姑獲鳥夜飛藏盖鬼神類衣毛為鳥脫毛為
女¶人名為天帝少女一名夜行逰女一名釣星一名隐
飛鳥¶無子喜取人子養之以為子人養小兒不可露其
衣此鳥¶度即取兒也荆州為多昔豫章男子見田中有
六七女人¶不知是鳥匍匐往先得其所解毛衣取藏之
即往就諸鳥諸鳥¶各走就毛衣衣此飛去一鳥獨不得
<pb:KR3k0012_WYG_927-15b>
去男子取以為媍生¶三女其后母使女問父知衣在積
稻下得之衣之而飛去¶後以衣迎三女三女兒得衣飛
去(今謂之/鬼車)<md:KR3k0012_SBCK_927-9b>¶　　　　不孝鳥¶
神異經曰不孝鳥状如人身犬毛有齒猪牙額上有文
曰¶不孝口下有文曰不慈鼻上有文曰不道左脅有文
曰愛¶夫右脇有文曰憐婦天故生此異鳥以顯忠孝也¶
　太平御覽卷九百二十七
