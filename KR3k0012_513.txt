# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:26.829909
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 513
#+PROPERTY: FILE SB11n0727-513太平御覽-卷之五百一十三.
<pb:KR3k0012_SBCK_513-1a>¶
太平御覽卷第五百一十三¶
　宗親部三¶
　　　伯叔母　從伯叔　族父¶
　　　姑¶
　　　　　伯叔母¶
爾雅曰父之兄妻爲丗母父之弟妻爲叔母¶
禮記曽子問曰婚禮吉旣納幣有&KR0123;日女之父母死則如¶
之何孔子曰壻使人吊如壻之父母死則女之家亦使人¶
弔父䘮稱母(父母/不在)則稱伯父之丗母¶
又&KR0258;記曰孔子曰伯母叔母䟽衰踊不絶地姑姉妹之大¶
功踊絶於地如知此者由文矣哉¶
家語曰孔子之舊人曰原壤其叔母死夫子將助之以木¶
子路曰由也昔聞諸夫子母友不如巳者過則勿憚改姑¶
<pb:KR3k0012_SBCK_513-1b>¶
巳如何(姑且/巳止)孔子曰凡人有䘮匍匐救之况舊故非友(同/志)¶
(乃爲友故/友非舊友)吾其徃及之爲槨原壤登木曰乆矣予之不託¶
於音也遂歌曰狸首之班然執女手之卷然夫子爲之隱¶
陽不聞以過之子路曰夫子屈節而極於此失其舉矣豈¶
未可巳乎孔子曰吾聞之親者未失其爲親也故者未失¶
其故也(禮記亦載稱/原壤之母也)¶
蜀志曰許靖字文休汝南平輿人也靖與曹公書曰丗路¶
威夷禍亂遂爾駑怯偷生自竄蠻貊成闊十年&KR0123;凶禮廢¶
涉南海循岸渚五千餘里復遇疫疾伯母殞命并及群從¶
自諸妻子一時略盡復相扶持前到此郡追計爲兵害及¶
病亡者十遺一二生民之艱辛苦之甚¶
晉書曰羅含字君章桂陽人也含㓜孤爲叔母朱氏所飬¶
少有志尚晝卧夢一鳥文彩異常飛入口中因驚起&KR0003;之¶
<pb:KR3k0012_SBCK_513-2a>¶
朱氏曰鳥有文彩汝後必有才章自後藻思日新¶
又曰餘杭婦人經年荒賣其子以活夫之兄子吴興太守¶
孔褒薦之¶
又曰皇甫謐字士安㓜名静安定朝郍人漢太尉嵩之曽¶
孫也出後叔父徙居新安年二十不好學遊蕩無度甞得¶
𤓰果輙進叔母任氏(任氏/日孝)經云二牲之飬猶爲不孝汝今¶
年餘二十目不存教心不入道無以慰我因歎曰昔孟母¶
三徙以成仁曽父烹豕(以/存)教豈我居不卜鄰教有所闕何¶
爾魯鈍之甚也修身篤學自汝得之於我何有因對泣涕¶
謐乃感激就卿人席坦受書勤力不殆(居/貧)躬自稼穡帶經¶
而農遂愽綜典籍百家之言自號玄晏先生¶
又曰羊耽妻辛氏字憲英隴西人鍾㑹爲鎮西將軍憲英¶
謂躭從子祐曰鍾士季何故西岀祜曰將爲滅蜀也憲英¶
<pb:KR3k0012_SBCK_513-2b>¶
曰㑹所在縱(恣/非)持乆處下之道吾畏其他志也㑹果反祜¶
甞送錦&KR0013;憲英嫌其華反而覆之¶
又曰杜有道妻嚴氏字憲京兆人貞淑有識量生子植植¶
從兄預爲𥘿州刺史&KR0013;巫徴還憲與預書戒之曰諺曰忍¶
辱至三公卿今可謂辱矣能忍之三公是卿座預後果爲¶
儀同三司¶
三十國春秋曰羊祐年十五而孤事伯母蔡氏以孝聞蔡¶
氏毎歎曰羊叔子可謂能飬　也其諸葛孔明之¶
亞乎¶
宋書曰謝瞻字宣逺陳郡陽下人衛將軍晦弟三兄㓜孤¶
叔母劉氏撫育有恩同於至親¶
　　　　　從伯叔¶
爾雅曰父之從父昆弟爲從祖父¶
<pb:KR3k0012_SBCK_513-3a>¶
吴志曰朱異字季文爲陽武將軍孫權與論攻戰問對稱¶
意權謂異從父驃&KR0016;將軍據曰夲知季文懀(烏外/切)定見之¶
復過所聞¶
臧榮緒晉書曰王沉字處道少孤爲從叔司空昶所飬沉¶
事昶如父¶
虞預晉書曰王渾從子浚字彭祖司空王沉賤孽也少時¶
不爲親黨所知渾謂弟深等曰卿等莫輕彭祖此兒平丗¶
不減方州牧伯亂丗可爲都督三公懷&KR0598;之丗果爲幽兾¶
都督位至鼎輔如渾所&KR0003;¶
晉書曰王彪之字叔虎從伯導曰選曹欲以汝爲尚書郎¶
汝幸可作諸王佐耶彪曰多少旣不足計自當任之於時¶
至於超遷是所不願¶
又曰王羲之字逸少司徒導之從子也深爲伯敦導所器¶
<pb:KR3k0012_SBCK_513-3b>¶
重¶
又曰魏舒字陽元任城人也身長八尺二寸姿望秀偉飲¶
酒石餘而遟鈍質䃼不爲郷親所重從叔父吏部衡有名¶
當丗亦不之知使守水碓毎歎曰舒堪數百戸長願畢矣¶
舒亦不介意後遷至司徒劇陽子¶
又曰檀慿之字慶子髙平人少有志力閨門邕肅爲丗所¶
稱孤從兄子歆兄弟五人皆稚弱慿之撫飬&KR0002;巳所生¶
又曰荀崧從弟馗早亡二息序廞(許金/切)年各數&KR0010;崧迎與¶
其共居恩同其子太尉臨淮公荀顓　廢絶朝廷以崧属¶
近欲以崧子襲封崧哀序孤微乃讓封與序論者稱焉¶
宋書曰謝景仁陳郡陽夏人也衛將軍晦從叔父也祖據¶
太𫝊安弟父兄宣城内史景仁愽聞強識玄每與之言不¶
倦也¶
<pb:KR3k0012_SBCK_513-4a>¶
又曰王誕字茂丗琅瑘臨沂人也少有才藻晉孝武崩從¶
叔尚書令珣爲哀䇿文乆而未就謂誕曰猶少序節物一¶
句因出夲示誕誕攬筆便益之接其冬秋代變後云霜繁¶
廣除風廻髙殿珣嗟歎清㧞因而用之拜秘書郎¶
宋齊語録曰梁特進沈約撰史王希&KR2157;甞問約曰從叔太¶
常何故無傳約戯之曰賢從叔者何可載荅曰從叔唯忠¶
與孝君當不以忠孝爲羙約有慙色¶
愽物志曰蔡邕有書近萬卷末年載數車與王粲粲亡後¶
粲子預魏諷反&KR0013;誅邕所與粲書悉入粲從子景字長緒¶
崔鴻前凉録曰范績字弘基績㓜有名稱族叔上洛太守¶
毗拊其首曰汝吾宗千里駒也歴仕三朝士友服其清亮¶
舉秀才爲郎中遷中都謁者¶
　　　　　族父¶
<pb:KR3k0012_SBCK_513-4b>¶
爾雅曰釋親曰父之從祖昆弟爲族父¶
後漢書曰侯覇字君房河南宻人族父淵以官宦有才辯¶
任職元帝丗佐石顯等領中書號曰太常侍¶
蜀志曰費禕字文偉江下鄲人也(鄲音/盲)少孤依族父(伯/仁)姑¶
益州牧劉璋母也¶
晉書曰顧和字君孝侍中衆族子也曽祖容吴荆州刺史¶
祖相臨海太守和二歳䘮父㧾角便有志操族叔榮雅重¶
之曰此吾家騏𩦸興吾宗者必此子也時宗人球亦有令¶
問爲州別駕榮謂之曰卿速歩君孝超卿矣¶
陳留志曰阮武字文業魏末爲清河太守族子籍方惣角¶
未知名武見而偉之以爲勝巳明於知人皆此𩔖也¶
　　　　姑¶
釋名父之姉妹曰姑姑故也言於巳爲乆故之人也¶
<pb:KR3k0012_SBCK_513-5a>¶
廣雅曰姑謂之威威故也¶
&KR0003;文曰威姑也¶
爾雅曰父之姉妹爲姑王父之姉妹爲王姑曽祖王父之¶
姉妹爲曽祖王姑髙祖王父之姉妹爲髙祖王姑父之從¶
父姉妹爲從祖姑父之從祖姉妹爲族祖姑¶
毛詩曰泉水衛女思歸也問我諸姑遂及伯姉(父之姉妹/稱姑先生)¶
(曰姉箋云寜則又問姑及姉/親其𩔖也先姑後姉尊姑也)¶
禮記曲禮曰姑姉妹女子子巳嫁而返兄弟不與同席而¶
坐不與同噐而食¶
又檀弓曰姑姉妹之薄也盖有受我而厚之者也¶
左傳僖上曰&KR0004;晉獻公筮嫁伯&KR0078;於𥘿遇歸妹之睽史&KR0171;¶
占之曰不&KR0123;歸妹睽孤冦張之弧姪其從姑六年其逋逃¶
歸其國而棄其家明年其死於髙梁之虚(震爲木離爲火/火從木生離爲)¶
<pb:KR3k0012_SBCK_513-5b>¶
(震妹於火爲姑謂我姪者吾/謂之姑謂子圉質於𥘿也)¶
漢書曰成帝班婕妤彪之姑也¶
後漢書曰&KR0074;曄字文林姑爲楊賜夫人父鸞卒姑赴哀將¶
至止於傳舎整飾從者而後入曄心非之及姑勞問終無¶
所言號&KR0152;而巳賜遣吏祠因縣發取祠具曄拒不受後毎¶
至京師未甞舎楊氏¶
晉書曰阮孚母祖姑家胡婢也父咸通之生孚咸遺姑書¶
曰不意今日遂生胡兒姑荅曰靈光殿賦云胡人遥集於¶
上楹便可以遥集爲字咸從之¶
列女傳曰魯義姑者魯野人之婦也齊攻魯至郊遥見一¶
人携一兒抱一兒及軍至乃棄抱者而抱携者將欲射之¶
遂止而問曰所抱者誰之子對曰兄之子所棄者誰之子¶
(日/巳)子也妾見大軍至不能兩全遂棄所生之子軍曰子之¶
<pb:KR3k0012_SBCK_513-6a>¶
於母甚痛於心何棄所生而抱兄子對曰子之於母私愛¶
也姪之於姑公義也夫背公而向私者妾不爲也於是齊¶
軍遂止曰魯郊有婦人猶持節行况於朝廷乎遂廻軍不¶
伐魯君聞之賜束帛號曰義姑¶
又曰梁宣節姑者梁之婦人也其室失火兄子與巳子三¶
人在内入取兄子輙得其子及火盛不復得入婦人將赴¶
火其友曰夲取兄子卒誤得巳子至於中心亦巳足矣何¶
至赴火婦曰梁國豈可以戸告人暁也&KR0013;不義之名何面¶
見弟兄吾欲復投吾子又失母(子/之)情誓不生遂赴火而死¶
君子曰可謂節姑也¶
先賢行狀曰蔡伯喈母𡊮曜卿之姑也¶
又曰鍾元皓妻李膺之姑也生子覲與膺齊名¶
<pb:KR3k0012_SBCK_513-6b>¶
¶
太平衘覽卷第五百十三¶
