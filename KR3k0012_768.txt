# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:44.302268
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 768
#+PROPERTY: FILE SB11n0727-768太平御覽-卷之七百六十八.
<pb:KR3k0012_SBCK_768-1a>¶
太平御覽卷第七百六十八¶
舟部一¶
　　　　　叙舟上¶
釋名曰舡循水而行¶
又曰舟言周流也舡上屋曰廬象舎也其上重室曰飛廬¶
在上故曰飛也又在其上曰雀室於中候望若鳥雀之驚¶
視也¶
又曰舟名青翰千翼赤鳥亦名鷁首¶
說文曰舡從舟從鈆省聲艘舡揔名也(艘音/騷)¶
易曰刳木爲舟剡木爲檝舟檝之利以濟不通¶
詩曰汎彼栢舟在彼中河(舟在河中猶婦人/在夫家是其常處)¶
又曰二子乗舟汎汎其景(二子/伋夀)願言思子中心養養¶
又曰汎汎楊舟載沉載浮(楊木也舟之/汎浮隨所載)旣見君子我心則¶
<pb:KR3k0012_SBCK_768-1b>¶
休¶
書曰予乗四載隨山刋夲(所載者四其/一曰水乗舟)¶
又曰若乗舟汝弗濟臭厥載¶
禮曰季春之月舟牧覆舟五覆五反乃吿舟備具于天子¶
(鄭玄曰舟官覆反舟者備傾漏也蔡/邕章句曰備謂檝擢紼纚維引之具)¶
左傳曰齊侯與蔡姬乗舟于囿蕩蕩公公懼變色禁之不¶
可公怒歸之未之絶也蔡人嫁之齊侯以諸侯之師侵蔡¶
又曰冬晉荐饑使乞糴于秦秦輸於晉自雍及綘相繼命¶
之曰汎舟之殺(泛謂水運/入河汾也)¶
又曰秦伯伐晉孟明濟河焚舟(示必/无也)取王宫及郊(王宫郊/皆晉地)¶
晉人不出遂自茅津濟封崤屍而還(第津在河東埋/文陽縣西封藏)¶
又曰楚敗吴師獲其舟餘皇(餘皇/舟名)¶
又曰晉楚將戰趙嬰齊使其徒先具舟于河故敗而先濟也¶
<pb:KR3k0012_SBCK_768-2a>¶
春秋潜潭巴曰澤浮舟天子以亡爲憂(宋均注曰潭無底/之澤令浮舟言隂)¶
(盛之/耳)¶
論語曰南宮适問於孔子曰羿善射奡盪舟俱不得其死¶
然〇爾雅曰舫舟也天子造舟諸侯維舟大夫方舟士特¶
舟庶人乗柎(郭璞注曰造北舡爲橋也維連四舡也/方併兩舡也特單舡也柎編木以渡也)¶
廣雅曰艦大舡也舫艕舩也蒙衝艑(歩典/切)䑦(音/鈎)&KR1139;(音/鹿)舸(古/我)¶
(切共音廷音孟音/舟洪舟挺舟猛)舟也¶
家語曰舟非水不行水入舟則没君非民不治民犯上則¶
君危¶
戰國䇿曰或謂公叔曰乗舟舟漏而不塞則舟沉矣塞漏¶
舟而輕陽侯之波則舟覆矣令公自以辯於薛公而輕秦¶
是漏舟而輕陽侯之波也願公察之¶
帝王丗紀曰昭王濟漢舡人惡之以膠舡進王中流膠舡¶
<pb:KR3k0012_SBCK_768-2b>¶
<pb:KR3k0012_SBCK_768-2b>¶
刺舩遂免害¶
漢書曰鄧通蜀郡南安人以櫂舡爲黄頭郎(師古曰櫂舡/能持櫂行舡)¶
(也士勝水其色黄故刺舡之郎/皆着黄㡌因號曰黄頭郎也)¶
又曰景帝三年吴大舡自覆吴地以舡爲家國将亡也¶
又曰武帝汾歌曰汎樓船兮濟汾河横中流兮楊素波¶
又曰武帝浮江射蛟舳艫千里(李斐曰舳後持抱處/艫舡頭刺擢處也)¶
又曰武帝時越欲漢用舡戰逐(水戰/相逐)乃大脩昆明池列館¶
環之治樓舡髙十餘丈旗幟加其上¶
又曰伍𬒳曰吴王伐江陵木以爲舡¶
又曰薛廣徳爲御史大夫秋上酎祭宗廟出便門欲御樓¶
舡廣徳當乗輿免冠頓首曰冝從橋詔曰大夫冠廣徳曰¶
陛下不聽臣臣自刎以血汚車輪陛下不得入廟矣上不¶
恱光禄大夫張猛進曰臣聞主聖臣直乗船危就橋安聖¶
<pb:KR3k0012_SBCK_768-3a>¶
主不乗危御史大夫言可聽上曰曉人不當如是耶乃從橋¶
又曰江都易王子建不道使宮女乗小舡建以足踏覆宫¶
女溺乍沉乍浮建觀而大笑¶
後漢書曰馬援平南越將樓舡大小二千餘艘士二萬餘¶
人進擊九真賊徴側餘黨都羊等自無功至居風(無功居風/二縣並属)¶
(九真/郡)斬獲五千餘人嶠南悉平(嶠嶺嶠也廣州記曰援到/交趾立銅柱爲漢之極界)¶
又曰第五倫爲㑹稽太守永平五年坐法徴老小攀車叩¶
馬啼呼相隨曰裁行數里不得前倫乃僞止亭舎隂乗舡¶
去衆知復追之及詣廷尉吏人上書守闕者千餘人是時顯¶
宗方按梁松事亦多爲松訟者帝患之詔公車諸爲梁氏¶
及㑹稽太守上書者勿復受㑹帝幸廷尉録囚徒得免歸¶
田里身自耕種不交通人物數年拜宕渠令¶
又曰任文公巴郡人爲從事天大旱白刺史曰五月一日當¶
<pb:KR3k0012_SBCK_768-3b>¶
有大水其變巳至不可防救冝令吏人預爲其備刺史不¶
聽文公獨儲大舩百姓或聞頗有爲防者到其日旱烈文¶
公急命促載使白刺史刺史笑之日將中天北方雲起湏¶
臾大雨至脯時湔水涌起十餘丈(酈元水經注云湔水出/綿道玉疊山在今益州)¶
(湔音子/建反)突壞廬舎所害數千餘人文公遂以占術馳名¶
又曰郭林宗遊洛陽始見河南尹李膺大竒之遂相友善¶
於是名震京師後歸郷里衣冠諸儒送至河上車數千兩¶
林宗唯與李膺同舟而濟衆賔望之以爲神仙焉¶
又曰趙炳嘗臨海求船人不和之(和許也俗夲/作知者誤也)炳乃張蓋¶
㘴其中長嘯呼風亂流而濟於是百姓神服從者如歸¶
魏志曰尚書僕射杜畿受詔作御樓船於陶河試舡遇風¶
没文帝爲之流涕詔曰昔冥勤其官而水死稷勤百榖而¶
死杜畿忠之至也¶
<pb:KR3k0012_SBCK_768-4a>¶
又曰徐宣遷司隷校尉從至廣陵六軍乗舟風浪暴起帝¶
舡洄倒宣疾在後陵波而前羣寮無至者帝壯之¶
又曰郭嘉死太祖征荆州還於巴丘遇疾燒舡歎曰郭奉¶
孝若在不使孤至此(奉孝/嘉字)¶
又曰鄧哀王仲字蒼舒五六歳智若成人孫權曽致巨象¶
太祖欲知其輕重訪之羣下咸莫能岀其理仲曰量象大¶
舡之上而刻其所至稱物以載之則交可知矣太祖大恱¶
即施行焉¶
魏略曰孫權乗大舡來觀軍公使弓弩亂發箭着其舡舡¶
偏重將覆權因廻舡復以一靣受箭箭均船平乃還¶
吴志曰諸葛恪岀征東興有虹見其舡¶
又曰吴人以舟檝爲輿馬以巨海爲夷庚也¶
晉書曰陸機𥘉詣張華華問雲何在機曰雲有笑疾未敢¶
<pb:KR3k0012_SBCK_768-4b>¶
自見俄而雲至華爲人多髭製好帛䋲纒髭雲見而大笑¶
不能自巳先是常着縗絰上舡於水中顧見其影因大笑¶
落水人救獲免¶
又曰張慿字長宗祖鎮蒼梧太守慿年數歳鎮謂其父曰¶
我不如汝有佳兒慿曰阿翁詎冝以子戯父耶及長有志¶
氣爲郷閭所稱舉孝廉負其才自謂必叅時彦𥘉欲詣劉¶
惔郷里及同舉者共笑之旣至惔處之下座神意不接憑¶
欲自發而無端㑹王濛就惔清言有所不通慿於末　制¶
之言旨深逺足暢彼我之懷一座皆驚惔延之上座清言¶
彌日留宿至旦遣之慿旣還舡湏臾遣傅教覔張孝廉舡¶
便召與同載遂言之於簡文帝帝召與語歎曰張慿勃窣¶
爲理窟官至吏部郎御史中丞¶
又曰王濬徴拜右衛將軍除大司農車騎將軍羊祜雅知¶
<pb:KR3k0012_SBCK_768-5a>¶
濬有竒略乃宻表留濬於是重拜益州刺史武帝謀伐吴¶
詔濬修舟艦濬乃作大艦連舡方百二十歩受二千餘人¶
以木爲城起樓櫓開四門其上皆得馳馬來徃又畫鷁¶
首怪獸於舡首以懼江神舟檝之盛自古未有太康元年¶
正月濬自成都率巴東監軍廣武將軍唐彬攻吴丹陽尅¶
之擒其丹陽監盛紀吴人江險磧要害之處並以䥫鎻横¶
截之又作䥫錐長丈餘暗置江中以逆拒舡先是羊祐獲¶
吴間諜具知情狀濬乃作大筏數十亦方百餘歩縳草爲¶
人𬒳甲持仗令善水者以筏先行筏旣行遇䥫錐䡄着筏¶
去又作炬長十餘丈大數十圍灌以麻油在舡前遇鏁然¶
炬燒之湏臾融液斷絶於是舡無所礙¶
王隱晉書曰陶侃擊蜀賊王真真拘得侃有雀舡侃欲投¶
水都督王榱蘇扶侃入小舡得脫¶
<pb:KR3k0012_SBCK_768-5b>¶
晉中興書曰蘇峻作逆與祖渙許栁等將萬餘人出撗江¶
連舡東渡時遇西風旣濟船江中忽更東風吹舡還西岸¶
峻書善憙憙曰是天助我固將志也¶
又曰郭飜武昌人安西將軍庾翼以帝舅之重躬徃逼飜¶
欲强起飜曰人性各(有所短/豈可强)逼翼以飜舡俠小欲引就大¶
舡飜曰使君不以民鄙賤而辱臨之此固野人之舟也翼¶
俯屈入其中舡¶
太公六韜曰武王伐殷先岀於河吕尚爲将以四十七艘¶
舡濟於河¶
又曰天舡一名天撗以濟大水¶
又曰殷君爲酒池可遊舡¶
莊子曰顔回問於仲尼曰回嘗濟於　深之泉津人操舟¶
若神吾問焉操舟可學也曰遊善者數(音/朔)能若乃夫没人¶
<pb:KR3k0012_SBCK_768-6a>¶
未甞見舟而便操之吾問焉不吾告敢問何謂也仲尼曰¶
善遊者之數能忘水故也彼視衆泉若陵視舟之覆猶車¶
之却退也(視泉若陵故視舟之覆/於淵猶車却退於𡵨也)¶
又曰藏舟於壑藏山於澤謂之固矣然則夜半有力者負¶
之而走昧者不知也¶
又曰水之積也不厚則其負大舟也無力覆盃水於拗(於/交)¶
(切)堂之上則芥爲之舟置杯焉則膠水淺而舟大也¶
又曰孔子遊乎緇維之林坐杏壇之上有漁父者下舡而¶
來孔子乃下求之至於澤畔有將杖挐而引其舡頋見孔¶
子再拜而起乃刺舡而去延縁葦間顔淵還車了不頋待¶
水波定不聞挐音只而後敢乗¶
又曰方舟而濟河有虚舡來觸舟雖有惼心之人終不怒¶
也忽有一人在其上則惡聲隨之向不怒向虚而今實也¶
<pb:KR3k0012_SBCK_768-6b>¶
又曰巧者勞而智者憂無能者無所求也食而遨汎若不¶
係之舟也¶
又曰散木以爲舟則沉是不材之木¶
鄧析子曰同舟渉海中流遇風救患若一所憂同也¶
孔藂子曰順謂韓王曰吴越之人同舟濟江中流遇風波¶
其相救如左右手不慎所同之患是不如吴越之舟人也¶
尸子曰六馬登糟丘方舟泛酒池¶
劉析書曰舟行於水車轉於陸此勢自然者也¶
文子曰舟浮江海不爲莫乗而沉君子行道不爲莫知而¶
止¶
孫卿子曰君者舟也庶人者水也水則載舟水則覆舟¶
墨子曰工倕作舟¶
慎子曰燕鼎之重乎千鈞乗於吴舟則可以濟所託者浮¶
<pb:KR3k0012_SBCK_768-7a>¶
道也¶
又曰行海者生而至越有舟也行陸者立而至秦有車也¶
秦越逺塗也安坐而至者械也¶
韓子曰千鈞得舡則浮錙銖失舡則沉非千鈞輕而錙銖¶
重也有勢之與無勢也¶
又曰奔車之上無仲尼覆舟之下無伯夷號令者國之舟¶
車安則知廉危則争越也¶
太平御覽卷第七百六十八¶
