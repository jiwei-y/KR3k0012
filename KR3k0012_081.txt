# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:02.999945
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 81
#+PROPERTY: FILE SB11n0727-081太平御覽-卷之八十一.
<pb:KR3k0012_SBCK_081-1a>¶
太平御覽卷第八十一¶
　皇王部六¶
　　　　　帝舜有虞氏¶
史記曰虞舜名重華冀州人也作什器於壽丘就時於&KR0018;¶
夏舜父頑母嚚第傲皆欲殺不可得即求在側舜耕歷山¶
歷山之人皆讓畔漁雷澤雷澤之人皆讓居陶河濵器皆¶
不苦窳堯乃賜舜絺衣與琴爲築倉廪與牛羊舜舉八凱¶
使主后土以揆百事舉八元使布教于四方臯陶爲大理¶
民服其實伯夷主禮上下咸讓垂主工師百工攻功益主¶
虞山澤開闢棄主農則百榖時茂契主司徒百姓和親龍¶
主賔客逺人至興九韶之樂鳯皇來翔舜年五十攝行天¶
子事年五十八而堯崩年六十一代堯踐帝位踐位三十¶
九年南廵狩崩于蒼梧之野葬於九疑是爲零陵¶
<pb:KR3k0012_SBCK_081-1b>¶
帝王丗紀曰舜姚姓也其先岀自顓頊顓頊生窮蟬窮¶
蟬有子曰敬康生勾芒勾芒有子曰橋牛橋牛生&KR0937;瞍妻¶
曰楃登見大虹意感而生舜於姚墟故姓姚名重華字都¶
君龍顔大口黒色身長六尺一寸有聖徳始遷於夏於頓¶
丘責於傳虚家本冀州每徙則百姓歸之其母早死瞽瞍¶
更娶生象象傲而父頑母嚚咸欲殺舜舜能和諧大杖則¶
避小杖則受年二十始以孝聞堯以二女娥皇女英妻之見¶
舜於貳宫設饗禮迭爲賔主南面而問政命爲司徒太尉試¶
以五典有大功二十夢眉長與髮等堯乃賜受以昭華之¶
玉老而命舜代巳攝政明年正月上日始受終于文祖太¶
尉行事堯崩三年䘮畢以仲冬甲子月次于畢始即眞以¶
土代火色尚黃乃詢四岳闢四門明四目逹四聦東廵狩¶
登南山觀河渚受圖書表賜群臣尊伯禹稷契皐繇皆益¶
<pb:KR3k0012_SBCK_081-2a>¶
地有苗氏&KR0018;固不服禹請征之舜曰我德不厚行武非道¶
也吾前教由未也乃修教三年執干戚而舞之有苗請服¶
立誹謗之木申命九官十二牧及殳斨朱虎熊羆等二十¶
五人三載一考績黜陟幽明於是俊乂在官群后德讓百¶
僚師師以五采章施于五色之服以六律五聲八音恊治¶
蒸民乃粒萬&KR0022;作乂庶績咸熈乃作大韶之樂簫韶九成¶
鳯皇來儀擊石拊石百獸率舞故孔子稱韶盡美矣又盡¶
善也景星曜於房群瑞畢臻德&KR0013;天下&KR0004;舜旣踐帝位而¶
父瞽瞍尚存舜常戴天子車服而朝焉天下大之故曰大¶
舜都乎咸陽或營蒲坂嬀汭嬪于虞故因號有虞氏有二¶
妃元妃娥皇無子次妃女英生啇均次妃登北氏生二女¶
霄明燭光有庶子八人皆不肖故以天下禪禹舜年八十¶
一即真八十三而薦禹九十五而使禹攝政攝五年有苗¶
<pb:KR3k0012_SBCK_081-2b>¶
氏叛南征崩于鳴條年百歳殯以瓦棺葬蒼梧九疑山之¶
陽是爲零陵謂之紀市在今營道縣下有群象爲之耕雒¶
書靈准聽曰有人方靣日衡重華(衡有&KR0487;表如日也眉/上曰衡重華重童子)握¶
石椎懷神珠(椎讀曰錘錘平輕重也握謂如琁/璣玉衡之道懷神珠喻有聖性也)西王母受¶
益地圖(西王母西荒之國也在西/方得此益地之圖來獻)舜受終鳯皇儀黃龍感¶
朱草生蓂莢孳¶
尚書舜典曰愼徽五典五典克從納于百揆百揆時序賔¶
于四門四門穆穆納于大麓烈風雷雨不迷帝曰咨尓舜¶
詢事考言乃言底可績三載汝陟帝位¶
尚書帝命驗曰虞舜聖在側陋光耀顯都握石椎懐神珠¶
(椎讀曰錘神/珠喻聖性)¶
尚書中候考河命曰帝舜曰朕維不仁蓂莢浮着百獸鳯¶
晨(蓂莢浮着萌牙百獸/率率鳯皇司辰也)¶
<pb:KR3k0012_SBCK_081-3a>¶
又曰&KR0002;稽古帝舜曰重華欽翼皇象(翼奉也象歷也舜敬/奉皇天之歷數七政)¶
(得失/也)¶
又曰舜至于下稷榮光休至(稷讀曰側下之側曰西/之時休美也榮光氣也)黃龍¶
&KR0018;卷舒圖出水壇畔赤文緑錯(錯分也文而以/緑色分其間)¶
尚書大傳曰舜不登而髙不行而逺¶
又虞夏傳曰維元祀廵狩四嶽八伯(堯始得義和今爲六/主春夏秋冬并掌)¶
(方嶽之事是爲四嶽出/則爲伯後乃分置八伯)壇四奥沉四海(𥙊水/曰沉)封十有二山¶
肇十有二州¶
韓詩外傳曰昔舜甑盆無膻而功不以巧獲罪¶
詩含神霧曰握登見大虹意感生帝舜○大戴禮曰宰我¶
曰請問帝舜孔子曰蟜牛之孫瞽瞍之子也曰重華好學¶
孝友聞於四方陶家事親寛&KR0073;温良教而知時畏天而愛¶
民恤逺而親親世以孝聞於天地三十在位嗣帝所五十¶
<pb:KR3k0012_SBCK_081-3b>¶
乃死葬于蒼梧之野¶
禮記曰舜作五絃之琴以歌南風¶
又曰舜其大智也與德爲聖人尊爲天子冨有四海之内¶
宗廟饗之子孫保之¶
又曰舜其大智也與舜好問而好察邇言隱惡而&KR0045;善執¶
其兩端用其中於民其斯以爲舜乎(邇近也近言而善易/以進人察而行之也)¶
(兩端過與不及也用其中於民賢與不肖皆能行/之也斯比也其德如此乃号爲舜舜之言充也)¶
又曰子曰之後丗雖有作者虞帝弗可及也矣君天下生¶
無私死不厚其子子民如父母有&KR0579;怛之愛有忠利之教¶
禮含文嘉曰舜損已以安百姓¶
樂動聲儀曰孔子曰簫韶者舜之遺音也温潤以和似南¶
風之至其爲音如寒暑風雨之動物如物之動人雷動獸¶
含風雨動魚龍仁義動君子財色動小人(言樂之動人也/&KR0055;故舉見事以)¶
<pb:KR3k0012_SBCK_081-4a>¶
(爲/喻)是以聖人務其夲¶
春秋演孔圖曰舜目四童謂之重明承乾乾踵堯海內冨¶
昌(童童子也踵猶履/也履其所行也)¶
春秋運斗樞曰舜以太尉受號即位爲天子五年二月東¶
廵狩至于中月與三公諸侯臨觀(太尉公官名也唐虞五/載一廵狩中月月半也)¶
(臨觀河月或/爲舟以也)黃龍五彩&KR0018;圖出置舜前圖以黃玉爲匣如¶
櫃長三尺廣八寸厚一寸四合而連有户(此含樞紐之命/故龍匣黄也四)¶
(合有撗道相合也/有户言可開闔)白玉撿黃金繩芝爲&KR0378;封兩端章曰天¶
黃帝符璽五字廣袤各三寸&KR0055;四分鳥文(文字也四/或爲三)舜與¶
大司空禹臨侯望愽等三十人集發(大司空公官名臨/候國氏望愽名)圖¶
𤣥色而綈狀可舒卷長三十二尺廣九寸(而如也三/或爲五)中有¶
七十二帝地形之制天文官位度之差¶
孝經援神契曰舜龍顔重童大口手握襃(龍顔取象&KR2343;故/有此骨表也重)¶
<pb:KR3k0012_SBCK_081-4b>¶
(童取象雷多精光也大口以象斗星又爲天作喉舌/握襃手中襃字喻從勞苦起受襃飾致大位者也)¶
論語曰舜有臣五人而天下治(五人者禹稷/契臯陶伯益)¶
又曰無爲而治者其舜也與夫何爲哉恭巳正南靣而巳¶
矣(爲猶安也言舜相堯去/四凶旋四門穆穆也)¶
論語比考䜟曰堯舜等昇首山觀河渚有五老遊於河渚¶
相謂曰河圖將來告帝期五老流星上入昴有頃赤龍&KR0018;¶
玉苞舒圖出堯與大舜等共發曰帝當摳百則禪虞(百年/而禪)¶
(與/舜)堯喟然歎曰咨爾舜天之歷數在爾躬¶
孔叢子曰舜身六尺有竒靣頷無毛亦聖也¶
朝子曰歷山農者侵畔舜徃而耕者讓河濵漁者爭坻舜¶
徃朞年而漁者讓長東夷之陶者窳舜徃陶朞年而器以¶
牢¶
墨子曰堯舉舜於服澤之陽¶
<pb:KR3k0012_SBCK_081-5a>¶
孟子曰雞鳴而起孳孳爲善者舜之徒也雞鳴而起孳孳¶
爲利者跖之徒¶
又曰堯之於舜使其子九男事之二女女焉百官牛羊倉¶
廪備以養舜於畎𠭇之中而後舉之加諸上位¶
又曰舜生於諸馮遷於&KR0018;夏卒於鳴條東夷之人也(諸馮/&KR0018;夏)¶
(鳴條皆地名也&KR0018;夏在海東/方夷之地故曰東夷之人也)¶
又曰舜之飯糗茹草也&KR0002;將終身焉及其爲天子也&KR0013;袗¶
衣鼔琴二女果&KR0002;固有之(袗衣𦘕繪者也此言舜窮居之/時&KR0002;將終身及其爲萬乗之主)¶
(&KR0013;服繪繡&KR0002;固常自所/有也分定使之然也)¶
又曰舜之居&KR0055;山之中也與木石居與鹿豕遊其所以異¶
於&KR0055;山之野人者幾希(舜耕歷山之時居山之間<折 t="33"/>豕近/人&KR0002;與人遊希逺也當此之時舜)¶
(與野人相/去豈逺哉)及其聞一善言見一善行&KR0002;決江河沛然莫之¶
能禦也¶
<pb:KR3k0012_SBCK_081-5b>¶
又曰舜流共工于幽州放驩兠于崇山殺三苗于三危殛¶
鯀于羽山四罪而天下咸服¶
又曰大舜有大焉善與人同舎已從人樂取於人以爲善¶
(大舜虞舜也孔子&KR0091;曰巍巍故曰大舜也/有大善焉能舎巳從人子路與舜同也)自耕稼陶漁以¶
至爲帝無非取於人者取諸人以爲善是與人爲善也¶
又曰天下大恱而將歸巳視天下恱而歸巳猶草芥也唯¶
舜爲然(舜不以天下歸巳/爲樂號泣于田也)不得乎親不可以爲人不順乎¶
親不可以爲子舜盡事親之道而瞽瞍底豫瞽叟底䂊¶
而天下化瞽叟底豫而天下之爲父子者定此之謂大孝¶
又曰堯崩三年喪畢舜避堯之子於南河之南天下諸侯¶
朝覲者不之堯之子而之舜訟獄者不之堯之子而之舜¶
謳歌者不謳歌堯之子而謳歌舜曰天也夫然後之中國¶
踐天子之位也¶
<pb:KR3k0012_SBCK_081-6a>¶
莊子曰羊肉不慕蟻蟻慕羊肉羊肉羶也舜有羶行百姓¶
恱之故三徙成都至鄧之墟十萬家堯聞舜之賢舉之童¶
土之地(童土不生/草之地)曰冀得其來之澤(舜來施/恩澤也)¶
又曰舜讓天下於善卷善卷曰余立於宇宙之中冬日衣¶
皮毛夏日衣葛絺春耕種足以勞動秋收歛足以休食日¶
出而作日入而息逍遥於天地之間而心意自得吾何以¶
天下爲悲夫子之不知余也遂不授於是去而入&KR0055;山莫¶
知其處¶
又曰舜以天下讓其友北人無擇北人無擇曰異哉后之¶
爲人也居於畎𠭇之中而遊堯之間不&KR0002;是而巳又欲以¶
辱行汗漫我吾羞見之自投清冷之泉¶
尸子曰舜兼愛百姓務利天下其田也荷彼耒耜耕彼南¶
𠭇與四海俱有其利雷澤也旱則爲耕者鑿瀆儉則爲¶
<pb:KR3k0012_SBCK_081-6b>¶
獵者表虎故有光&KR0002;日月天下歸之&KR0002;父母¶
又曰舜南面而治天下天下太平燭於玉燭息於永風食¶
於膏火飲於醴泉舜之行其猶河海乎千仞之溪亦滿焉¶
由此觀之禹湯之功不足言也¶
又曰堯問於舜曰何事曰事天問何任曰任地問何務曰¶
務人¶
又曰舜一徙成邑再徙成都三徙成國其致四方之士堯¶
聞其賢草茅之中與之語政至簡而易行與之語道廣大¶
而不窮於是妻之以皇媵之以娥九子事之而託天下焉¶
又曰舜云從道必&KR0123;反道必凶如影如響也¶
又曰舜事親養兄爲天下法其遊也得六人曰雒陶方回¶
續牙伯陽東不識𥘿不空皆一國之賢者也¶
又曰昔者舜兩眸子是謂重明作事成法出言成章¶
<pb:KR3k0012_SBCK_081-7a>¶
又曰舜舉三后而四死除何爲飢渇寒暍勤勞𨷖争¶
又曰有虞之君天下也使天下貢善啇周之君天下也使¶
天下貢財¶
公孫𢎞曰舜牧羊於黄河遇堯舉爲天子¶
陸賈新語曰舜藏黄金於嶄巖之山&KR0162;珠玉於五湖之淵¶
以塞&KR0075;邪之欲¶
淮南子曰舜之時共工振滔鴻水(滔漫之共工炎帝之後/隨髙堙下壅百川以爲)¶
(民/害)以薄空桑(空桑地名/在魯)龍門未開吕梁未發江淮通流¶
四海涬溟民皆上丘陵赴樹木舜乃使禹䟽三江五湖決¶
伊闕導𤄊澗通溝洫注之東海鴻水漏九州乾萬民皆¶
寜其性¶
又曰昔者舜耕于歴山(歴山在濟/隂成陽)朞年而田者爭處磽硧¶
以封畔肥饒相讓也釣於河濵朞年而漁者争處湍瀬¶
<pb:KR3k0012_SBCK_081-7b>¶
(湍疾/瀬淺)以曲隈&KR0055;澗相與也¶
又曰舜作室築墻茨屋辟地樹穀令民皆蒼梧¶
又曰舜不降席而天下治¶
周生列子曰舜甞駕五龍以騰唐衢武嘗服九駮以馳文¶
塗此上御也¶
徐氏中論曰小人恥其靣不如子都君子恥其行不如舜¶
禹¶
杜夷幽求曰以舜禹之登庸視孔氏之窮屈不以跛鱉之¶
與晨𩦸乎¶
符子曰舜禪夏禹於洞庭之野¶
吕氏春秋曰舜有子九人不予其子而授禹至公也¶
風土記曰舜東夷之人生於桃丘嬀水之汭損石之東舊¶
&KR0003;言舜上虞人也虞即㑹稽縣距餘姚七十里如寕上虞¶
<pb:KR3k0012_SBCK_081-8a>¶
<pb:KR3k0012_SBCK_081-9a>¶
<pb:KR3k0012_SBCK_081-10a>¶
