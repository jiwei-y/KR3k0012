# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:49.147588
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 826
#+PROPERTY: FILE SB11n0727-826太平御覽-卷之八百二十六.
<pb:KR3k0012_SBCK_826-1a>¶
太平御覽卷第八百二十六¶
　資産部六¶
　　織　紡績　漂　淣¶
　　　　織¶
說文曰織作帛揔名也經織從絲也緯織橫也經緯綜機¶
縷也縷績織餘也¶
禮記内則曰女子十年不出執麻葈治絲繭織紝組紃學¶
女事¶
左傳文公上曰仲尼曰臧文仲妾織蒲三不仁¶
毛詩國風大東曰&KR0613;彼織女終日七襄¶
史記曰公儀休相魯去織婦㧞園葵¶
戰國䇿曰甘茂謂&KR0087;武王曰曽子處屈人有與曽子同名¶
族者而殺人人告曽子之母母曰吾子不殺人也織自&KR0002;¶
<pb:KR3k0012_SBCK_826-1b>¶
有頃人又曰曽參殺人曽子母懼投杼踰墻¶
魏略曰太祖始丁夫人又劉夫人生子循及清河長公主¶
劉早終丁養子循子循亡於穰丁常言將我兒殺之都不¶
復念遂&KR0152;泣無節太祖忿之遣歸家欲其意折後太祖就¶
見之夫人方織外人傳公至夫人踞機如故公到撫其背¶
曰頋我共載歸乎夫人不頋又不應太祖却行立於户外¶
復云得無尚可&KR0088;遂不應太祖曰眞決矣遂與絶¶
魏志曰中山㳟王衮徙封濮陽太和二年就國尚儉約勑¶
妃妾紡績紝織習爲家人之事¶
呉志曰陸凱上䟽云自昔先帝時後宫列女及諸織絡數¶
不滿百米有畜積貨財有餘先帝崩後㓜景在位便改奢¶
侈不蹈先跡伏聞織絡及諸徒坐乃有千數¶
又曰華覈上䟽云今吏士之家少無子女多者三四少者¶
<pb:KR3k0012_SBCK_826-2a>¶
一二通令户有一女十萬家則十萬人人人織績一歳一¶
束則十萬束矣使四疆之内同心勠力數年之間布帛必¶
積恣民五色唯所服用但禁綺繡無益之飾此救乏之上¶
務冨國之夲業也¶
南史曰齊宣孝陳皇后家貧少勤織作家人矜其勞或止¶
之后終不改¶
唐書曰盧坦爲壽安令時河南尹徴賦限窮而縣人訴以¶
機織未就坦請延十日府不許令人就織而輸勿頋限也¶
違之不過罰令俸耳旣成而輸坦亦坐罰由是知名¶
墨子非樂曰使婦人爲之廢紡績織維之事¶
莊子曰民有常性織而衣耕而食是謂同德¶
又曰叔文相莒三年歸其母自織請其母曰文相莒三年¶
有馬千駟今猶自績文之所得事皆將弃之母曰婦人¶
<pb:KR3k0012_SBCK_826-2b>¶
不好紡績織絍必有&KR0075;泆之心¶
韓子曰呉起示其妻以組曰爲我織組令如是組巳就而¶
效之其組異善起曰非詔也使衣而歸其父請徃之起曰¶
家無虚言¶
又曰魯人身善織履妻善織縞而欲徙於越或謂之曰子¶
必窮矣魯人曰何也曰履之也而越人舟行縞爲冠之也¶
而越人&KR0013;髮以子之所長也游於不用之國欲使無窮其¶
可得乎¶
國語曰勾踐非其身之所種則不食非夫人之所織則不¶
衣十年不収於國¶
焦贑易林蒙之無妄曰織帛未成緯盡無名長子逐兎鹿¶
起失路¶
列女傳曰孟子之少也旣學而歸孟母方織問曰學何所¶
<pb:KR3k0012_SBCK_826-3a>¶
至矣子曰自&KR0002;也(言未/能&KR0054;)母以刀㫁其織子懼而問其故母¶
曰子之廢學&KR0002;吾㫁斯織也夫君子學以立名問則廣知¶
是以居則安寜動則逺害今而廢之則是不免於厮役而¶
無以離於患禍何以異於織績而中道廢而不爲豈能衣¶
其夫子而長不乏粮食哉孟子懼旦夕勤學不息¶
又曰文伯相魯敬姜謂之曰吾語汝治國之要盡在經耳¶
(經者緫絲縷以成文/采有經國治民之象)夫幅者所以正枉也不可不強故幅¶
可以爲將(枉曲也幅強乃能正曲將/強乃能除亂以幅喻將也)晝者所以均不服也¶
故晝可以爲正(晝傍也正官長也緦縷得/晝以喻徒庶得長而後齊)物者所以治蕪¶
與莫莫也故物可以爲都大夫(物謂一文墨也不知丈尺/多少使意丗與蕪而莫莫)¶
(也都大夫主/治民理衆也)持交而不失出入不絶者悃也以爲大行人¶
(悃使縷交錯出入不失理也似大行人/交好鄰國不離也大行人主使命者)推而徃引而來者¶
綜也綜可以爲関内之師(綜惟縷令徃引之令來似&KR0028;内/師収合人衆使令有節開内師)¶
<pb:KR3k0012_SBCK_826-3b>¶
(主境内/之師衆)主多少之數者均也均可爲内史(均謂一齒受一/縷多少有數猶)¶
(内史之/治民也)服重任行逺道正直而固者軸也可以爲相(相當/大任)¶
(堅固不倦死而/後巳有若軸)舒而無窮者摘摘者可以爲三公(摘謂勝/也舒而)¶
(不窮喻三公道德/潔備無匱竭也)文伯載拜受教¶
孝子傳曰董永性至孝而家貧父死賣身以備棺斂旣葬¶
即詣主人將償其直路逢一女子云能織願爲永妻永不¶
得巳與同詣主人問其故永具以對主人曰必爾者但令¶
爾婦爲我織縑百疋於是妻爲主人織十日百疋具焉主¶
人大驚即遣永夫妻妻出門謂永曰我天之織女也卿篤¶
孝賣身葬父故天使我爲卿償債耳言終忽然不見¶
仇池記曰仇池縣庫下悉安織婢綾羅絹布數十張機¶
崔元始正論曰僕前爲五原太守土地不知緝績冬至積¶
草伏卧其中&KR0002;見吏以草&KR0414;身令人酸&KR0569;吾乃賣儲峙得¶
<pb:KR3k0012_SBCK_826-4a>¶
二十餘萬詣鴈門廣武迎織師使巧手作機及紡以教民¶
織具以上聞¶
古艶歌曰孔雀東飛苦寒無衣爲君作妻中心惻悲夜夜¶
織作不得下機三日載疋尚言吾遲¶
古歌辭曰大婦織綺羅中婦織流黄小婦無所爲挾琴上¶
髙堂大人且徐徐調絃遽未央¶
古詩曰迢迢牽牛星皎皎河漢女纎纎擢素手扎扎弄機¶
杼¶
&KR0013;徒元書曰冝脩田農作園圃織絍紡績爲坐作之夲利¶
常令供養之物有兼副¶
　　　　　紡續¶
左傳昭公五曰&KR0004;莒有婦人莒子殺其夫以爲&KR0660;婦(寡婦/爲&KR0660;)¶
及老託於紀鄣紡焉以度而去之(因紡纑連所紡以度城/而藏之以待外攻者欲)¶
<pb:KR3k0012_SBCK_826-4b>¶
(以報/讎)及師至則投諸外(投城䋲外/隨之而出)¶
毛詩國風東門之枌曰不績其麻市也婆娑(箋云績麻絲/婦人之事也)¶
(疾今/不爲)¶
又曰八月載績載&KR0007;載黄我朱孔陽爲公子裳(載績<折 t="33"/>事/畢而麻事)¶
(起/矣)¶
漢書曰張安丗尊爲公侯食邑萬户身衣戈綈夫人自紡¶
績¶
又曰冬民旣入婦人同巷相從夜織婦女一月得四十五¶
曰必相從者所以省費燎火同巧拙而合習俗也(三輔决/録同)¶
晉書曰鄭袤妻曹氏事舅姑甚孝躬紡績之勤以充奉養¶
南史曰宋&KR0061;　㓜孤飢寒不足母琅邪王氏太尉長史延¶
之女也躬事績紡以供朝夕¶
又曰齊劉揩爲交州與垣曇&KR0055;同行曇&KR0055;未至交州而卒¶
<pb:KR3k0012_SBCK_826-5a>¶
曇&KR0055;妻鄭字獻英筞陽人時年二十子文凝始生仍隨揩¶
到鎭晝夜紡織居一年私裝了乃告揩求還¶
又曰梁武丁貴嬪少時與隣女月下紡績諸女並患蚊蚋¶
而貴嬪弗之覺也郷人魏益將娉之及成而武帝鎮樊城¶
嘗登樓以望見漢濵五采如龍下有女子擘絖則貴嬪也¶
又丁氏因人以聞之於帝帝贈以金環納之時年十四¶
又曰諸曁東洿里屠氏女父失明痼疾親戚相弃郷里不¶
容女移父母逺住紵舎晝採樵夜紡績以供養父母¶
陳書曰陳靈洗爲公侯數妾無游手普督之紡績至於散¶
用貲財亦不儉恡¶
隋書曰孝婦覃氏者上郡鍾氏婦也與其夫相見未幾而¶
夫死時年十八事後姑以孝聞數年之間姑及伯叔皆相¶
繼而死覃氏躬自節儉晝夜紡績畜財十年而葬喪爲州¶
<pb:KR3k0012_SBCK_826-5b>¶
里所敬上聞而賜米百石表其門閭¶
又曰鄭善果母清河崔氏旣寡之後&KR0106;自紡績毎夜分&KR0304;¶
善果曰兒封侯開國位居三品秩俸幸足母何自勤如是¶
耶荅曰嗚呼汝年巳長成吾謂汝知天下之理今聞此言¶
故猶未也至於公事何由濟乎今此秩俸乃是天子報尔¶
先人之用命也當須散贍六姻爲君先之惠妻子柰何獨¶
擅其利以爲富貴哉又絲枲紡績婦人之務上自王后下¶
至大夫士妻各有所製&KR0002;墮業者是爲驕逸吾雖不知禮¶
其可自敗名乎¶
唐書曰永泰二年夏賜安南節度婦金氏兩丁侍養金氏夲¶
賊帥陶齊亮之母以忠義訓齊亮齊亮不受遂與齊亮絶¶
自績而衣自田而食州里稱之仍詔夲道使毎季給銀二¶
兩充衣服以終其身¶
<pb:KR3k0012_SBCK_826-6a>¶
國語曰魯公父文伯退朝朝其母母方績文伯曰以&KR2228;之¶
家而主猶績(言家有寵/不當績也)懼忓季孫之怒也(季孫康子位/尊又爲大宗)其¶
以歜爲不能事主乎其毋歎曰魯其亡乎使僮子備官而¶
未之聞耶(僮矇不達也言巳/居官而未聞道)¶
春秋後語曰甘茂奔齊路逢&KR0171;代將爲齊使於&KR0087;甘茂曰¶
臣得罪於&KR0087;逃遁至此(遁潜/也)無所容跡(容跡猶/容足也)吾聞貧人¶
女與冨人㑹績貧人女曰我無錢以買燭而子燭幸有光¶
子可以分我餘光無損子明而得一斯便焉(斯在也言貧/女子此一便)¶
(也)今臣困而子方使&KR0087;而當路矣茂之妻子在&KR0087;願君以¶
餘光振之(振整也又/贍給之義)&KR0171;代許諾¶
列女傳曰齊女徐吾者東海上貧婦人也隣婦李吾之屬¶
合燭相從夜績徐吾曰我無以買燭而子之火光有餘分¶
我餘光無損子明而我爲斯便不亦可乎¶
<pb:KR3k0012_SBCK_826-6b>¶
異苑曰昔有老姥雨夜紡績㫁失&KR1810;所在姥獨罵云何物¶
&KR0017;擔去户外即有應言蹔&KR0009;避雨實不偷&KR1810;自執覔姥驚¶
懼窺外無所見&KR1810;亦㝷&KR0023;¶
王子年拾遺記曰魏文帝所愛美人薛靈芸常山人父業¶
經爲鄭郷亭長母陳氏隨業舎於亭傍靈芸年十七生居¶
貧賤至夜毎聚隣婦夜績以麻蒿自照¶
　　　　　漂¶
說文曰漂水中擊絮也¶
史記曰韓信從下郷城下釣有漂母見信飢飯信竟漂數¶
十日¶
越絶書曰伍子胥至漂陽見一女子擊絮於瀬水中子胥¶
曰豈可得飡乎女曰諾即發其簞飯清其壷漿而與之子¶
胥謂女子母令之露子胥行五歩還頋女子自投瀬水之¶
<pb:KR3k0012_SBCK_826-7a>¶
中(呉越春/秋同)¶
莊子曰宋人有善爲不&KR0027;手之藥者丗丗以洴澼絖爲事¶
(郭象注曰其藥能令手不/拘折故常漂絮於水中也)¶
　　　　　澣¶
禮記禮器曰晏平仲祀其先人豚肩不揜豆澣衣濯冠以¶
朝君子以爲隘矣(隘猶狹陋也祀不以少牢與無田者同/不盈礼也大夫士有田則&KR0021;無田則薦)¶
(澣衣濯冠/儉不務新)¶
又内則曰父母舅姑冠帶垢和&KR0069;請漱衣裳垢和&KR0069;請澣¶
(手曰漱足曰/澣和漬也)¶
又曰是日也妻以子見於父貴人則爲衣服由命士以皆¶
漱澣(貴人大夫以/上也由自也)¶
又曰妾子生三月之未漱澣夙齊見於内寢¶
毛詩葛覃曰薄汙我私薄澣我衣(汙煩也私燕服也婦人/有副禕盛飾以朝事舅)¶
<pb:KR3k0012_SBCK_826-7b>¶
(姑接見于宗廟進見于君子/其餘則私也澣謂濯之耳)¶
又栢舟曰心之憂矣如匪澣衣(如衣之不澣矣箋云衣/之不澣則憒辱無照察)¶
漢書曰石奮以上大夫禄歸老于家長子建爲郎中令少¶
子慶爲内史建老白首萬石君尚無恙毎五日洗沐歸謁¶
親入子舎&KR0060;問侍者取親中帬厠榆身自澣洒(師古曰親/謂父也中)¶
(羣&KR0002;今言中衣也厠䄖者/近身之小衫&KR0002;今小衫也)復與侍者不敢令萬石君知之¶
以爲常¶
晉書曰王師敗績於湯隂百官侍衛莫不潰散唯&KR0286;紹以¶
身捍衛遂&KR0013;害於帝側血濺御服天子&KR0055;哀歎之及事定¶
左右欲澣衣帝曰此嵇侍中血勿去¶
又曰鄭袤妻曹氏食無重味服澣濯之衣¶
宋書曰左僕射謝景仁性嚴整潔居宇浄麗每坐輙¶
唾左右人衣事畢即聽一日澣濯毎欲唾左右爭來受之¶
<pb:KR3k0012_SBCK_826-8a>¶
又曰江湛爲吏部尚書家甚貧不營財利餉饋盈門無一¶
所受無兼衣餘食甞爲上所召遇澣衣稱疾經日衣成然¶
後起¶
梁書曰武帝雖衣浣衣而左右衣必須㓗嘗有侍臣衣滯¶
卷摺帝怒曰卿衣帶如繩欲何所&KR0350;¶
又曰昭明太子統欲以已率物服御朴素身衣浣衣膳不¶
兼肉¶
南史曰陳王逡之衣裳不澣几案塵黒¶
唐書曰肅宗性儉約衣服無綺繡嘗出衣䄂示韓擇木曰¶
朕巳三浣矣¶
淮南子曰楚莊王誅里史孫叔敖制冠澣衣¶
仲長子昌言曰攻玉以石澣布以&KR0069;¶
龍魚河圖曰婦人無以夫衣合集澣之使之不利¶
<pb:KR3k0012_SBCK_826-8b>¶
韓詩外傳曰孔子南遊適楚至阿谷隧有處子佩璜而澣¶
者孔子抽觴以受子貢曰以觀其辭子貢曰將南之楚逢¶
天之暑欲乞一飲婦人曰阿谷之隧隱曲之汜其水載清¶
流而趣海欲飲則飲何問婢子¶
風俗通東海王景興議曰晏平仲以齊君奢故澣其朝冠¶
振其鹿裘¶
太平御覽卷第八百二十六¶
<pb:KR3k0012_SBCK_826-9a>¶
