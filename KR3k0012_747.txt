# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:42.765252
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 747
#+PROPERTY: FILE SB11n0727-747太平御覽-卷之七百四十七.
<pb:KR3k0012_SBCK_747-1a>¶
太平御覽卷第七百四十七¶
　工藝部四¶
　　　　　書上¶
釋名曰書庶也紀庶物也亦言著也著之簡編永不滅也¶
說文曰依𩔖象形之謂文形聲相益之謂字著於竹帛之¶
謂書¶
廣雅曰書如紀也¶
易曰上古結繩以治後丗聖人易之以書契百官以治萬¶
民以察蓋取諸夬(央决也書契所/以决斷万事也)¶
家語曰宓子賤字不齊仕魯爲單父令恐君聽用䜛人使¶
巳不得行其政故請君近吏二人與俱至官令二吏書輙¶
掣其手書不善則從而怒之吏患焉辭歸魯子賤曰子書¶
甚不善子勉而歸報於君曰宓子使臣書而掣揺臣肘書惡¶
<pb:KR3k0012_SBCK_747-1b>¶
而又怒臣邑吏皆𥬇之所以去之而來也君以問孔子孔¶
子曰不齊君子也其材任霸王之佐屈節治單父以自試¶
意者其以此諌乎公寤太息歎曰寡人亂宓子之政而責¶
其善數矣¶
漢書曰陳遵長八尺餘長頭大鼻容貌甚偉略渉傳記贍¶
於文辭性善書與人尺牘主皆藏去以爲榮¶
又曰宣帝時中郎將張彭祖少與帝微時同席研書及帝¶
即尊位彭祖以舊恩封陽都侯¶
又曰田蚡學盤盂諸書孔甲二十六篇&KR0258;家書¶
後漢書曰孫敬字文寳少時畫地學書日進焉¶
東觀漢記曰樂成静王黨善吏書喜正文字也¶
魏志曰胡昭善尺牘動見模楷衛覬好古文鳥篆𨽻草無¶
所不善也¶
<pb:KR3k0012_SBCK_747-2a>¶
晉書曰王羲之甞詣門生家見棐几滑淨因書之真草相¶
半後爲其父刮去之門生驚懊者累日¶
又曰王羲之山隂有道士好養鵝羲之觀焉意甚恱固求¶
市之道士云爲冩道德經當舉羣相贈耳羲之欣然冩畢¶
籠鵝而歸¶
又曰羲之每自稱我書比鍾繇當抗行比張芝猶當鴈行¶
也曽與人書云張芝臨池學書池水盡黒使其人躭之&KR0002;¶
是未必後之也¶
又曰羲之甞在蕺(音/戢)山老姥持六角竹扇賣之羲之因書¶
其扇各爲五字姥&KR0004;有愠色乃謂姥曰但言是王右軍書¶
以求百錢姥如其言人&KR1313;買之他日姥又持扇來羲之𥬇¶
而不荅¶
又曰王獻之七八歳時學書父羲之從後掣其筆不得歎¶
<pb:KR3k0012_SBCK_747-2b>¶
曰此兒後當復有大名常書壁爲方丈字羲之甚以爲能¶
觀者數百人¶
又曰謝安甞問獻之君書何如君家尊荅曰故當不同安¶
曰外論不尓荅曰人郍得知¶
又曰衛常字巨山轉黄門郎常善草&KR0674;書爲四體書𫝑曰¶
昔者在黄帝創制造物有沮(側魚/切)誦蒼頡者始作書契以¶
代結繩蓋覩鳥跡以興思也因而遂滋則爲之字有六義¶
焉一曰指事上下是也二曰象形日月是也三曰形聲江¶
河是也四曰㑹意武信是也五曰轉注老考是也六曰假¶
借令長是也¶
又曰索靖作書狀其辭曰聖皇御丗隨時之冝蒼頡旣生¶
書契是爲科斗鳥篆𩔖物象形叡哲變通意巧滋生損之¶
𨽻草以崇簡易百官畢脩事業正厲草書之爲狀也婉¶
<pb:KR3k0012_SBCK_747-3a>¶
&KR0002;銀鈎漂&KR0002;驚鸞舒翼未發&KR0002;舉復安䖝虵虬蟉(力幽/切)或¶
徃或還頽阿郍以羸羸欻奮釁而桓桓及其逸遊盻蠁乍¶
正乍邪騏𩦸暴怒逼其轡海水窳隆&KR0045;其波芝草蒲萄還¶
相結棠棣融融反其華𤣥熊對踞于山岳飛燕相追而差¶
池舉而察之又似乎和風吹林偃草扇樹枝條順氣轉相¶
比附窃嬈(奴鳥/切)廉苫隨體散布紛擾擾以綺靡中持疑而¶
猶豫𤣥螭狡獸嬉其間騰猿飛鯢相奔趣凌魚奮尾蛟龍¶
反據&KR0300;空自&KR0481;張設㸦距或&KR0002;登髙望其𩔖或&KR0002;旣徃而¶
中顧或&KR0002;倜儻而不羣或&KR0002;自檢於常度於是多才之英¶
篤藝之彦役心精微躭此文憲守道兼權觸𩔖生變離拆¶
八體靡形不判去䌓存微本象末亂上理開元下周謹按¶
騁辭放手兩行氷散髙音翰厲溢越流漫忽班班而成章¶
言竒妙之煥爛體磥落而壯麗姿光潤以璀璨命杜度運¶
<pb:KR3k0012_SBCK_747-3b>¶
其指使伯英廻其腕著絶𫝑於紈素垂百丗之殊觀¶
宋書曰劉穆之傳髙祖書素拙穆之曰此雖小事然宣&KR0013;¶
四逺願公少復留意髙祖旣不能措意又禀分有在穆之¶
乃曰公但縱筆爲大字一字徑尺旣足有所苞且其名亦¶
美髙祖從之一&KR0083;不過六十字便滿¶
齊書曰太祖善書及登位篤好不巳與王僧䖍賭書畢謂¶
䖍曰誰爲第一僧䖍對曰臣書臣中第一陛下書帝中第¶
一上𥬇曰卿可謂善自爲謀矣¶
宋書曰謝超宗謂王慈曰卿書可及䖍公慈曰我之不及¶
父猶雞之不及鳯也時人以爲名荅¶
宋書曰江夏王鋒字宣頴髙帝第十三子也四歲好學書¶
畜於母張氏舎張氏無紙乃𠋣井欄爲書之滿則洗之己¶
而復書如此累月又每晨不肯去䆫塵而就塵書帝甞使¶
<pb:KR3k0012_SBCK_747-4a>¶
學鳯尾詔一學即工帝大恱以玉麒麟賜之曰以麒麟賞¶
鳯尾矣¶
梁書曰武帝論蕭子雲書曰筆力勁駿心手相應巧踰杜¶
度美過崔寔當與元常(鍾繇/也)並驅争先其梁蕭子雲岀爲¶
東陽太守百濟國使人至建業求書逢子雲維舟將發使¶
人於渚次候之望舡三十許歩前行子雲遣問之荅曰侍¶
中尺牘之羙逺流海外今日所求唯在名迹子雲乃爲停¶
舡三日書三十紙與之獲金貨數百萬性恡自非荅餉不¶
書好事者重加賂遺以要其荅¶
又曰顔恊愽渉羣書工於草&KR0674;飛白時吴人范懷約能&KR0674;¶
書恊學其書殆過真也荆楚碑碣皆恊所書時人有㑹稽¶
謝善勛能爲八體六丈方寸千言京兆韋仲善飛白並在¶
湘東王府善勛爲録事叅軍仲爲中兵叅軍府中以恊優¶
<pb:KR3k0012_SBCK_747-4b>¶
於韋仲而減於善勛善勛飲酒至數&KR0155;醉後&KR0186;張眼大罵¶
雖復貴賤親踈無所擇也時謂之謝方眼而胷襟夷坦有¶
士君子之操焉¶
後魏書曰崔濳爲兄渾誄手筆草夲㑹昌&KR0004;著作佐郎王¶
遵業買書於市而遇得之計誄至今將二百載寳其書迹¶
&KR0055;秘藏之武定中遵業子松年以遺黄門郎崔季舒人多¶
摹搨之¶
又曰崔𤣥伯尤善草&KR0674;行狎之書爲丗模楷𤣥伯祖恱與¶
范陽盧諶並以愽藝著名諶法鍾繇恱法衛瓘而俱習索¶
靖諶傳子偃偃傳子邈恱傳子濳濳傳𤣥伯故魏&KR0004;重崔¶
盧之書¶
唐書曰太宗甞謂侍中魏徵曰虞丗南死後無人可與論¶
書徵曰禇遂良下筆遒勁甚得王逸少體太宗即日召令¶
<pb:KR3k0012_SBCK_747-5a>¶
侍讀甞以金帛購求王羲之書跡天下爭賫古書詣闕以¶
獻當時莫能辯其真僞遂良備論所出一無所誤¶
又曰虞丗南字伯施同郡沙門釋智永(智永羲/之裔孫)善學王羲¶
之書丗南師焉妙得其體由是聲名藉甚¶
又曰栁公權字誠懸㓜𥊏學十二能爲詞賦元和&KR0004;進士¶
擢第釋&KR0260;祕書省校書郎李聽鎮夏州辟爲掌書記穆宗¶
即位入奏事帝召見謂公權曰我於佛寺見卿筆蹟思之¶
乆矣即日拜右拾遺充翰林侍書學士遷右&KR0024;闕司封貟¶
外郎穆宗政僻甞問公權筆何盡善對曰用筆在心心正¶
則筆正上改容知其筆諌也公權&KR0004;學王書遍閱近代筆¶
法體𫝑勁媚自成一家當時公卿大臣家碑板不得公權¶
手筆者人以爲不孝外夷入貢皆別署貨貝曰此購栁書¶
上都西明寺金剛經碑備有鍾王歐虞禇陸之體尤爲得¶
<pb:KR3k0012_SBCK_747-5b>¶
意文宗夏日與學士聮句帝曰人皆苦炎熱我愛夏日長¶
公權續曰薰風自南來殿閣生微凉時丁𡊮五學士皆屬¶
繼帝獨諷公權兩句曰詞清意足不可多得乃令公權題¶
於殿壁字方圎五寸帝視之歎曰鍾王復生無以加焉¶
又曰栁公&KR0096;大中&KR0004;轉少師中謝宣宗召昇殿御前書三¶
紙軍容使西門季𤣥捧硯樞宻使崔巨源過筆一紙真書十¶
宇曰衛夫人傳筆法於王右軍一&KR0083;行書十一字曰永禪師¶
真草千字文得家法一&KR0083;草書八字曰謂語𦔳者焉哉乎¶
也賜錦綵缾盤䓁銀器仍令自書謝狀勿拘真行帝尤竒¶
惜之¶
又曰歐陽詢潭州臨湘人也&KR0004;學王羲之書後更漸變其¶
體筆力險勁爲一時之絶時人得其尺牘文字咸以爲楷¶
範焉髙麗甚重其書甞遣使求之髙祖歎曰不意詢之書¶
<pb:KR3k0012_SBCK_747-6a>¶
名逺播夷狄彼觀其跡固謂其形貌魁梧耶(詢形體么麽/故髙祖有是)¶
(言/耳)¶
又曰歐陽通詢之子也早孤母徐氏教其父書毎遺通錢¶
紿云質汝父書跡之直通慕名甚恱晝夜精力無倦遂亞¶
於詢¶
唐書曰龍朔二年四月上自爲書與遼東諸將謂許敬宗¶
曰許圉師常自愛朕書可於朝堂開示圉師見驚憙私謂¶
朝官曰圉師見古跡多矣魏晉巳後唯稱二王然逸少少¶
力而研子敬研而少力今觀聖跡兼絶二王鳯翥鸞廻實¶
古今書聖¶
又曰太宗甞於晉史右軍傳後論之曰鍾書布纎濃分䟽¶
密霞舒雲卷無所間然但其體古而不今字長而逾制獻¶
之雖有父風殊非新巧䟽痩如陵冬之枯樹槎　而無屈¶
<pb:KR3k0012_SBCK_747-6b>¶
伸拘束&KR0002;嚴家餓𨽻羈羸而不放縱蕭子雲無丈夫之氣¶
行行如縈春蚓字字&KR0002;綰秋蛇卧王濛於紙中坐徐偃於¶
筆下以兹播美豈非濫名耶所以詳察古今研精篆素盡¶
善盡美其唯王逸少乎¶
又曰孔&KR0002;思早孤母禇氏親自敎訓遂以學行知名年少¶
時有人賫禇遂良書跡數卷以遺&KR0002;思唯受其一卷其人¶
曰此書當今所重價比黄金何不揔取之&KR0002;思曰&KR0002;價比¶
金寳此爲多更截去半以還之矣¶
又曰盧知猷器度長厚文詞美麗尤工書一落簡翰人爭¶
摸倣¶
又曰鍾紹京䖍州贑人也&KR0004;爲司農録事以工書直鳯閣¶
則天時明堂門額九鼎之銘及諸宫殿門牓皆紹京所題¶
又曰王涯旣誅涯家書數萬卷侔於書府前代法書名𦘕¶
<pb:KR3k0012_SBCK_747-7a>¶
人所保惜者必以厚貨致之不受貨者必以官爵致之厚¶
爲垣竅而藏之覆壁至是人破其垣取之或剔取凾奩金¶
寳之飾與其玉軸而弃之¶
蔡琰別傳曰琰對曹操曰乞給紙筆真草唯命也¶
邴原別傳曰原年五六歳過書舎而泣師曰何泣原曰孤¶
子易傷感夫書者皆有父母也今顧其書故惻然涕零也¶
師哀原言而爲之泣曰欲書不須費也遂就書¶
江偉家傳曰偉性善書人得其手䟽莫不藏之以爲寳¶
神仙傳曰東郭延服靈飛散能夜書(言目/明)¶
又曰王逺字方平東海人也愽學尢明天文䜟緯河洛之¶
要逆知天下盛衰之期漢桓帝聞之連徴不岀使郡國逼¶
載詣京師低頭閇口不肯荅乃題官門扇四百餘字皆&KR0003;¶
方來帝甚恐之使刮去外字復見墨皆徹入版裏¶
<pb:KR3k0012_SBCK_747-7b>¶
石虎鄴中記曰石虎有馬妓着朱衣進賢冠立於馬上馬¶
走而作書字皆端正¶
永嘉郡記曰昔王右軍遊永嘉經於惡道右軍書南邊大¶
石今猶見墨跡而字不甚了了¶
抱朴子曰英葱實天雄鶴腦服之令人夜書¶
孫卿子曰作書者衆而蒼頡獨傳用心一也¶
淮南子曰昔蒼頡作書而天雨粟&KR0017;夜&KR0152;(髙誘日有書契/作詐僞萌生去)¶
(本趣未弃耕墾之業而務筆刀之利天知其將餓故爲雨/粟也&KR0017;恐爲文所劾故哭也&KR0017;或作兎兎恐有取毫是筆)¶
(害及之/故哭)¶
又曰明月之光可以逺望而不可以細書也¶
慎子曰書契所以識公信也¶
隋巢子曰史皇産而能書¶
三輔決録曰韋誕字仲將除武都太守以書不得之郡轉¶
<pb:KR3k0012_SBCK_747-8a>¶
侍中典作魏書號散&KR0016;書一名大魏書凡五十篇洛陽鄴¶
許三都宫&KR0026;始就命誕銘題以爲永制以御筆墨皆不任¶
用因奏曰夫工欲善其事必先利其器用張芝筆左伯紙¶
及臣墨兼此三具又得臣手然後可以逞徑丈之𫝑方寸¶
千言¶
俗說曰桓𤣥取羊欣爲征西行軍叅軍𤣥愛書呼欣就坐¶
仍遣信呼顧長康與共論書至夜良乆乃罷¶
丗論曰鍾㑹有異志宻白鄧艾有反狀又會善效人書於¶
劒閣要艾章表皆易其言令倨傲多有矜伐以疑之¶
論衡曰夫河出圖雒(與洛/同)出書聖帝明王之瑞應也蒼頡¶
作文字筆與天地同指與&KR0017;神合何𢙣而致雨粟&KR0017;&KR0152;之¶
恠哉¶
又曰書官諱丙日云蒼頡以丙日死也¶
<pb:KR3k0012_SBCK_747-8b>¶
丗說曰韋仲將善書魏明帝起殿安牓使仲將登梯題之¶
旣下頭髮皓然因是勑誡兒孫勿復學書¶
王&KR0155;之懷舊序曰余與從甥孫道濟交好特至昔寓荊州¶
同處一室冬多閑暇長共學書余収而録之欲以爲索居¶
之愛道濟因記紙末曰舅還山之曰覽此相存閑書見其¶
手跡皎&KR0002;平日悽悵傷心¶
太平御覽卷第七百四十七¶
