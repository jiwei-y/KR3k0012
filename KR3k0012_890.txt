# -*- mode: mandoku-view -*-
#+TITLE: 太平御覽
#+DATE: 2015-09-23 10:14:04
#+PROPERTY: LASTPB  <md:KR3k0012_SBCK_888-1a>
#+PROPERTY: JUAN 891

<md:KR3k0012_SBCK_889-9b>¶
<md:KR3k0012_SBCK_890-1a>¶
<pb:KR3k0012_WYG_890-1a>
欽定四庫全書
　太平御覽卷八百九十¶
　　　　　　　　　　　　宋　李昉等　撰
　　獸部二¶
　　　獬豸　　　騶虞　　　犀¶
　　　兕　　¶　　象
　　　　獬豸¶
說文曰獬豸似牛一角古者决訟命觸不直黄帝時有
<pb:KR3k0012_WYG_890-1b>
遺¶帝獬豸者帝問何食何處曰食薦春夏處水澤秋冬
處竹¶箭松筠¶
神異經曰東北荒中有獸如牛一角毛青四足似熊¶見
人鬭則觸不直聞人論則咋不正名曰獬豸一名任法¶
獸(張華曰今御史/法冠曰獬豸)¶
論衡曰獬豸者一角之羊性識有罪臯繇治獄有罪者
令¶羊觸之臯繇敬羊跪坐事之<md:KR3k0012_SBCK_890-1b>¶田捄子曰堯時獲獬豸緝其尾以為帝帳
<pb:KR3k0012_WYG_890-2a>
酉陽雜爼曰開元二十一年京兆富平縣産一角神羊
肉¶角當頂白毛上捧識者以獬豸名之¶
　　　　騶虞¶
說文曰白虎黑文尾長扵身食自死之肉名曰騶虞有
忠¶信之徳不食人¶
詩國風騶虞曰騶虞鵲巢之應也鵲巢化行則人倫既¶
正朝廷既治天下純被文王之化則庶類蕃殖蒐田以
時¶仁如騶虞則王道成也彼茁者葭一發五豝于嗟乎
<pb:KR3k0012_WYG_890-2b>
騶虞¶¶
草木蟲魚疏曰騶虞獸白虎黑文尾長扵身不食生物¶
不履生草君王有徳則見也¶
尚書大傳曰文王因囚羑里散宜生詣林氏國取怪獸
尾<md:KR3k0012_SBCK_890-2a>¶倍其身名曰騶虞以獻紂¶
林氏國有珍獸大若虎五采畢具尾長於身名曰騶吾
乗¶之日行千里¶
晉書曰隆安中新野騶虞見
<pb:KR3k0012_WYG_890-3a>
宋書曰元嘉二十六年琅邪有白騶虞見二赤虎従之¶
　　　　犀¶
爾雅曰犀似豕(郭璞注曰形似牛猪頭大腹卑脚有三/蹄黑色三角一在鼻上者即食角也小)
(而不橢/¶好食棘)¶
東觀漢記曰章帝元和元年日南獻白雉白犀¶
晉書曰溫嶠還武昌至牛渚磯云其水多怪物遂燬犀
角¶而照之見竒形異状或乗車馬著赤衣者嶠其夜夢
人曰與君幽明¶道别何意相照
<pb:KR3k0012_WYG_890-3b>
竹書紀年曰夷王獵於社林獲犀牛<md:KR3k0012_SBCK_890-2b>¶一以歸
韓詩外傳曰太師南宫适至義渠得駭雞犀以獻紂¶
戰國策曰張儀為秦破従連横説楚王楚遣百乗獻駭¶
雞之犀夜光之璧扵秦王¶
離騷曰淹芳芷扵腐臭棄駭雞扵筐箓¶
范子計然曰犀角出南郡上價八千中三千下一千¶
淮南萬畢術曰犀駭狐¶
抱朴子曰通天犀角有白理如綎(音/線)者盛米置羣雞中
<pb:KR3k0012_WYG_890-4a>
雞啄米至輙驚却故南人名為駭雞也得真角一尺以
上刻¶為魚而衘以入水水常為開方三尺可得息氣水
中以¶其角為义導者得毒藥以此擾之皆生白沫無復
毒物則¶無沫起通天犀所以能殺毒也犀為物食百草
之毒及衆¶木棘角嵗一解藏扵山中人以木如其角代
之犀不覺後¶年輙復解<md:KR3k0012_SBCK_890-3a>¶山海經曰琴古之山多白犀¶
蜀王本紀江水為害蜀守李氷作石犀五枚二枚在府
<pb:KR3k0012_WYG_890-4b>
中一在市橋下二在水中厭水精因曰石犀里也¶
林邑經紀曰犀行過叢林不通便開口露齒前向直指
棘¶林自開¶
南州異物志曰¶髙州平縣巨海有大犀其出入有光水
為之¶開¶
劉攸期曰交州有犀角通天向水輙開¶
南州異物志曰犀有特神者角有光耀白日視之如¶角
夜暗之中理皆焠然光由中出望如火炬欲以知此角
<pb:KR3k0012_WYG_890-5a>
神¶異置之草野飛鳥走獸過皆驚昔行野中見一死人鳶鳥¶
欲往啄之毎至其頭輒驚飛去怪而視之其頭中有犀<md:KR3k0012_SBCK_890-3b>¶簪近此角也¶
晉郭璞犀贊曰犀之為狀形兼牛豕力無不傾呴無不
靡以賄嬰災困乎角掎
𫝊咸犀鉤銘曰世稱駭雞之犀有以此鉤見遺者為之
銘獸曰元犀處自林麓食惟棘刺體兼五肉或有神異
表露以角含精吐英望如華燭置之荒野禽獸莫觸
<pb:KR3k0012_WYG_890-5b>
南州異物志曰犀出九徳縣其毛如豕蹄有三甲頭如¶
馬有三角鼻上角長額上角短¶¶¶¶¶¶
　　　　兕¶
爾雅曰兕似牛
說¶文曰兕如野牛而青其皮堅厚可為鎧嶓冡之上其
獸¶多兕<md:KR3k0012_SBCK_890-4a>¶詩曰我姑酌彼兕觥維以不永傷¶
又曰匪兕匪虎率彼曠野
<pb:KR3k0012_WYG_890-6a>
又曰既張我弓既挾我矢殪此大兕¶
春秋傳曰犀兕尚多棄田則那¶
論語曰虎兕出扵柙是誰之過與¶
國語曰平公射鴳不死使豎襄摶之失鴳公怒将殺¶之
叔向聞之夕至扵朝君告之叔向曰君必殺之昔吾先
君¶唐叔射兕扵徒林以為大甲以封於晉今君嗣吾先
君¶唐叔射鴳不死搏之不得是揚吾君之恥也君其必
速殺¶之勿令逺聞君忸怩顔厚乃趣舎之
<pb:KR3k0012_WYG_890-6b>
戰國策曰楚王遊扵雲夢結駟千乗旌旗蔽日野火之
起¶若電兕虎之聲若雷霆有猛兕王彎弓而射發而殪
笑¶曰樂矣今日之遊千秋萬嵗之後誰與樂此<md:KR3k0012_SBCK_890-4b>¶楚辭曰君王親發兮憚青兕¶¶
吕氏春秋曰荆莊哀王獵於雲夢射隨兕中之申公子
培¶刼王奪而殺之王怒曰何其暴而不敬也欲誅之左
右¶諫乃止不出三月子培病亡楚與晉戰扵兩棠之地
大勝¶賞有功者子培之弟請曰人有功扵軍旅臣之兄
<pb:KR3k0012_WYG_890-7a>
有功扵¶車下臣兄常讀故記曰殺隨兕者不出三月故
臣兄懼而¶爭之果有病死王乃檢故記果有之遂賞子
培弟也¶
淮南子曰小國不鬭扵大國之間兩虎不鬭扵伏兕¶之
旁¶
論衡曰尚父伐紂渡孟津杖鉞呼曰蒼兕蒼兕按蒼兕
水¶獸也善覆舟因令急渡蒼兕害汝河中有此獸時浮
出一¶身九首人見之必能覆舟也謂之蒼兕<md:KR3k0012_SBCK_890-5a>¶
<pb:KR3k0012_WYG_890-7b>
西都賦曰狂兕觸蹷¶
江賦曰水兕雷咆乎陽侯¶
曹洪與魏文帝書曰若奔兕之逐魯縞未足以喻其易¶
晉郭璞山海經圖贊曰兕維壮獸似牛青黑力無不傾
自焚¶以革皮充武備角助文徳¶
　　　　象¶
春秋運斗樞曰瑤光之星散而為象¶
爾雅曰南方之美者有梁山之犀象焉
<pb:KR3k0012_WYG_890-8a>
説文曰象長鼻牙南越之大獸三嵗一乳¶
左傳襄四曰象有齒以焚其身賄也¶
又定四曰呉伐楚鍼尹固與王同舟王使執燧象以奔
呉¶師(燒火燧/繫象尾)¶
漢書大宛曰身毒國其人乗象以戰<md:KR3k0012_SBCK_890-5b>¶又漢書曰武帝元始二年南越獻馴象能拜隨人意¶
呉志外國傳曰扶南王盤况少而雄傑聞山林有大象¶
輙生捕取之教習乗騎諸國聞而伏之
<pb:KR3k0012_WYG_890-8b>
又吳書曰賀齊為新都郡太守孫權出祖道作樂舞象權
謂齊曰今¶定天下都中國使殊俗貢珍狡獸率舞非君
而誰也¶
三國典畧曰周軍逼江陵梁人率步騎開枇杷門出戰
初¶嶺南獻二象扵梁至是梁王被之以甲束刃扵¶鼻令
崑崙奴馭之以戰楊忠射之二象反走¶
隋書曰劉方授驩州道行軍總管經畧林邑大業元年
正¶月軍至海口林邑王梵志遣兵守險方擊¶金鼓懼而
<pb:KR3k0012_WYG_890-9a>
潰既渡江行¶三十里賊乗巨象四面而至以弩射象象
中瘡却蹂其陣¶王師力戰賊奔於柵因攻破之俘馘
萬計<md:KR3k0012_SBCK_890-6a>¶唐書曰自永徽以來文單國累獻馴象凡三十有二皆
豢¶扵禁中頗有善舞者以備元㑹充庭之餙及徳宗即
位曰¶王者不尚異物不貴難得之貨今官用費而物性
不得非¶宜也放扵荆山之陽¶
又曰高宗時周澄國遣使上表云訶伽國有白象首垂
<pb:KR3k0012_WYG_890-9b>
四¶牙身運五足象之所至其土必豐既有威靈又弭災患
力¶兼十象强制百人以水洗牙飲之愈疾請發兵迎取以
獻¶之上謂侍臣曰夫作法於儉其弊猶奢作法於奢誰能制止故
聖人¶越席以昭儉茅茨以誡奢書云珍禽竒獸不畜扵
國方知¶無益之源不可不遏朕安用象令其逺獻乃勞
其使而¶遣之¶
山海經曰巴蛇食象¶
帝王世紀曰舜塟蒼梧下有羣象為之耕
<pb:KR3k0012_WYG_890-10a>
又云禹塟㑹<md:KR3k0012_SBCK_890-6b>¶稽祠下有象耕田¶
萬嵗厯曰成帝咸康六年臨邑王獻象一知跪拜
文子云¶見象之牙知大扵牛¶
吕氏春秋曰肉之美者旄象之約(高誘注曰旄/肉之美者)¶
吳錄地理經曰九真郡龎縣多象象生山中郡内及日
南¶饒之¶
江表傳曰孫權遣使詣闕獻馴象二頭魏太祖欲知其
斤¶重咸莫能出其理時鄧王沖尚幼乃曰置象大船刻
<pb:KR3k0012_WYG_890-10b>
其水痕所¶至稱物以載之可知也太祖大恱即施行焉¶
又曰魏文帝遣使扵吳求象牙羣以為非禮欲不與孫
權¶勅付使者¶
論衡曰象耕鳥耘虛言也五帝三皇皆有功徳何獨為
舜¶禹也蒼梧多象之地㑹稽衆鳥所居象自蹈土鳥自
食草<md:KR3k0012_SBCK_890-7a>¶土蹶草盡狀若耕耘也¶
又曰夫十圍之牛為牧豎所驅長仞之象為越童所鈎
無¶便故也
<pb:KR3k0012_WYG_890-11a>
蔣濟萬機論曰荘周婦死而歌曰通性命者以卑及尊
死¶生不悼周不可論也夫象見子皮無逺近必泣周何忍
哉¶
博物志曰南海四象各有雌雄其一雌死有百餘日其
雄¶塗土著身獨不飲食空草長史問其所以輙流淚若
有哀¶狀¶
晉諸公讚曰晉時南越致馴象扵臯澤中養之為作車
黄¶門鼓吹數十人令越人騎之每正朝大㑹皆入充庭
<pb:KR3k0012_WYG_890-11b>
帝行¶則以象車導引以試橋梁後象以鼻擊害人有司
啓之而¶殺象象泣血流地不敢動自後朝議以象無益
扵事悉送¶還越
萬震南州日南傳曰扶南王善射獵毎乗象三百<md:KR3k0012_SBCK_890-7b>¶頭従
者四五千人¶
異物志曰俗傳象牙嵗脫猶愛惜之掘地而藏之人欲
取¶當作假牙濳徃易之覺則不藏¶
沈懐逺南越志曰象牙長一丈餘脱其牙則深藏之削
<pb:KR3k0012_WYG_890-12a>
木¶代之可得不爾窮其土得乃已也¶
異苑曰㑹稽張茂字偉康嘗夢大象以問萬推推曰當
為¶大郡守而不能善終大象者大獸取諸其音獸者守也象
以齒¶焚其身後必為人所殺茂永昌中為吳興太守值
王敦問¶鼎執政不移敦遣沈充滅之而取其郡¶
萬震南州異物志曰象之為獸形體特詭身倍數牛目
不¶逾狶鼻為口役望頭若尾馴良承教聴言則跪素牙
玉潔¶載籍所美服重致逺行如邱徙
<pb:KR3k0012_WYG_890-12b>
王韶之始興記曰伊水口有長沙廣十里有羣<md:KR3k0012_SBCK_890-8a>¶象野牛¶
法顯記曰藍莫國王得佛一分舎利起塔塔傍有池池中
有¶龍常守䕶此塔有羣象以鼻取水雜花香而來供養¶
後魏書曰乾陀國好征戰有鬭象七百頭十人乗一象
皆¶執兵仗象鼻縛刀¶以戰
嶺表錄異曰廣之屬郡潮循州多野象潮循人或捕得
象¶争食其鼻云肥脆尤堪作炙或云象肉有十二種象
膽不¶附肝隨月轉在諸肉楚越之間象皆青黒唯西方
<pb:KR3k0012_WYG_890-13a>
拂菻大¶食多白象又雲南豪族家多蓄象負重致逺若
中國之牛¶馬漢使至其國舞象餙以金勒皆合節奏乾
符中占城¶獻馴象亦能蹈舞¶
　
　
　
　
　
<pb:KR3k0012_WYG_890-13b>
　
　
　
　
　
　
　
　太平御覽卷八百九十
