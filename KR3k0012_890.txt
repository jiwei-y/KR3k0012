# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:54.097375
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 890
#+PROPERTY: FILE SB11n0727-890太平御覽-卷之八百九十.
<pb:KR3k0012_SBCK_890-1a>¶
太平御覽卷第八百九十¶
　　獸部二¶
　　　獬豸　騶虞　犀¶
　　　兕　象¶
　　　　　獬豸¶
&KR0003;文曰獬豸似牛一角古者决訟命觸不直黃帝時有遺¶
帝獬豸者帝問何食何處曰食薦春夏處水澤秋冬處竹¶
箭松筠¶
神異經曰東北荒中有獸如牛一角毛青四足似熊忠直¶
見人&KR0720;則觸不直聞人論則咋不正名曰獬豸一名任法¶
獸(張華曰今御史/法冠曰獬豸)¶
論衡曰獬豸者一角之羊性識有罪臯繇治獄有罪者令¶
羊觸之臯繇敬羊跪坐事之¶
<pb:KR3k0012_SBCK_890-1b>¶
田俅子曰堯時獲獬豸緝其毛以爲帝帳¶
唐書曰開元二十年有一角神羊産子京兆之冨平縣&KR0079;¶
角當頂白毛上捧識者以獬豸名之¶
　　　　　騶虞¶
&KR0003;文曰白虎黒文尾長於身食自死之&KR0079;名曰騶虞有志¶
信之德不食人¶
詩國風騶虞曰騶虞鵲巢之應也鵲巢之化行則人倫旣¶
正朝廷旣治天下純&KR0013;文王之化則庶&KR0011;蕃殖蒐田以時¶
仁如騶虞則王道成也彼茁者葭一發五豝于嗟乎騶虞¶
(騶虞義獸也白虎異文不食/生物有至德之信則應之)¶
又草木蟲魚䟽曰騶虞即白虎也文異尾長身不食生物¶
不履生草君王有德則見也¶
尚書大傳曰文王因囚羑里散冝生之於陵氏取恠獸尾¶
<pb:KR3k0012_SBCK_890-2a>¶
倍其身名曰騶虞以獻紂¶
山海經曰騶虞如虎五色貝一曰尾長於身出孟山亦出¶
鳥䑕同穴圍林氏之國日行千里(東京賦曰圍/林氏之騶虞)¶
晉書曰隆安中新野騶虞見¶
宋書曰元嘉二十六年琅邪有白騶虞見二赤虎從之¶
　　　　　犀¶
爾雅曰犀似豕(郭璞注曰形似牛猪頭大腹卑脚有三蹄/黒色二角一在鼻上者食角也小而不墮)¶
(好食/棘)¶
東觀漢記曰章帝元和元年日南獻白雉白犀¶
&KR0051;書曰温嶠還武昌至牛渚磯云其水多恠物遂燬犀角¶
而照之見竒形異&KR0250;或朱衣乗車馬嶠夢人曰與君幽明¶
道別何苦相照¶
書紀年曰夷王獵于杜林得一犀牛¶
<pb:KR3k0012_SBCK_890-2b>¶
韓詩外傳曰太史南官括至義渠得駭雞犀以獻紂¶
戰國䇿曰張儀爲&KR0087;破從連橫&KR0003;楚王楚遣車百乗獻駭¶
雞之犀夜光之璧於&KR0087;王¶
離騷曰淹芳芷於腐&KR0424;(淹潰/腐臭)棄駭雞於筐箓(箓竹/器也)¶
范子計然曰犀角岀南郡上價八千中三千下一千¶
淮南萬畢術曰犀角駭狐(犀角置狐穴狐/去不敢復居也)¶
抱朴子曰通天犀角有曰理如綖(音/線)者以盛米置群雞欲¶
啄米至輙驚却故南人名為駭雞也得直角一尺以上刻¶
以爲魚而衘以入水水常為開方三尺可得氣息水中以¶
其角爲義導者得毒藥以此攪之皆生白沬無復毒勢則¶
無沬起也通天犀所以能殺毒也爲物食百草之毒及衆¶
木&KR0068;歳一解角藏於山中人以木如其角代之犀不&KR0116;後¶
年輙復解¶
<pb:KR3k0012_SBCK_890-3a>¶
山海經曰琴鼓之山多白犀¶
蜀王夲紀曰江水爲害蜀守李氷作石犀五枚二枚在府¶
中一在市南下二在淵中以厭水精因曰石犀里也¶
林邑國記曰犀行過叢林不通便開口露齒前向直指&KR0068;¶
林自開¶
南州異物志曰犀如象大色黒頭似豪婦猪食草木也¶
南越志曰髙州平之縣巨海有大犀其岀入有光水爲之¶
開¶
劉欣期交州記曰有犀角通天向水輙開¶
萬震南州異物志曰犀有特神者角有光曜白日視之如¶
角夜暗之中理皆燦然光由中出望如火炬欲知此角神¶
異置之草野飛鳥走獸過皆驚昔行野中見一死人鳶烏¶
欲徃啄之毎至其頭輙驚走飛去恠而視之其頭中有犀¶
<pb:KR3k0012_SBCK_890-3b>¶
簮近此角也¶
劉欣期交州記曰犀岀九德縣其毛如豕蹄有三甲頭如¶
馬有三角鼻上角長額上角短¶
&KR0051;郭璞犀賛曰犀之爲狀形兼牛豕力無不傾呴無不靡¶
以賄嬰災困乎角掎¶
傳咸犀鈎銘曰丗稱雞駭之犀有以此鈎見遺者爲之銘¶
南州異物志曰獸曰&KR0007;犀處自林麓食唯&KR0068;刺體兼五&KR0079;¶
或有神異表露以角含精吐烈望如華燭置之荒野禽獸¶
莫觸¶
　　　　　兕¶
爾雅曰兕似牛(郭璞注曰一角/青色重三千斤)¶
&KR0003;文曰兕如野牛青毛其皮堅厚可爲鎧嶓&KR0193;之上其獸¶
多兕¶
<pb:KR3k0012_SBCK_890-4a>¶
詩曰我姑酌彼兕觥維以不永傷¶
又曰匪兕匪虎率彼曠野¶
又曰旣張我弓旣挾我矢殪彼大兕¶
春秋傳曰犀兕尚多棄甲則郍¶
論語曰虎兕岀於匣(檻/也)是誰之過與(典守者/過也)¶
國語曰平公射鴳(音/安)不死(鴳扈/小鳥)使堅襄摶之失公怒將殺¶
之叔向聞之夕(夕至/於朝)君告之叔向曰君必殺之昔吾先君¶
唐叔射兕于徒林殪以爲大甲以封于&KR0051;今君嗣吾先君¶
唐叔射鴳不死&KR0366;之不得是楊吾君之耻也君其必速殺¶
之勿令逺聞君忸怩顔厚乃趣赦之¶
戰國䇿曰楚王遊於雲夢結駟千乗旌旗蔽日野火之起¶
&KR0002;雲霓兕虎之聲&KR0002;雷霆有狂兕王彎弓而射發而殪&KR0015;¶
曰樂矣今日之遊千秋萬歳之後誰與樂此¶
<pb:KR3k0012_SBCK_890-4b>¶
楚辭曰君王親發兮(發/射)憚青兕(憚驚也言懷王是時親自/射以言甞從君田獵今狩)¶
(驚有兕牛而/不能制也)¶
吕氏春秋曰楚莊王時獵雲夢欲射殺隨兕者申公子培¶
刦(音/劫)王奪而射之王怒曰何其&KR0064;而不敬也欲誅之左右¶
諫乃止不出三日子培病亡楚與&KR0051;戰於兩棠之地大勝¶
賞有功者子培之弟請曰人有功於軍旅臣之兄有功於¶
車下臣兄常讀故記曰殺隨兕者不岀三日故臣兄刦而¶
殺之果有病死王乃撿故記果有之遂賞子培弟也¶
淮南子曰小國不&KR0720;於大國之間(畏見/嫌也)兩虎不&KR0720;於伏兕¶
之旁(畏見/食也)¶
論衡曰尚父伐紂渡孟津杖&KR0207;呼曰蒼兕蒼兕按蒼兕水¶
獸也善覆舟因令急渡蒼兕害汝河中有此獸時浮岀一¶
身九首人惡畏之未必能覆舟也亦謂之蒼雉¶
<pb:KR3k0012_SBCK_890-5a>¶
西都賦曰狂兕觸蹷¶
江賦曰水兕雷咆乎陽侯¶
曹洪與魏文帝書曰&KR0002;奔兕之觸魯縞未足以喻其易¶
晉郭璞山海圗賛曰兕惟壯獸似牛青黒力無不傾自焚¶
以革皮充武備角助文徳¶
　　　　　象¶
春秋運斗樞曰揺光之星散而爲象¶
爾雅曰南方之羙者有梁山之犀象焉¶
&KR0003;文曰象長鼻牙&KR0047;越之大獸三歳一乳¶
左傳襄四曰象有齒以焚其身賄也¶
又定上曰吴伐楚鍼尹固與王同舟王使執燧象以奔吴¶
師(燒火燧繫象/尾使赴吴師)¶
漢書大宛傳曰身毒國其人乗象以戰¶
<pb:KR3k0012_SBCK_890-5b>¶
漢書曰武帝元始二年南越獻馴象(注曰能拜/隨人意)¶
吴志曰外國傳曰扶南王盤况少而雄傑聞山林有大象¶
輙生捕取之教習乗&KR0016;諸國聞而伏之¶
又曰賀齊爲新都太守孫權出祖道作樂儛象(吴書曰權/謂齊曰今)¶
(定天下都中國使殊俗貢/珎狡獸率儛非君而誰也)¶
三國典略曰周軍逼江陵梁人率歩&KR0016;開枇杷門出戰&KR0004;¶
嶺南獻二象于梁至是梁王&KR0013;之以甲&KR0018;之以樓束刃於¶
鼻令崑崙馭之以戰楊忠射之二象反走¶
隋書曰劉方授驩州道行軍惣管經略林邑大業元年正¶
月軍至海口林邑王&KR0394;志遣兵守險方擊走之師次閣梨¶
江賊據&KR0047;岸立柵方盛陳旗幟擊金皷懼而潰旣渡江行¶
三十里賊乗巨象四靣而至以弩射象象中瘡却蹂其陣¶
王師力戰賊奔於柵因攻破之俘賊馘萬計¶
<pb:KR3k0012_SBCK_890-6a>¶
唐書曰自永徽巳來文單國累獻馴象凡三十有二皆豢¶
於禁中頗有善舞者以備元㑹充庭之飾及德宗即位曰¶
王者不尚異物不貴難得之貨今官用費而物性不得非¶
冝也悉放於荆山之陽¶
又曰髙宗時周澄國遣使上表云訶伽國有白象首垂四¶
牙身運五足象之所在其土必豐旣有威靈又弭災患力¶
兼十象強制百人以水洗牙飲之愈疾請發兵迎取以獻¶
之上謂侍臣曰夫作法於儉其弊猶奢誰能制止故聖人¶
越席以昭儉茅茨以誡奢書云珎禽竒獸不育於國方知¶
無益之源不可不遏朕安用竒象令其逺獻乃勞其使而¶
遣之¶
山海經曰巴蛇食象三歲而岀其骨¶
帝王丗紀曰舜葬蒼梧下有群象常爲之耕又云禹葬㑹¶
<pb:KR3k0012_SBCK_890-6b>¶
稽祠下有群象耕田¶
萬歳暦曰成帝咸康六年臨邑王獻象一知跪拜文子云¶
見象之牙知大於牛¶
吕氏青秋曰肉之羙者髦象之約(髙誘注曰髦/象肉之羙者)¶
吴録地理經曰九真郡龐縣多象象生山中郡内及日南¶
饒之¶
江表傳曰孫權遣使詣闕獻馴象二頭魏太祖欲知其斤¶
重咸莫能出其理時鄧王冲尚㓜乃曰置象大舡刻其所¶
至稱物以載之可知也太祖大恱即施行焉¶
又曰魏文帝遣使於吴求象牙群臣以非禮欲不與孫權¶
勑付使者¶
論衡曰象耕鳥耘虚言也五帝三王皆有功德何獨爲舜¶
禹也蒼梧多象之地㑹稽衆鳥所居象自蹈土鳥自食草¶
<pb:KR3k0012_SBCK_890-7a>¶
土蹶草盡&KR0002;耕耘也¶
又曰夫十圍之牛爲牧竪所驅長仞之象爲越童所鈎無¶
便故也¶
蔣子萬機論曰莊周婦死而歌夫通性命者以卑及尊死¶
生不悼不可論也夫象見子皮無逺近必泣周何忍哉¶
慱物志曰南海四象各有雌雄其一雌死百有餘日其雄¶
泥土著身獨不飲酒食肉長吏問其所以輙流涕&KR0002;有哀¶
狀¶
晉諸公讃曰晉時南越致馴象於臯澤中養之爲作車黄¶
門皷吹數十人令越人&KR0016;之每正朝大會皆入充庭帝行¶
則以象車導引以試橋梁後象以鼻擊害人有司啓之而¶
殺象象泣血流地不敢動自後朝議以象無益於事悉送¶
還越〇萬震南洲曰南傳曰扶南王善射獵毎乗象三百¶
<pb:KR3k0012_SBCK_890-7b>¶
頭從者四五千人¶
異物志曰俗傳象牙歳脫猶愛惜之掘地而藏之人欲取¶
當作假牙潜徃易之&KR0116;則不藏¶
沈懷逺南越志曰象牙長一丈餘脫其牙則深藏之削木¶
代之可得不爾窮其主得乃巳也¶
異&KR0080;曰會稽張茂字偉康嘗夢大象以問萬推推曰當爲¶
太守而不能善夫象者大獸取諸其音獸者守也象以齒¶
焚其身後必爲人所殺茂永昌中爲吴興太守值王敦問¶
鼎執正不移敦遣沈充滅之而取其郡¶
萬震南州異物志曰象之爲獸形體特詭身倍數牛目不¶
逾狶鼻爲口役望頭若尾馴良承教聽言則跪素牙玉㓗¶
載籍所羙服重致逺行如丘徙¶
王韶之始興記曰伊水口有長洲洲廣十里平林蔚然有¶
<pb:KR3k0012_SBCK_890-8a>¶
群象野牛¶
法顯記曰藍國王得佛一分舎利起塔塔傍有池池中有¶
龍常守護有群象以鼻取水&KR0258;香花而來供養¶
後魏書曰乾陁國好征戰有&KR0720;象七百頭十人乗一象皆¶
執兵仗象鼻持刀¶
嶺表録異曰廣之屬郡潮循州多野象潮循人或捕得象¶
爭食其鼻云肥脆尤堪作炙或云象肉有十二種象膽不¶
附肝隨月轉在諸肉楚越之間象皆青黒唯西方佛林大¶
食多白象又雲南豪族家多畜象&KR0018;重致逺&KR0002;中國之牛¶
馬漢使至其國輙舞象飾以金覊皆合節奏乹符中占城¶
獻馴象亦能蹈舞¶
太平御覽卷第八百九十¶
<pb:KR3k0012_SBCK_890-8b>¶
