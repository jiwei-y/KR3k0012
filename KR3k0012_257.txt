# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:12.121352
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 257
#+PROPERTY: FILE SB11n0727-257太平御覽-卷之二百五十七.
<pb:KR3k0012_SBCK_257-1a>¶
太平御覽卷第二百五十七¶
　　職官部五十五¶
　　　　　　良刺史中¶
後魏書曰李崇爲楊州刺史先是壽春縣人茍泰有二子¶
三&KR0010;遇賊亡失數年不知所在後見在同縣人趙奉伯家¶
泰以狀告各言巳子並有隣證郡縣不能断崇曰此昜知¶
耳二父與兒各在別處經禁數旬然後遣人告之曰君兒¶
遇患向巳暴死有教解禁可出奔哀也茍㤗聞即號咷悲¶
不自勝奉伯咨嗟而巳殊無痛意崇知之乃以兒還泰詰¶
奉伯詐狀奉伯乃疑引先亡一子故妄認之¶
又曰李崇除兖州刺史兖土舊多刼盗崇乃村置一樓樓¶
懸一皷盗發之處𩀱槌乱擊四面諸村始聞者槌一通次¶
復聞者以二爲節次後聞者以三爲節各擊數千槌諸村¶
<pb:KR3k0012_SBCK_257-1b>¶
聞皷皆守要路是以盗發俄頃之間聲布百里其中嶮要¶
悉有伏人盗&KR0060;始發便尓擒送諸州置樓懸皷自崇始也¶
又曰韋崇除南頴川太守不好發擿細事常云何用小察¶
以傷大道吏民感之郡中大治髙祖聞而嘉賞賜帛二(百/疋)¶
又曰崔亮爲雍州刺史城北渭水淺不通舩行人艱阻謂¶
寮佐曰昔杜預乃造河梁况此有異長河且魏晉之日亦¶
自有橋吾今决欲營之咸曰水淺不可爲浮橋况長無常¶
又不可施柱恐難成立亮曰昔𥘿居咸陽横橋渡渭以像¶
閣道此即以柱爲橋今惟慮長柱不可得耳㑹天大雨山¶
水暴至浮出長木數百根藉此爲用橋遂成立百姓利之¶
至今猶名崔公橋¶
又曰任城王雲爲冀州刺史雲留心政事甚得下情於是¶
合州民各請輸絹五尺粟伍&KR0155;以報雲恩髙祖嘉之¶
<pb:KR3k0012_SBCK_257-2a>¶
又曰城陽王長壽之子徽除并州刺史先是州界下霜人¶
庶逃散徽輙開倉賑之文武咸共諌止徽曰昔汲長孺郡¶
守耳尚輙開倉救人飢弊况我皇家親近授委大藩豈可¶
拘法而不救人困也先給後表肅宗嘉之¶
又曰李平字曇定爲相州刺史勸課農桑脩飾太學簡試¶
通儒以充愽士選五郡聦敏者以教之圖孔子及七十二¶
弟子於講堂親爲立賛前臺使頗好平𦘕履虎尾踐薄氷¶
於客館注頌其下以示誠焉¶
又曰韋彧爲東豫州刺史彧以蠻俗荒梗不識禮儀乃表¶
立太學選諸郡生徒於州㹅教文於城北置崇武館以習¶
武焉境内清肅¶
又曰韋珎遷郢州刺史在州有聲績朝廷嘉之遷龍驤將¶
軍賜驊騮二疋帛五十疋榖三百斛珎乃召集州内孤貧¶
<pb:KR3k0012_SBCK_257-2b>¶
者謂曰天子以我能綏撫卿等故賜以榖帛吾何敢獨當¶
遂以所賜悉分與之¶
又曰韓麒麟除齊州刺史假魏昌侯麒麟在官寡於刑罰¶
從事劉普慶&KR0003;麒麟曰明公杖節方夏而無所斬戮何以¶
示威麒麟曰刑罰所以止惡盖不得巳而用之今民不犯¶
法何所戮乎&KR0002;必湏斬戮以立威名當以卿應之普慶慙¶
懼而去¶
又曰李崇沉深有將略寛厚善御衆在楊州凡經十年養¶
壯士數千人冦賊侵邊所向摧破號曰卧虎¶
又曰陸俟長子馛多智有父風髙祖見而恱之謂朝臣曰¶
吾常歎其父智過其軀是復踰於父矣少爲内都下大夫¶
出爲刺史刺史假長廣公爲政清平抑強扶弱州中有舊¶
德𪧐老名望素重者以友禮待之詢之政事如此者十人¶
<pb:KR3k0012_SBCK_257-3a>¶
號曰十善於是發姦擿伏事無不驗百姓以爲神明無敢¶
冦盗徴爲散&KR0016;常侍人乞留者千餘人¶
又曰崔林爲青州刺史青州九郡民單&KR0710;李伯徽劉通等¶
一千人上書訟休德政靈太后善之休在幽青五六年皆¶
清白愛民甚著聲績二州懷其德澤百姓追思之¶
又曰任城王澄爲楊州刺史下車封孫叔敖之墓毀蔣子¶
文之廟表請復皇宗之學開四門之教詔從之¶
又曰阮孚拜冀州刺史勸課農桑境内稱爲慈父隣州號曰¶
神君先是州人張孟都張洪建馬潘崔獨憐張叔緒崔思¶
哲等八人皆屯保林野不臣王命州郡號曰八王孚至皆¶
請入城願致死効力¶
北齊書曰趙郡王叡除北朔州刺史都督北燕北蔚北&KR0106;三¶
州及庫堆以西黄河以東長城諸鎮諸軍事叡慰撫新遷¶
<pb:KR3k0012_SBCK_257-3b>¶
量置&KR0463;戌内防外禦備有條法大爲兵民所安有無水之¶
處禱而掘井鍫挿裁下泉源湧出至今號曰趙郡王¶
又曰魏蘭根爲&KR0302;州刺史從行臺蕭寳夤討破宛川俘其¶
人爲奴婢以美女十人賞蘭根蘭根曰此縣分於強虜故¶
成背叛今當恤其飢寒奈何並充僕𨽻於是盡以歸其父¶
兄部内麥多五穗隣州田䑕爲災犬牙不入歧土¶
又曰韓&KR0100;遷𥘿州刺史甚得邊和神武廵秦州欲以䡄還¶
仍賜城人户別絹布兩疋州人田昭等七千户皆辭不受¶
唯乞留䡄神武嘉歎乃留焉¶
北史曰齊任城王諧爲并州刺史時有婦人臨汾川浣衣有¶
乗馬人換其新靴馳而去者婦人持故靴詣州言之諧¶
召居城諸嫗以靴示之給曰有乗馬人於路&KR0013;賊刧害遺¶
此靴焉得無親属乎一嫗撫膺哭曰兒昨着此靴向妻家¶
<pb:KR3k0012_SBCK_257-4a>¶
如其語捕𫉬之時稱明察¶
又曰齊平覽遷懷州刺史覽奏諸於州西故車道築城以¶
防西軍從之㝷而西魏來攻時新築城粮仗未集素乏水¶
南門有大井隨汲即竭覽具衣冠俯井而祝至旦而井泉¶
湧溢有異於常¶
又曰齊彭城王浟爲滄州刺史有人從幽州來驢䭾鹿脯¶
至滄州界脚痛行遲偶㑹一人爲伴遂盗驢及脯去明旦¶
告州乃令左右及府僚吏分市鹿脯不限其價其主見識¶
之推𫉬盗者¶
又曰竇熾爲原州刺史熾挫抑豪右申理幽滯在州十載¶
甚有政績州城北有泉水屢經遊踐甞與僚吏宴於泉側¶
因酌水自飲曰吾在此州唯當飲水而巳¶
又曰申微爲襄州刺史時南方&KR0004;附舊俗官人皆通餉遺¶
<pb:KR3k0012_SBCK_257-4b>¶
微性廉愼乃𦘕楊震像於&KR0230;室以自戒及代還人使送者¶
數十里不絶微自以無德於人&KR0099;然懷愧因賦詩題於清¶
水亭長㓜聞之皆競來讀遞相謂曰此是申使君手迹並¶
冩誦之¶
又曰赫連逹爲雲州刺史性廉儉邊境胡人或饋逹羊逹¶
欲招異𩔖報以繒帛主司請用官物逹曰羊入我厨物出¶
官庫是欺上也命取私帛與之識者嘉其仁恕¶
三國典略曰賀祥爲荆州刺史祥有惠政逺近&KR0323;附梁岳¶
陽王詧欽其清素乃贈以竹屏風祥難違其意取付所司¶
太祖聞之並以賜祥¶
後周書曰獨狐信爲𥘿州刺史先是守&KR0800;闇弱政令乖方¶
民有寃訟歷年不能决信在州事無擁滯示以禮教勸以¶
耕桑數年之中公私冨實流民願附者數萬家太祖以其¶
<pb:KR3k0012_SBCK_257-5a>¶
信著遐邇故賜名爲信¶
又曰逹奚武之在同州也時屬大旱髙祖勑武祀華嶽而¶
廟在舊山下當徃祈禱武謂寮屬曰吾備位三公不能爕理¶
隂陽遂使盛農之月乆絶甘雨天子勞心百姓惶懼忝&KR0009;¶
旣重憂責實深不可同於衆人在常祀之所必湏登峯展¶
誠湏其靈奥嶽旣髙峻千仞壁立武年逾六十唯將數人¶
攀藤援&KR0068;然後得上於是稽首祈請陳百姓懇誠晚不得還¶
即於嶽上藉草而𪧐夢見白衣人來執武手曰快辛苦甚¶
相嘉尚武遂驚覺益用祗肅至旦雲霧四起俄而澍雨逺¶
近沾浹髙祖聞之璽書慰勞¶
又曰韋瑱字丗珎魏恭帝二年賜姓宇文氏三年除𤓰州¶
刺史通西域蕃夷徃來前後刺史多受賂遺胡冦犯邊又¶
莫能禦瑱雅性清儉兼有武略蕃夷贈遺一無所受胡人¶
<pb:KR3k0012_SBCK_257-5b>¶
畏威不敢爲冦公私安静夷夏懷之¶
又曰長孫儉授荆州刺史東南道行臺僕射所部鄭縣令¶
泉璨爲民所訟推理𫉬實儉即大集僚属而謂之曰此由¶
刺史教誨不明信不&KR0013;物是我之愆非泉璨之罪遂於㕔¶
事前肉&KR0221;自罰捨璨不問於是州城肅勵莫敢犯法魏文¶
帝璽書勞之¶
又曰王思政遷荆州刺史州境卑濕城壍多壞思政方命¶
都督藺小歡督工匠繕治之掘得黄金三十斤夜中宻送¶
之至旦思政召佐吏以金示之曰人臣不冝有私悉封金¶
送上太祖嘉之賜錢二十萬¶
又曰泉企爲東雍州刺史性清約纎毫不擾於民在州五¶
年毎於郷里運米以自給¶
隋書曰令狐熈拜滄州刺史時山東承齊之弊户口薄藉𩔖¶
<pb:KR3k0012_SBCK_257-6a>¶
不以實熈暁諭之令自歸首至者一萬口在職數年風敎¶
大洽稱爲良二千石開皇四年上幸洛陽熈來朝吏民恐¶
其遷易悲泣於道及熈復還百姓出境迎謁歡呌盈路在¶
州獲自烏白麞嘉禾甘露降於庭前栁樹¶
又曰令狐熈時上祠泰山還祠汴州惡其殷盛多有姧俠¶
於是以熈爲汴州刺史下車禁遊食抑工啇民有向街開¶
門者杜之舩客於郭外星居者勒爲聚落僑人逐令歸夲¶
其有滯獄並决遣之令行禁止稱爲良政上聞而嘉之顧¶
謂侍臣曰鄴都天下難理處也勑相州刺史豆盧通令習¶
熈之法其年來朝考績爲天下之最賜帛三百疋頒告天¶
下¶
又曰楊逹字士逹爲鄯鄭趙三州刺史俱有能名平陳之¶
後四海大同上差品天下牧宰逹爲第一賜雜綵五百叚¶
<pb:KR3k0012_SBCK_257-6b>¶
加以金帛¶
又曰慕容三藏授廓州刺史州極西界與吐谷渾隣接姦¶
宄犯法者皆遷配彼州流人多有逃逸及三藏至招納綏¶
撫百姓愛恱繦&KR0018;日至吏民歌頌之髙祖聞其能屢有勞¶
問其年當州畜産䌓孳𫉬醍醐奉獻頼物百叚¶
又曰衛𤣥出爲資州刺史以鎮撫之𤣥旣到官時獠攻圍¶
大牢鎮𤣥單&KR0016;造其營謂羣獠曰我是刺史衘天子詔安¶
養汝等勿驚懼也諸賊莫敢動於是&KR0003;以利害渠帥感恱¶
解兵而去前後歸附者十餘萬口髙祖大恱賜縑二千疋¶
又曰郭衍爲瀛州刺史遇秋霖大水其屬縣多漂没民皆¶
上髙樹依大冢&KR0283;親備船栰并賫糧拯救之民多獲濟衍¶
先開倉賑恤後始聞奏上大善之¶
又曰辛彦之拜隋州刺史于時州牧多貢珎翫唯彦之所¶
<pb:KR3k0012_SBCK_257-7a>¶
貢並供𥙊之物髙祖善之顧謂朝臣曰人安得無學彦之¶
所貢稽古之力也¶
又曰梁彦光爲歧州刺史甚有惠政嘉禾連出於州境開¶
皇二年上幸歧州恱其能乃下詔曰賞以勸善義兼訓物¶
彦光操履平直識用凝逺布政歧下恩惠在人廉愼之譽¶
聞於天下三載之後自當遷陟恐其匱乏且冝旌善可賜¶
粟五百斛物三百叚御傘一枚庶使有感朕心日増其美¶
四海之内凡曰官人慕髙山而仰止聞清風而自勵¶
又曰梁彦光爲相州刺史有塗陽人焦通性嗜酒事親禮¶
闕爲從弟所訟彦光弗之罪將至州學令觀於孔子廟于¶
時廟中有韓伯瑜母杖不痛哀母力弱對母悲泣之像通¶
遂感寤旣悲且媿&KR0002;無自容彦光訓諭而遣之後改過勵¶
行卒爲善士以德化人皆此𩔖也¶
<pb:KR3k0012_SBCK_257-7b>¶
又曰公孫景茂遷息州刺史法令清静德化大行時屬平¶
陳之後征人在路有疾病者景茂撤减俸禄爲饘粥湯藥¶
分賑濟之賴以全活者以千數上聞而嘉之詔宣告天下¶
又曰薛胄爲兖州刺史城東有沂泗二水合而南流汎濫¶
大澤中胄遂積石堰之使決令西注陂澤盡爲良田又通¶
轉運利盡淮海百姓賴之號爲薛公豐兖渠¶
又曰梁毗出爲西寜州刺史改封邯鄲縣侯在州十一年¶
先是蠻夷酋長皆服金冠以金多者爲豪倠乃由此遞相陵¶
奪毎㝷干戈邊境略無寜歳毗患之後因諸酋長相率以¶
金遺毗於是置金座側對之慟哭而謂之曰此物飢不可¶
食寒不可衣汝等以此相滅不可勝數今將此來欲殺我¶
耶一無所納悉以還之於是蠻夷感悟遂不相攻擊髙祖¶
聞而善之¶
<pb:KR3k0012_SBCK_257-8a>¶
又曰趙煚爲兾州刺史甚有威德煚常有疾百姓奔馳爭¶
爲祈禱其得民情如此兾州俗薄市井多姦詐煚爲銅斗¶
鐡尺置之於肆百姓便之上聞而嘉焉頒告天下以爲常¶
法　又曰蔡王智積爲同州刺史儀衛資送甚盛頃之以¶
修謹聞髙祖善之在州未甞嬉戯遊獵聽政之暇端然讀¶
書門無私謁有侍讀公孫尚儀山東儒士府佐楊君英蕭¶
德言並有文學時延於座所設惟餅果酒&KR0138;三酌家有女¶
妓唯年節嘉慶奏於太妃之前其簡静如此¶
又曰公孫景茂爲道州刺史悉以秩俸買牛犢雞猪散惠¶
孤弱不自存者好單&KR0016;廵人家至户入閱視百姓産業有¶
循理者於都㑹時乃襃楊稱述如有過惡隨即訓導而不¶
彰也由是人行義讓有無均通男子相助耕耘婦人相助¶
紡績大村或數百户皆如一家之務其後請致仕上優詔¶
<pb:KR3k0012_SBCK_257-8b>¶
聽之仁壽中上明公楊紀出使河北見景茂神力不衰還¶
以狀奏於是就拜淄州刺史賜以馬轝便道之官前後歴¶
職皆有德政論者稱爲良牧¶
又曰梁彦光爲相州刺史&KR0004;齊亡後衣冠士人多遷關内¶
唯𠆸巧啇販及樂户之家移實州郭由是人情險詖妄起¶
風謡訴訟官人萬端千變彦光欲革其弊乃用秩俸之物¶
招致山東大儒毎郷立學非聖哲之書不得教授常以季¶
月召集之親臨筞試有勤學異等聦令有聞者&KR0155;堂設饌¶
其餘並座廊下有諍訟惰業無成者坐之庭中設以草具¶
及大成當舉行賔貢之禮又於郊外祖道并以財物資之¶
於是人皆尅勵風俗大改¶
又曰韋丗康尉遟迴之作亂也髙祖憂之謂丗康曰汾絳¶
舊是周齊分界因此亂皆恐生搖動今以委公善爲吾守¶
<pb:KR3k0012_SBCK_257-9a>¶
因授絳州刺史以雅望鎮之闔境清肅¶
又曰豆盧勣爲渭州刺史甚有惠政華夷恱服德澤流行¶
多致祥瑞鳥䑕山俗呼爲髙武隴其下渭水所出其山絶¶
壁千㝷由來乏水諸羌苦之勣馬足所踐忽飛泉湧出有¶
白烏翔止㕔前乳子而後去又白狼見於襄武民爲之謡¶
曰我有丹陽山出玉漿濟我民夷神鳥來翔百姓因號其¶
泉爲玉漿泉¶
太平御覽卷第二百五十七¶
<pb:KR3k0012_SBCK_257-9b>¶
