# -*- mode: mandoku-view; -*-
#+TITLE: 太平御覽
#+DATE: 2015-09-12 00:54:01.262061
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 980
#+PROPERTY: FILE SB11n0727-980太平御覽-卷之九百八十.
<pb:KR3k0012_SBCK_980-1a>¶
太平御覽卷第九百八十¶
菜茹部五¶
　蘆服芥　蓴　蘘荷紫菜苦買¶
　芹　薺　蕨　堇　荇　邪蒿¶
　芸䑓　薫柔　鹿角　胡妥　優殿　雍菜¶
　冬風　絡葵　蔊　荶　波稜¶
　　　　　蘆服¶
爾雅曰　蘆服(萉冝爲菔蘆菔蕪菁属紫華/大根俗爲電/菔字或作蔔)¶
方言曰蕪菁紫者謂之蘆菔¶
廣志曰蘆菔別名雹¶
後漢書曰劉盆子在長安時掖庭中宫女猶有數百千人¶
自更始敗後幽閉殿内拔庭中蘆菔根捕池魚而食之(東/&KR0026;)¶
(漢記/同)¶
<pb:KR3k0012_SBCK_980-1b>¶
北史曰張威隋文受禪遷青州刺史在州頗事産業遣家¶
奴於人間鬻菔根其奴縁此侵擾百姓上深加責坐廢於¶
家¶
正論曰理丗不真賢猶治病無眞藥當用人參反得蘿菔¶
根¶
唐新語曰開元中中書令蕭嵩以文選是先代舊業欲¶
注釋之奏請左&KR0024;闕王智明金吾衛佐李𤣥成進士陳居¶
等注文選先是東宫衛佐馮光進入院校文選兼復注釋¶
解鴟蹲云今之芋子即是著毛蘿蔔院中學士向外&KR0003;之¶
蕭嵩聞之附掌大𥬇¶
雲南記曰嶲州界縁山野間有菜大葉而麤莖　其根&KR0002;¶
大蘿蔔土人蒸煑其根葉而食之可以療飢名之爲諸侯¶
菜云武侯南征用此菜子蒔於山中以濟軍食亦猶廣都¶
<pb:KR3k0012_SBCK_980-2a>¶
縣山&KR0491;林謂之諸葛木也¶
　　　　芥¶
魏子曰蓼䖝在蓼則生在芥則死非蓼仁芥賊本不可失¶
也¶
劉向別録曰尹都尉書有種芥葵蓼韮䓗諸篇¶
嶺南異物志曰唐孟琯甞於嶺表買芥菜置壁下忘食數¶
日皆生四足有首尾能行走大如螗蜋但𦝫身細長¶
又曰南土芥髙者五六尺子如鷄𡖉廣州人以巨芥爲醎¶
𦵔埋地中有三十年者貴尚親賔以相餉遺¶
嶺表録異曰廣州地熱種麥則苗而不實北人將蔓菁子¶
就彼種者出土即變爲芥¶
吴氏夲草曰芥𦵔一名水&KR0171;一名勞祖¶
　　　　蓴¶
<pb:KR3k0012_SBCK_980-2b>¶
南越志曰石蓴似紫菜色菁¶
集異記曰丹陽張承先家有&KR0017;長爲取它物㑹有客須蓴¶
二斗鱧魚二十頭&KR0017;將一小兒置驃&KR0016;令小兒睡眼覺看¶
籃中巳有蓴鱧¶
幽明録曰阿東常醜奴泛湖邊㧞蒲暮𪧐空舎時日暮見¶
一女姿容極美乗舡載蓴至舎&KR0009;住變而爲&KR0425;¶
　　　　　蘘荷¶
&KR0003;文曰蘘蘘荷也一名菏苴(廣雅/同)¶
崔豹古今注曰蘘荷似蓄苴而白蓄苴色紫花生根中花¶
未敗時可食乆置則削爛不爲實矣葉似薑冝䕃翳地常¶
依䕃而生也¶
搜神記曰余外婦姉夫蔣士有傭客得疾下血醫以中蠱¶
乃宻以蘘荷根布席下不使知乃狂言曰食我蠱者乃張¶
<pb:KR3k0012_SBCK_980-3a>¶
小人也乃呼小小亡去今丗攻蠱多用蘘荷根徃徃驗¶
蘘荷或謂嘉草¶
葛洪方曰人得蠱取蘘荷葉着卧席下不使知立呼蠱姓¶
名¶
潘岳閑居賦曰蘘(菏/依)隂時藿向陽¶
　　　　紫菜¶
集異記曰㑹稽照誕入海採菜於山上曝之夜忽見羣&KR0017;¶
張目切齒欲來擊誕誕&KR0108;刀斫之見&KR0017;悉披靡乃就誕¶
乞少許紫菜誕不爲與¶
吴那縁海記曰郡海邊諸山悉生紫菜吴賦云綸組紫絳¶
者也¶
　　　　　苦買¶
𣈆書安帝紀曰義熈二年有苦買菜生楊州營莖髙四尺¶
<pb:KR3k0012_SBCK_980-3b>¶
六寸廣二尺二寸是後&KR0010;多征伐人民積苦故苦買者¶
買苦也¶
　　　　芹¶
爾雅曰芹楚葵(今水中/芹也)¶
詩曰觱沸濫泉言采其芹(芹菜/也)¶
又曰泮水思樂泮水薄采其芹(芹水/菜也)¶
列子曰宋國有人其妻告之曰昔有人甘茙菽與芹子郷¶
豪甞之哲於其口嘇於其膓衆哂之¶
吕氏春秋伊尹&KR0003;曰菜之美者雲夢之芹也¶
范汪祠制曰孟春𥙊有芹𦵔¶
宋林曰䇺(音/豈)美菜生雲夢¶
　　　　　薺¶
爾雅曰菥(思歴/切)大薺(似薺細葉/俗呼老齊)¶
<pb:KR3k0012_SBCK_980-4a>¶
又曰蒫(才何/切)薺實¶
廣雅曰菥蓂馬辛也¶
&KR0003;文曰薺草可食詩曰誰謂茶苦其甘如薺(荼苦菜也而/君子於巳之)¶
(苦又甚於荼北方/之荼則如甘薺)¶
禮曰孟夏之月靡草死(薺葶藶/之属)¶
春秋䌓露曰薺以美冬水氣也薺甘味也乗於水氣故美¶
者甘勝寒也薺之言濟所以濟大水也¶
淮南子曰薺麥冬生而夏死¶
抱朴子曰薺麥大䔉仲夏而枯¶
物理論曰夫解小而引大了淺而伸深猶以牛刀割雞長¶
殳刈薺¶
吴氏夲草曰菥蓂一名折目一名筞&KR0115;一名馬駒¶
雷公神農扁鵲辛季氏小温四月採乾二十日生道傍¶
<pb:KR3k0012_SBCK_980-4b>¶
細辛乾薑苦參薺實神農甘毒生野田五月五日採隂¶
乾治腹脹¶
　　　　　蕨¶
詩曰陟彼南山言採其蕨(蕨鼈/菜也)¶
又曰山有蕨薇隰有杞桋¶
𣈆書曰齊王秉權張翰謂郡人頋榮曰天下紛紛未巳吾¶
夲山林間人無望於時去矣采南山蕨飲三江水也¶
爾雅曰蕨鱉(&KR0004;生無葉可食/江西謂之弊)¶
古詩曰山桃發紅蕚野蕨漸紫苞¶
　　　　　堇¶
詩曰周原膴膴堇荼如飴(堇菜也荼苦菜也周之原地肥/美所生菜雖有性苦者皆甘如)¶
(飴/也)¶
禮曰堇苴枌榆兎薧(音/考)滫髓以滑之(謂用調和飲食也蓂/堇𩔖也冬用堇夏用)¶
<pb:KR3k0012_SBCK_980-5a>¶
(荁)¶
爾雅曰齧苦堇(今堇葵也葉似栁/予如米汋食之滑)¶
三十國春秋曰劉殷字長盛七歳喪其父哀毀踰禮曾祖¶
母王氏盛冬思堇殷入澤中慟(&KR0152;/有)堇生焉得斛餘¶
廣語曰夏蓂秋堇滑如粉¶
後魏書曰崔和爲平昌太守性鄙恡埋錢百斛其母季春¶
思堇惜錢不買¶
　　　　　荇¶
爾雅曰莕接余其葉苻(藂生水中葉圎在莖端長短隨/流水深淺江東人食之音杏也)¶
詩曰參差荇菜左右流之窈窕淑女窹𥧌求之(荇接/余也)¶
　　　　　邪蒿¶
北齊書曰刑峙字士俊以經授皇太子厨宰進太子食有¶
菜曰邪蒿令去之曰此菜有不正之名非殿下所冝食顯¶
<pb:KR3k0012_SBCK_980-5b>¶
宗聞而嘉之¶
　　　　　芸臺¶
通俗文曰芸臺謂之胡菜¶
韻集曰芸臺胡菜¶
　　　　　薫葇¶
方言曰&KR0171;之小者謂之穰葇(薫菜/也)¶
　　　　鹿角¶
南越志曰猴葵色赤生石上南越謂之鹿角¶
　　　　葫荽¶
石崇奴劵曰奴當種羅勒胡荽不親不踈¶
　　　　優殿¶
南方草物&KR0250;曰合浦有菜名優殿以豆醬汁茹食芳好可¶
食胡䴵¶
<pb:KR3k0012_SBCK_980-6a>¶
　　　　　雍菜¶
廣州記曰雍菜生水以爲𦵔¶
　　　　　冬風¶
廣州記曰冬風菜陸生冝肥&KR0079;作羮二者微味人甚重之¶
　　　　　絡葵¶
愽物志曰人食絡葵爲狗齧則瘡不差或致死¶
　　　　　蔊(音/竿)¶
字林曰蔊辛菜也¶
　　　　荶(音/吟)¶
字林曰荶菜似䔉生水中¶
　　　　　波稜¶
唐書曰太宗時尼婆羅獻波稜菜葉𩔖紅藍實如蒺䔧¶
大熟之能益食味¶
<pb:KR3k0012_SBCK_980-6b>¶
¶
太平御覽卷第九百八十¶
