# -*- mode: mandoku-view -*-
#+TITLE: 太平御覽
#+DATE: 2015-09-23 10:14:05
#+PROPERTY: LASTPB  <md:KR3k0012_SBCK_979-1a>
#+PROPERTY: JUAN 981

¶
<md:KR3k0012_SBCK_980-1a>¶
<pb:KR3k0012_WYG_980-1a>
欽定四庫全書
　太平御覽卷九百八十¶
　　　　　　　　　　　　宋　李昉等　撰
　　菜茹部五¶
　　　蘆服　　　　　　　芥
　　　蓴　　　　　　　　蘘荷
　　　紫菜　　　　　　　苦買¶
　　　芹　　　　　　　　薺
<pb:KR3k0012_WYG_980-1b>
　　　蕨　　　　　　　　堇
　　　荇　　　　　　　　邪蒿¶
　　　芸臺　　　　　　　薑葇
　　　鹿角　　　　　　　葫荽
　　　優殿　　　　　　　雍菜¶
　　　冬風　　　　　　　絡葵
　　　蔊　　　　　　　　荶
　　　波稜
<pb:KR3k0012_WYG_980-2a>
　　　　蘆服¶
爾雅曰葖蘆萉(萉宜為菔蘆菔蕪菁屬紫華/大根俗為雹&KR0034;菔字或作蔔)¶
方言曰蕪菁紫者謂之蘆菔¶
廣志曰蘆服别名雹¶葖
後漢書曰劉盆子在長安時掖庭中宮女猶有數千百
人¶自更始敗後幽閉殿内㧞庭中蘆服根捕池魚而食
之(東觀¶漢/記同)<md:KR3k0012_SBCK_980-1b>¶北史曰張威隋文受禪遷青州刺史在州頗事產業遣
<pb:KR3k0012_WYG_980-2b>
家¶奴於人間鬻蘆菔根其奴縁此侵擾百姓上深加責
坐廢於¶家¶
正論曰理世不得眞賢猶治病無眞藥當用人參反得
蘆菔¶根¶
唐新語曰開元中中書令蕭嵩以文選是先代舊業欲¶
注釋之奏請左補闕王智明金吾衛佐李𤣥成進士陳
居¶等注文選先是東宮衛佐馮光進入院校文選兼復
注釋¶解䲭蹲云今之芋子即是著毛蘆菔院中學士向
<pb:KR3k0012_WYG_980-3a>
外説之¶蕭嵩聞之拊掌大笑¶
雲南記曰嶲州界縁山野間有採大葉而麄莖其根若¶
大蘆菔土人蒸煑其根葉而食之可以療飢名為諸葛¶
菜云武侯南征用此菜子蒔於山中以濟軍食亦猶廣
都<md:KR3k0012_SBCK_980-2a>¶縣山榗林謂之諸葛木也¶
　　　　芥¶
魏子曰蓼蟲在蓼則生在芥則死非蓼仁芥賊本不可
失¶也
<pb:KR3k0012_WYG_980-3b>
劉向别録曰尹都尉書有種芥葵蓼韭葱諸篇¶
嶺南異物志曰唐孟琯嘗於嶺表買芥菜置壁下忘食
數¶日皆生四足有首尾能行歩大如螗螂但腰身細長¶
又曰南土芥長五六尺子如雞卵廣人以巨芥為鹹¶葅
埋地中有三十年者貴尚親賔以相餉遺¶
嶺表録異曰廣州地熱種麥則苗而不實北人将蔓菁
子¶就彼種者出土即變為芥¶
吳氏本草曰芥葅一名水蘇一名祖勞
<pb:KR3k0012_WYG_980-4a>
　　　　蓴<md:KR3k0012_SBCK_980-2b>¶南越志曰石蓴似紫菜色青¶
集異記曰丹陽張承先家有鬼常為取物㑹有客須蓴¶
二斗鯉魚二十頭鬼将一小兒置驃騎令小兒睡及覺
㸔¶籃中已有蓴鯉¶
幽㝠録曰阿東常醜奴泛湖邉㧞蒲暮宿空舍時日暮
見¶一女姿容極美乗舟載蓴至舍寄住變而為獺¶
　　　　蘘荷
<pb:KR3k0012_WYG_980-4b>
説文曰蘘蘘荷也一名荷苴¶
崔豹古今注曰蘘荷似葍苴而白葍苴色紫花生根中
花¶未敗時可食乆置則削爛不為實矣葉似薑宜隂翳
地常¶依蔭而生也¶
搜神記曰余外婦姊夫蒋氏有傭客得疾下血醫以中
蠱¶乃密以蘘荷根布席下不使知乃狂言曰蠱我者張<md:KR3k0012_SBCK_980-3a>¶小小也乃呼張小小已亡去今世攻蠱多用蘘荷根徃
徃驗¶蘘荷成為嘉草
<pb:KR3k0012_WYG_980-5a>
葛洪方曰人得蠱取蘘荷葉着卧席下不使知立呼蠱
姓¶名¶
潘岳閒居賦曰蘘荷依隂時藿向陽¶
　　　　紫菜¶
集異記曰㑹稽照誕入海採紫菜於山上曝之夜忽見
羣鬼¶張目切齒欲來繫誕誕奮刀砍之見鬼悉披靡乃
就誕¶乞少許紫菜誕不為與¶
吳郡縁海記曰郡海邉諸山悉生紫菜吳賦云綸組紫
<pb:KR3k0012_WYG_980-5b>
絳¶者也¶
　　　　苦買¶
晉書安帝記曰義熈二年有苦買菜生楊州營莖髙四
尺<md:KR3k0012_SBCK_980-3b>¶六寸廣二尺二寸是後嵗多征伐人民積苦故苦買
者¶買苦也¶
　　　　芹¶
爾雅曰芹楚葵¶
詩曰觱沸檻泉言采其芹
<pb:KR3k0012_WYG_980-6a>
又曰思樂泮水薄采其芹¶
列子曰宋國有人其妻吿之曰昔有人甘茙菽與芹子
卿¶豪甞之蟄於其口慘於其膓衆哂之¶
呂氏春秋曰菜之美者雲夢之芹也¶
范汪祠制曰孟秋祭有芹葅¶
宋林曰豐美菜生雲夢¶
　　　　薺¶
爾雅曰菥(思厯/切)蓂大薺(似薺細葉/俗呼老薺)<md:KR3k0012_SBCK_980-4a>¶又曰蒫(木何/切)薺實
<pb:KR3k0012_WYG_980-6b>
廣雅曰菥蓂馬辛也¶
説文曰薺草可食詩曰誰謂荼苦其甘如薺(荼苦菜也/而君子於)
(已也¶苦又甚於荼北/方之人則甘如薺)¶
禮曰孟夏之月靡草死(薺葶藶/之屬)¶
春秋繁露曰薺以冬美水氣也薺甘味也乗於水氣故
美¶者甘勝寒也薺之言濟所以濟夫水也¶
淮南子曰薺麥冬生而夏死¶
抱朴子曰薺麥大蒜仲夏而枯
<pb:KR3k0012_WYG_980-7a>
物理論曰夫解小而引大了淺而伸深猶以牛刀割雞
長¶殳刈薺¶
吳氏本草曰菥蓂一名析目一名榮目一名馬駒¶雷公
神農扁鵲辛李氏小温四月五月採暴乾生道傍<md:KR3k0012_SBCK_980-4b>¶細辛
乾薑苦參薺實神農甘毒生野田五月五日採隂¶乾治
腹脹¶
　　　　蕨¶
詩曰陟彼南山言採其蕨
<pb:KR3k0012_WYG_980-7b>
又曰山有蕨薇隰有把桋¶
晉書曰齊王秉權張翰謂郡人顧榮曰天下紛紛未已
吾¶本山林間人無望于時去矣采南山蕨飲三江水耳¶
爾雅曰蕨鱉(初生無葉可食/江西人謂之鱉)¶
古詩曰山桃發紅蕚野蕨漸紫苞¶
　　　　堇¶
詩曰周原膴膴堇荼如飴(堇荼皆苦菜也周之原地肥/美所生菜雖有性苦者皆甘)
(如¶飴/也)
<pb:KR3k0012_WYG_980-8a>
禮曰堇荁枌榆兔薧滫瀡以滑之(謂用調和飲食以蓂/堇也類冬用薑夏用)<md:KR3k0012_SBCK_980-5a>¶(蓂/)¶
爾雅曰齧苦堇(今堇葵也葉似栁/子如米食之滑)¶
三十國春秋曰劉殷字長盛七嵗䘮其父哀毁踰禮曾
祖¶母王氏盛冬思堇殷入澤中痛哭有堇生焉得斛餘¶
廣語曰夏蓂秋堇滑如粉¶
後漢書曰崔和為平昌太守性鄙恡埋錢百斛其母季
春¶思堇惜錢不買
<pb:KR3k0012_WYG_980-8b>
　　　　荇¶
爾雅曰莕接余其葉苻(藂水中葉圓在莖短長隨流/水深淺江東人食之亦呼莕)¶
詩曰參差荇菜左右流之窈窕淑女寤寐求之
　　　　邪蒿¶
北齊書曰邢峙字士峻以經授皇太子厨宰進太子食
有¶菜曰邪蒿令去之曰此菜有不正之名非殿下所宜
食顯<md:KR3k0012_SBCK_980-5b>¶宗聞而嘉之¶
　　　　芸臺
<pb:KR3k0012_WYG_980-9a>
通俗文曰芸臺謂之胡菜¶
韻集曰芸臺胡菜¶
　　　　薑葇¶
方言曰薑之小者謂之穰葇¶
　　　　鹿角¶
南越志曰猴葵色赤生石上南越謂之鹿角¶
　　　　葫荽¶
石崇奴劵曰奴常種蘿服葫荽不宻不踈
<pb:KR3k0012_WYG_980-9b>
　　　　優殿¶
南方草物狀曰合浦有菜名優殿以豆醬汁茹食芳好
可¶食胡麵<md:KR3k0012_SBCK_980-6a>¶　　　　雍菜¶
廣州記曰雍菜生水以為菹¶
　　　　冬風¶
南州記曰冬風菜陸生宜肥肉作羮二者㣲味人甚重
之
<pb:KR3k0012_WYG_980-10a>
　　　　落葵¶
博物志曰人食落葵為狗齧則瘡不差或致死¶
　　　　蔊¶
字林曰蔊辛菜也¶
　　　　荶¶
字林曰荶菜似蒜生水中¶
　　　　波稜¶
唐書曰太宗時尼婆羅獻波稜菜葉似紅藍實如蒺藜
<pb:KR3k0012_WYG_980-10b>
火熟之能益食味<md:KR3k0012_SBCK_980-6b>¶　
　
　
　
　
　
　太平御覽卷九百八十
