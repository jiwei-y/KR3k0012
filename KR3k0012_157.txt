# -*- mode: mandoku-view -*-
#+TITLE: 太平御覽
#+DATE: 2015-09-23 10:14:01
#+PROPERTY: LASTPB  <md:KR3k0012_SBCK_154-1a>
#+PROPERTY: JUAN 158

<md:KR3k0012_SBCK_156-8b>¶
<md:KR3k0012_SBCK_157-1a>¶
<pb:KR3k0012_WYG_157-1a>
欽定四庫全書
　太平御覽卷一百五十七¶
　　　　　　　　　　　　宋　李昉等　撰
　　州郡部三¶
　　　叙州　　　　　　　叙郡
　　　叙縣(邑郷黨閭/里坊鄰附)¶
　　　　叙州¶
釋名曰州注也郡國所仰注
<pb:KR3k0012_WYG_157-1b>
説¶¶文曰州疇也疇其土而生之¶也
河圖括地象曰長城者為州¶
又曰崑崙東南地方五千里名神州中有五山帝王居之¶
又曰天有九道地有九州天有九部八紀地有九州八
柱¶
河圖曰九州殊題水泉剛柔各異青徐角羽集寛舒遲
人¶聲緩其泉鹹以酸荆揚角徵㑹氣漂輕人聲急其泉
酸以¶苦梁州商徵接剛勇漂人聲騫其泉苦以辛兖豫
<pb:KR3k0012_WYG_157-2a>
宫徵合¶平靜有慮人聲端其泉甘以苦雍冀合商羽端
駃烈人聲<md:KR3k0012_SBCK_157-1b>¶㨗其泉辛以酸¶
尚書舜典曰肇十有二州(范寧注曰禹平水土置九州/舜爲冀州廣大分爲并州燕)
(置幽¶州分齊爲營/州始爲十二州)¶
咸有一德曰以有九有之師爰革夏正(九有者/九州也)¶
尚書大傳曰古之處師八家而爲隣三隣而爲朋三朋
而¶爲里五里而爲邑十邑而爲都十都而爲師州有十
師焉¶(鄭𤣥注曰州凡四十三萬/二千家此蓋虞夏之數也)
<pb:KR3k0012_WYG_157-2b>
毛詩商頌曰帝命式于九圍(九圍九/州也)¶
詩含神霧曰邶&KR0352;衛王鄭此五國者千里之域處州之
中¶名曰地軸¶
周禮地官大司徒曰五黨爲州使之相賙(鄭𤣥注曰州/二千五百家)
(賙其/¶困乏)五州爲鄉使之相賓¶
又周禮春官保章氏以星土辨九州之地所封之域皆
有<md:KR3k0012_SBCK_157-2a>¶分星以觀妖祥¶
又夏官職方氏曰職方氏掌天下之圖以掌天下之地
<pb:KR3k0012_WYG_157-3a>
辨¶其邦國都鄙(天下之圖如今/司空輿地圖)乃辨九州之國使同貫
利(貫事/¶也)
禮記王制曰凡四海之内九州州方千里¶
春秋説題辭曰州之言殊也合同類異其界也¶
爾雅曰兩河間曰冀州(自東河/至西河)河南曰豫州(自河南/至漢也)河
西¶曰雍州(自河西/至黑水)漢南曰荆州(自漢南至/衡山之陽)江南曰楊州
(自江至/南¶海也)濟河間曰兖州(自河東/至濟也)濟東曰徐州(自濟東/至海也)燕
曰幽州¶(自易水/至北狄)齊曰營州(自岱東/至海¶也)
<pb:KR3k0012_WYG_157-3b>
孝經援神契曰計校九州之别土壤山陵大川澤所注
莱¶沛所生鳥獸所聚九百十一萬八千二十四頃(言民/少不)
(足以盡地¶利莱沛水/傍沮洳不可耕者)磽确不墾者其餘提封千五百萬
二千頃¶
論語摘輔象曰兖豫屬上台(九州繫/三台)荆揚屬下級(下級/上之)
(下等<md:KR3k0012_SBCK_157-2b>¶一台/各有上下)梁雍屬上中(中台/之上)冀州屬下級(錯雜也屬中/台之下下台)
(之/上)青州¶屬下上(下台/之上)徐州屬下下(下台之/下也)¶
五經異義曰地有九州足以承天
<pb:KR3k0012_WYG_157-4a>
史記曰鄒衍云中國於天下乃八十一分居其一分名¶
曰赤縣神州赤縣神州内自有九州禹之序九州是也
下得為州數中國¶外如赤縣神州者九乃所謂九州也
於是有禆海環之人民禽¶獸莫能相通如一區中者乃
為一州如此者九乃有大¶瀛海環其外天地之際焉¶
後漢書曰獻帝建安十八年復禹貢九州(獻帝春秋曰/時省幽并州)
(以其¶郡國倂於冀州省司𨽻校尉及涼州以其郡國併/於雍州省交州倂荆州益州於是有兖豫青徐荆揚冀)
(益雍也九數雖同禹¶貢無益/州有梁州然梁益亦一地也)
<pb:KR3k0012_WYG_157-4b>
又曰順帝時李同上書曰夫天下之¶大譬之一人之身
本朝者心腹也州郡者四支也心腹病則¶四支不舉故
臣之憂在心腹之疾非四支之患<md:KR3k0012_SBCK_157-3a>¶應劭漢官儀曰孝武皇帝南平百越北攘戎狄置交阯
朔¶方之州復徐梁之地改雍曰梁改梁曰益凡十三州
所以¶交朔獨不稱州明示帝王未必相襲始開地方遂
交南方¶為子孫基址也¶
漢官改詁曰冀趙常山(胡廣注曰經曰冀州既/載居趙國今治常山)兖衛濟
<pb:KR3k0012_WYG_157-5a>
河¶(經曰濟河惟兖州/衛國今治山陽)青齊海岱(經曰海岱惟青州/居齊國今治焉)徐魯
淮沂¶(經曰海岱及淮惟徐州又曰淮沂/其又居魯國今居豫州而治東海)揚吳彭蠡(經曰/淮海)
(惟揚州又曰彭¶蠡既/瀦居吳國今治九江)荆楚衡陽(經曰荆及衡陽惟荆/州居楚國今治武陵)益
庸岷梁(經曰¶華陽黒水惟梁州漢/改梁州爲益州今治廣漢)凉邠黑水(經曰黑水/西河惟雍)
(州居邠國漢改雍州爲邠¶州國右扶風/其邑縣屬司隷部不復屬州今治漢陽)雍别朔方(漢别/雍州)
(之地置朔/方刺史)交趾¶南越(漢平南越之地置交趾/刺史别諸州治蒼梧)幽燕朝鮮
(經無幽州而周官有焉蓋冀/之别也¶居燕國今廣陽是)并代晉翟(經無并州而周/官有蓋州之别)
(也居燕國/今廣陽是)
<pb:KR3k0012_WYG_157-5b>
淮南子曰天地之間九州八柱<md:KR3k0012_SBCK_157-3b>¶又曰九州大統方千里九州之外乃有八&KR3485;亦千里¶
又曰何謂九州東南神州曰農土(東南農土后稷所經/緯也故曰神州也)
正¶南次州曰沃土(沃盛也五月建午/稼穡長故曰沃土)西南戎州曰滔土
(滔大也七¶月建申萬/物壯大故曰滔土)正西弇州曰并土(并猶成八月建/酉百穀成熟故)
(曰并/也)正¶中冀州曰中土(冀大也爲四方/内主故曰中土)西北台州曰肥
土正北濟¶州曰成土(説未/聞)東北薄州曰隠土(薄猶平也/隂氣所隠)
(伏也故/曰隠土)正東揚¶州曰申土(申復也隂氣盡伏東北陽/氣復起東方故曰申土)
<pb:KR3k0012_WYG_157-6a>
輿地志曰周成王之時周公作輔定官分職改禹九州
以徐¶梁合之青雍分冀州之域爲幽并二州¶
風俗通曰周禮五爲州州疇也州有長使之相賙是也¶
物理論曰九州變易交錯不同禹貢有梁州周官¶有并
州爾雅有營州無青州漢興武帝開拓三方立十三¶州
通并梁之數而増益焉
太乙式占周公城名錄曰黃<md:KR3k0012_SBCK_157-4a>¶帝受命風后受圖割地布
九州置十二圖
<pb:KR3k0012_WYG_157-6b>
張衡靈憲曰崑崙東南有赤縣之州風雨有時寒暑有
節¶茍非此州南則多暑北則多寒東則多陽西則多隂
故聖王不處焉¶
　　　　敘郡¶
釋名曰郡羣也人所羣聚也秦改諸侯置郡縣隨其所
在¶山川土形而立其名¶
苖恭十四州記曰秦始皇廢五等之爵立郡縣之官以
公國為大郡以¶侯伯為小郡大郡曰守小郡曰都¶尉
<pb:KR3k0012_WYG_157-7a>
漢書地理志曰漢孝平時凡郡國一百三十二侯國二
百¶四十一¶
又曰六郡者金城隴西天水安定北地上郡也¶
續漢書郡國志曰光武中興命併省郡國明章和至於
順¶帝凡郡國一百五仍爲十三郡<md:KR3k0012_SBCK_157-4b>¶又曰光武以官多役煩乃併省郡國十凡縣道侯國四
百¶餘所後爲十三州部司𨽻理河南(今洛/陽)豫州理洛陽
(亳/州)兖州理¶昌邑(今兖州/金鄉縣)徐州理剡(今泗州/下邳縣)青州理臨淄
<pb:KR3k0012_WYG_157-7b>
(今青州/臨淄縣)凉州¶理隴(今秦州/隴城縣)并州理晉陽(今太/原)冀州理鄗
(音郝今趙/州高邑縣)幽州¶理薊(今幽州/薊縣)揚州理厯陽(今和/州縣)荆州理
漢壽(今朗州/武陵縣)交州¶理廣信(今梧州/蒼梧縣)至於末加置郡國百
有五凡縣道侯國千¶一百八十東有樂浪郡西有燉煌
郡南有日南郡北有雁¶門郡西有永昌郡廣袤如前漢¶
通典曰秦始皇帝併天下分置三十六郡(三十六者三/川河南東陽)
(南郡¶九江漳郡㑹稽潁川碭郡泗水薛郡琅琊齊郡上/谷漁陽右北平遼西遼東代郡鉅鹿邯鄲上黨太原雲)
(中九原鴈¶門上郡隴西北地漢中巴郡蜀郡/黔中長沙凡三十五與内史爲三十六郡)郡各領縣
<pb:KR3k0012_WYG_157-8a>
縣萬户¶已上爲令减萬戸為長平百越又置西郡(閩中南/海桂林)
(象/郡)合四¶十郡郡置一守一丞兩尉以典之監侍御史掌監
諸郡漢有<md:KR3k0012_SBCK_157-5a>¶天下王侯郡國並置焉迄於平帝户口繁劇
凡新置郡國¶六十七與秦三十六合一百三改周雍州
曰凉州復置夏¶之徐梁三州而改梁曰益北置朔方南
有交趾别置二刺¶史凡十三部(京益荆揚青豫兖徐幽/并冀十一州交趾朔方)
(二刺史合十三部刺/史十三人各掌一州)¶
括地志曰魏武輔政吳蜀三方鼎峙疆埸不定建安中
<pb:KR3k0012_WYG_157-8b>
置¶郡十二(新興樂平西平新平略陽隂平帶方譙郡樂/陵章武南陽襄陵等是也又省上郡朔方五)
(原雲中定襄¶漁/陽廬江等七郡)文帝受禪又置七郡(朝歌陽平弋陽魏/興新城義陽安豐)
(也/)明帝¶置六郡(平公孫度得遼西遼東帶方/𤣥莬樂浪又置上庸一郡)少帝又置
平陽一郡¶并得漢舊郡國五十四蜀得二十郡(先主初/置九郡)
(巴東巴西梓潼江陽¶汶山漢嘉朱提雲南涪陵并得漢/舊巴郡廣漢犍爲牂牱越嶲益州漢中永昌南安武都)
(也/)晉太康平¶吳之後天下一統(平吳得州四交廣/荆陽也郡四十三)凡州
十六(太康地記曰司冀兖¶豫荆揚/徐青幽并雍梁凉益交廣也)晉自湯隂敗後羌
羯交侵至於劉曜陷¶洛陽於是司冀雍凉青并豫幽平
<pb:KR3k0012_WYG_157-9a>
秦營十二州並淪没<md:KR3k0012_SBCK_157-5b>¶矣後魏漢文帝都洛陽開拓土宇
明帝熙平元年凡¶州六十八至¶武定年凡州一百一十
郡五百一十九周明帝受魏禪¶至大象二年凡州二百
一十一隋文帝受周禪至開皇三¶年罷天下郡其縣但
𨽻州而已九年平陳已後四海一家¶大業三年罷州爲
郡四年大簿凡郡國一百八十三唐貞¶觀十三年大簿
凡州府三百五十八叙之為十道¶
應劭漢官儀曰秦用李斯議分天下爲三十六郡凡郡
<pb:KR3k0012_WYG_157-9b>
或¶以列國陳魯齊吳是也或以舊邑長沙丹陽是也或
以山¶泰山山陽是也或以川原西河河東是也或以所
岀金城¶城下有金酒泉泉味如酒豫章章樹生庭中鴈
門鴈之所¶育是也或以號令禹合諸侯大計東冶之山㑹
稽是也京¶兆絶高曰京京大也十億曰兆欲令帝都殷
盈也左輔右<md:KR3k0012_SBCK_157-6a>¶弼蕃翊承風也張掖始開垂張臂掖也¶
苗恭十四州記曰秦兼天下始皇二十六年廢五等之
爵¶立郡縣之官以公國爲大郡侯伯為小郡大郡曰守小郡
<pb:KR3k0012_WYG_157-10a>
曰都¶尉改公侯之封而言郡郡者君也君至尊也言郡
守¶專權君臣之禮更崇也今之郡字君在其左邑在其
右君¶爲元首邑以載民故取名於君而謂之郡也¶
風俗通曰周制天子方千里分爲百縣縣有四郡故左
氏¶傳曰上大夫受縣下大夫受郡¶
　　　　敘縣¶
釋名曰縣懸也懸係於郡也¶
説文曰縣邑也
<pb:KR3k0012_WYG_157-10b>
周書曰交田方六百里因四方爲千里分以百縣縣有¶
四郡郡有鄙鄙不過百室以便野事<md:KR3k0012_SBCK_157-6b>¶周禮地官遂人曰五家爲隣五隣爲里五里爲酇五酇
爲¶鄙五鄙爲縣五縣爲遂¶
禮記王制曰天子之縣内方百里之國九七十里之國
凡二¶十有一五十里之國六十有三凡九十三國(縣内/夏時)
(天子所居/州界也)¶
苗恭十四州記曰縣萬户以上爲令則子國也千户爲
<pb:KR3k0012_WYG_157-11a>
長¶男國也今人呼縣爲百里之男本方百里也故言今
之百¶里古之諸侯¶
又曰縣者絃也言施繩用法狀如絃絃聲近縣故以取
其名¶
風俗通曰周禮百里曰同所以奬王室協風俗總名縣
縣¶𤣥也言當𤣥靜平徭役¶
　　　　邑(附/)¶
尚書大傳曰五里爲邑
<pb:KR3k0012_WYG_157-11b>
周禮地官曰四井爲邑<md:KR3k0012_SBCK_157-7a>¶易訟卦曰逋其邑人三百户¶
周書曰周公乃作大邑于成周¶
左傳曰凡邑有宗廟先君之主曰都曰邑¶
穀梁傳曰齊人取子糾殺之十室之邑可以隱死以千
乗¶之魯而不能存子糾公爲病矣¶
論語曰十室之邑必有忠信如丘者焉不如丘之好學
也
<pb:KR3k0012_WYG_157-12a>
史記曰黃帝邑于涿鹿之阿遷徙往来無常處以師兵
為營衛¶
張華詩曰駕言遊東邑東邑紛穰穰婚姻及良時嫁娶
避¶當梁¶
　　　　鄉(附/)¶
釋名曰鄉向也衆所向也¶
周禮地官司徒曰五州爲鄉使之相賓¶
論語曰孔子於鄉黨恂恂如也似不能言者<md:KR3k0012_SBCK_157-7b>¶
<pb:KR3k0012_WYG_157-12b>
又曰互鄉難與言童子見門人惑¶
後漢書曰張湛爲左馮翊告歸平陵望寺門而歩主簿
進¶曰明府位尊德重不宜自輕湛曰禮下公門軾路馬
孔子¶於鄉黨恂恂如也父母之國所宜盡禮何爲輕哉¶
唐書曰張道源并州祁人也年十五父死居喪以行孝
稱¶縣令郭湛改其所居爲復禮鄉至孝里¶
老子曰以鄉觀卿¶
莊子曰遊於無何有之鄉
<pb:KR3k0012_WYG_157-13a>
鄭𤣥别傳曰國相孔文舉教高密縣曰公者人德之正
號¶不必三事大夫也今鄭君鄉宜曰鄭公鄉¶
黃公交廣記曰秦兼天下改附庸爲鄉鄉則有族今嗇
夫¶是也鄉之言境言其在人境域内非天王所置故言
鄉¶
零陵先賢傳曰鄭産泉陵人爲白土嗇夫漢末産子一
歲<md:KR3k0012_SBCK_157-8a>¶輒岀口錢民多不舉産乃敕民勿得殺子口錢自當
代岀¶因名其鄉曰更生鄉
<pb:KR3k0012_WYG_157-13b>
萬歲厯曰黃帝六年正月獲彭綺是歲由拳西鄉人産
兒¶墮便語云天方明河欲清鼎脚折金乃生於是因曰
語兒¶鄉¶
郡國志曰秭歸縣屈原鄉里南岸曰歸鄉西岸曰秭歸
屈¶原蹔歸鄉里因曰歸鄉曰屈原姊女嬃聞原還亦來¶
喻之因曰姊歸也¶
王子年拾遺記曰張掖郡郅竒字君珍居喪盡禮以淚
灑¶石石即成痕著枯木枯草在冬必茂浸地成鹹俗謂
<pb:KR3k0012_WYG_157-14a>
之鹹¶鄉漢帝嘉其孝異表銘其邑改曰孝行之鄉歲時
使立廟¶祭祀¶
　　　　黨(附/)<md:KR3k0012_SBCK_157-8b>¶周禮地官司徒曰四閭爲族使之相葬五族爲黨使之
相¶助¶
釋名曰五百家爲黨黨長也一聚所尊名也¶
六韜曰友之友謂之朋朋之朋謂之黨黨之黨謂之羣¶
　　　　閭(附/)
<pb:KR3k0012_WYG_157-14b>
周禮地官司徒曰五家爲比使之相保五比爲閭使之
相¶愛¶
説文曰閭里門也周禮謂比爲閭閭侣也二十五家相
羣¶侣也¶
尚書曰武王克商式商容閭¶
范曄後漢書曰袁忠子秘爲郡門下義生黃巾起秘從
太¶守趙謙以侍繫之軍敗秘與功曹封觀等七人以身
扞刃皆死¶於陣謙以得免詔復秘等閭號曰七賢閭<md:KR3k0012_SBCK_157-9a>¶
<pb:KR3k0012_WYG_157-15a>
戰國䇿曰王孫賈年十五齊閔王岀走失王之處其母¶
曰汝朝岀而晩來則吾倚閭而望¶
又曰齊桓公宫中七市女閭七百管仲故爲三歸之臺
以¶掩桓公之罪¶
吕氏春秋曰魏文侯過段干木之閭而式之¶
　　　　里(附/)¶
周禮地官遂人曰五家爲隣五隣爲里¶
風俗通曰里者止也五十家共居止也
<pb:KR3k0012_WYG_157-15b>
禮記曲禮上曰里有殯不巷歌¶
春秋潛譚巴曰里社鼔自鳴此里有聖人¶
論語曰里仁爲美¶
又曰東里子産潤色之¶
論語撰考䜟曰里名勝母曽子斂襟<md:KR3k0012_SBCK_157-9b>¶漢書曰禮古經者岀魯淹中(蘓¶林曰/里名也)
又曰盧綰與高祖同里閈¶
又曰宣帝舍長安尚冠里
<pb:KR3k0012_WYG_157-16a>
東觀漢記曰鮑永字君長爲魯平太守時彭豐等不肯
降¶後孔子闕里無故荆棘自闢從講室掃除至孔里永
異之¶召郡府丞謂曰方今阨急而闕里無故自滌意豈
夫子欲¶令太守大行饗誅無狀也乃修學校理請豐等
㑹手格殺¶之¶
張璠漢記曰荀爽兄弟八人時人謂之八龍舊居西豪
里¶縣令苑康曰昔髙陽氏有才子八人今荀氏亦有子
八人因改其里曰髙陽
<pb:KR3k0012_WYG_157-16b>
宋書曰太原王知𤣥者僑居㑹稽郯縣居家以孝聞及
丁¶憂哀毁而卒帝嘉之改所居青苦里爲孝家里¶
宋畧曰張敷幼樹風規貞心簡立居喪滅性孝道淳深
宜<md:KR3k0012_SBCK_157-10a>¶追甄異以旌厥里改所居里曰孝張里¶
又曰散騎常侍袁瑜薦㑹稽郭世道詔改所居曰孝行
里¶
又曰太祖十三年春鳯凰見于京師衆鳥隨之改其地
曰¶鳯凰里
<pb:KR3k0012_WYG_157-17a>
唐書曰劉禕之貞觀元年詔追入京以母老固辭太宗
許¶其終養江南道大使龔譽嘉其至孝賜以米帛因上
表¶旌其門閭改所居為孝慈里¶
典畧曰衛襄字叔遼河東人也修行至孝州郡嘉之改
其¶里謂之孝德里¶
晉宫閣名曰洛陽城中諸里年和里宜壽里永年里宜
都¶里太學里富儲里德官里大雅里孝敬里永安里安
城里¶左池里東臺里安民里延壽里日中里歩廣里西
<pb:KR3k0012_WYG_157-17b>
國里東¶半里穀陽里北恢里安武里孝西里太始里光
林里石市<md:KR3k0012_SBCK_157-10b>¶里宜秋里葛西里西河里宣賜里延壽里攸
陽里南孝里¶中恢里宜年里渭陽里利名里西樂里北
溪里西義里東¶統里宣都里石羊里中安里右池里¶
潘岳西征賦曰所謂尚冠修城河棘宣明建陽昌隂北
煥¶南平皆夷漫滌蕩亡其處而有其名注云皆里名也¶
杜祭酒别傳曰桓宣武舘於赤欄橋南曰延賢里¶
荆州記曰峴山南至宜城百餘里舊説其間雕牆崇峻
<pb:KR3k0012_WYG_157-18a>
漢¶靈帝末其中有卿士刺史二千石數十人朱輪駢燿
華蓋¶接隂㑹於太山廟荆州刺史行部見其雅嘆其盛
勑¶縣號爲冠蓋里¶
荆州圖記曰秭歸縣北有屈原故宅方七頃累石爲屋¶
其里名樂平里¶
伏琛齊地記曰臨淄有梧臺里<md:KR3k0012_SBCK_157-11a>¶益州記曰州南蜀時故錦澗也其處號錦里¶
伍輯之從征記曰譙周云孔子後魯人就冡次而居者
<pb:KR3k0012_WYG_157-18b>
百¶有餘家曰孔里¶
郡國志曰齊臨淄縣東有蕩隂里諸葛亮梁父吟云歩
岀¶齊城門遥望蕩隂里里内有三墳纍纍皆相似借問
誰家¶墳田疆古冶子¶
㑹稽典錄曰陳囂與民紀伯爲隣伯夜竊藩囂地自益
囂¶見之伺伯去後密枝其藩一丈以地益伯伯覺之慙
惶既¶還所侵又却一丈太守周府君高囂德義刻石旌
表其閭¶號曰義里
<pb:KR3k0012_WYG_157-19a>
　　　　坊(附/)¶
漢宫閣名曰洛陽故北宫有九子坊¶
晉宫閣名曰洛陽宫有顯昌坊修城坊緩福坊延祿坊
休<md:KR3k0012_SBCK_157-11b>¶徵坊承慶坊桂芬坊椒房坊舒蘭坊藝文坊¶
　　　　隣(附/)¶
尚書曰睦乃四隣以蕃王室¶
毛詩曰洽比其隣¶
周禮五家爲隣五隣爲里
<pb:KR3k0012_WYG_157-19b>
周易曰東隣殺牛不如西隣之禴祭¶
左傳僖公曰棄德不祥怒隣不義¶
又曰棄信背隣患孰恤之¶
又曰救災恤隣天之道也¶
又曰親仁善隣國之寳也¶
又昭元年曰晏子如晉景公使更其宅還而毁之曰諺
曰¶非宅是卜惟隣是卜¶
又曰諸侯守在四隣<md:KR3k0012_SBCK_157-12a>¶
<pb:KR3k0012_WYG_157-20a>
論語曰孰謂微生高直或乞醯焉乞諸其隣而與之¶
又曰德不孤必有隣¶
後漢書曰張霸字伯饒博覽五經諸生孫林劉固段著
等¶慕之皆市宅其傍以就學焉¶
南史曰宋季雅市宅在吕僧珍宅側吕問宅價曰千一
百¶萬吕怪其貴宋曰一百萬買宅千萬買隣也¶
物理論曰買宅者先定隣焉¶
又曰置隣之直貴於買宅也
<pb:KR3k0012_WYG_157-20b>
　
　
　
　
　
　
　
　太平御覽卷一百五十七
