# -*- mode: mandoku-view -*-
#+TITLE: 太平御覽
#+DATE: 2015-09-23 10:14:01
#+PROPERTY: LASTPB  <md:KR3k0012_SBCK_180-1a>
#+PROPERTY: JUAN 182

<md:KR3k0012_SBCK_180-11a>¶
<md:KR3k0012_SBCK_181-1a>¶
<pb:KR3k0012_WYG_181-1a>
欽定四庫全書
　太平御覽卷一百八十一¶
　　　　　　　　　　　　宋　李昉等　撰
　　居處部九¶
　　　第　　　　　　　　邸
　　　屋　　　　　　　　家¶
　　　舎　　　　　　　　廬(屠蘇附/)
　　　庵
<pb:KR3k0012_WYG_181-1b>
　　　　第¶
漢書曰髙祖詔列侯食邑者皆賜大第室二千石受小
第¶室注云有甲乙次第故曰第又曰出不由里門面大
道者¶名曰第¶
史記鄒奭者齊諸鄒子亦頗采騶衍之術以紀文於是
齊王¶嘉之自如淳于髠以下皆命曰列大夫為開第康
莊之衢髙¶門大屋尊寵之覽天下諸侯賔客言齊能致
天下賢士也
<pb:KR3k0012_WYG_181-2a>
漢書霍去病益貴上為治第辭曰匈奴不滅無以家為
又¶曰髙后徳夏侯嬰脱孝惠魯元於下邑賜北第第一
上曰<md:KR3k0012_SBCK_181-1b>¶近我以尊異之注云第以北為尊¶
又曰平恩侯許伯入第司𨽻校尉盖寛饒往賀酒酣仰
視¶屋曰美哉富貴無常忽則易人如此傳舍所閲多矣
唯謹¶慎為得久居侯可不戒哉¶
晉書青溪橋東南臨淮水周三里九十歩太宗舊第後
為¶㑹稽孝文王道子宅謝安薨後道子領揚州刺史於
<pb:KR3k0012_WYG_181-2b>
此理¶事時人呼為東府至是築城以東府為名其城東
北角有¶靈秀山即道子宅内山嬖臣趙牙所築也¶
齊書曰劉瓛姿狀纎小而儒學冠於當朝京師貴逰士
子莫¶不下席受業瓛性謙下不以髙名自居住檀橋有屋
數間¶上皆穿漏學徒不敢指斥呼青溪焉竟陵王子良親往
修謁¶表世祖為瓛立舘以揚烈橋故主第給之生徒皆賀
瓛曰¶室美為人災此華宇豈吾宅耶未及徙居遇疾卒<md:KR3k0012_SBCK_181-2a>¶唐書曰叚綸兵部尚書綸少任俠落拓不修細行仕隋
<pb:KR3k0012_WYG_181-3a>
左親¶衞隠太子見而悦之妻以瑯琊長公主舍髙祖之舊
第數聞¶皷吹之音觀之無所覩綸謂主曰聞圗䜟李氏
當王命今¶於第内有此禎祥必而家應籙之徵也¶
又曰張延賞東都舊第在思順里亭舘之麗甲于都城
子¶孫五代無所加工時號三相張公云¶
魏公奏事曰爵雖列侯食邑不滿萬户不得作第其舍在
里¶中皆不稱宅¶
荀氏家傳曰荀彧字文若太祖既定冀州為公起大第
<pb:KR3k0012_WYG_181-3b>
於¶鄴諸將各以功次受居第太祖親游之笑曰此亦周
禮六¶勲之差也
蜀都賦曰亦有甲第當衢向術西京賦北闕甲¶第當道直啟¶
　　　　邸<md:KR3k0012_SBCK_181-2b>¶史記曰大王馳入北邸¶
史記封禪書曰方士多言古帝王有都甘泉者其後天
子¶又朝諸侯甘泉作諸侯邸¶
陸機洛陽記曰百郡邸在洛城中東城下歩廣里中
<pb:KR3k0012_WYG_181-4a>
　　　　屋¶
說文曰屋居也¶
釋名曰大屋曰廡廡撫也覆也亦謂之正也屋之正大
者¶也
通俗文曰客堂曰庌(五下/反)¶
聲類曰廡堂下周也¶
釋名曰屋奥也其中温奥¶
易豐卦曰豐其屋蔀其家闚其户閴其無人王弼注云
<pb:KR3k0012_WYG_181-4b>
屋藏隂物也以¶隂處極而最在外際自藏隂者也既豐
其屋又覆其家闇之甚也棄其所處而深自藏闚户無
人¶
詩鵲巢行露曰誰謂雀無角何以穿我屋<md:KR3k0012_SBCK_181-3a>¶又曰於我乎夏屋渠渠注云夏大也渠渠猶勤勤也¶
又車轔小戎曰在其板屋亂我心曲注云西戎板屋心
曲心¶之委曲也¶
又曰瞻烏爰止于誰之屋
<pb:KR3k0012_WYG_181-5a>
周禮冬官廬人曰殷重屋堂脩七尋崇三尺四阿重屋
考¶工記葺屋三分瓦屋四分注云各分其修以基為峻¶
尚書大傳曰武王伐紂觀兵於孟津有火流於王屋化
為¶赤烏三足¶
禮記富潤屋¶
左傳清廟茅屋昭其儉也¶
又曰宋灾樂喜為政火所未至撤小屋塗大屋注云大
屋難¶撤故就塗之
<pb:KR3k0012_WYG_181-5b>
又曰欒氏乗公門宣子謂趙鞅曰矢及君屋死之鞅用
劒<md:KR3k0012_SBCK_181-3b>¶以帥卒欒氏退¶
又昭六年傳曰叔孫婼聘於晉一日必葺其墻去日如
始¶至¶
東觀漢記曰鍾離意為棠邑令初到無屋意乃出俸錢
作¶屋民賫柱趣作浹日而成畢為民士祝曰興功役者
令也¶如有禍祟令當之民大恱¶
又曰王覇建武初連徵不至覇安貧賤居常茅屋蓬户
<pb:KR3k0012_WYG_181-6a>
藜藿不厭然樂道不息以夀終¶
吳志是儀字子羽為人不治産業造屋纔足自容隣家
起¶大宅孫權出望見起屋左右曰是儀家權曰是子羽
儉必¶非也令人親至果在隣舍¶
又曰魚宗為將軍朱據長史將母在營夜雨屋漏宗起涕
泣¶謝母母曰但當勉之何足泣也<md:KR3k0012_SBCK_181-4a>¶晉記曰左將軍王廙中宗姊弟為母起屋違制上流涕¶
責廙
<pb:KR3k0012_WYG_181-6b>
皇甫謐列女傳曰衞農與妻宿客舍遇雷風雨妻夢虎
齧其¶足驚起相謂曰我此行未宜天欲戮我夫妻出中
庭叩頭¶屋壊壓殺數十人¶
家語曰孔子厄於陳蔡從者七日不食子貢以貨竊犯
圍¶出糴於野人得米一石焉顔囘仲由炊之壊屋之下
有埃¶塵黒墮飯中顏回取而食之子貢自外望見之不
恱以為¶竊食(吕氏春/秋亦載)¶
又曰周公居冢宰之尊而猶下白屋之士日見百七十人
<pb:KR3k0012_WYG_181-7a>
新語堯¶舜之人可比屋而封桀紂之人可比屋而誅¶
漢武故事曰上起神屋九間雖崑崙𤣥圃不之過也¶
又曰武帝四歲封膠東王属長主抱膝上問曰兒欲得
婦<md:KR3k0012_SBCK_181-4b>¶不長主指左右長御百餘人皆云不用因指其女問
曰阿嬌¶好不帝笑對云好若得阿嬌作婦當作金屋貯
之長主大¶恱乃苦要上遂定㛰¶
漢官典職曰南北宫相去七里中間作大屋複道三重
天¶子案行中央臺官從左右
<pb:KR3k0012_WYG_181-7b>
崔凱䘮服節曰禮人君宫室之制為殷屋四厦也卿大
夫¶為夏屋隔半以北為正室中半以南為堂正室齋室也¶
神異經曰西北金闕北荒有百屋齊長四十丈畫以五色¶
戴延之西征記曰洛陽城有鬱金屋¶
廣志曰大秦國以青水精為屋¶
郡國志秦州俗尚氣力不恥寇盜弓馬射獵以為工能
其¶居八板為屋故詩云在其板屋修我甲兵及車轔駟
鐵小¶戎皆言田狩之事<md:KR3k0012_SBCK_181-5a>¶
<pb:KR3k0012_WYG_181-8a>
論衡曰豐屋知名家喬木知舊都鴻文在國聖世之驗
又¶工伎之書起宅蓋屋必擇吉日夫屋覆人形宅居人
體何¶患害于歲月而必擇之亦如以障蔽人身者神要
之則夫¶裝車治船亦當擇日¶
世説曰蔡司徒説在洛陸機兄弟住叅公左廨中數間
瓦屋¶士龍住東頭士衡住西頭¶
又曰庾闡化揚都賦成以示庾亮亮云可三二京四三
都¶謝安云不得爾此是室下架屋耳事事擬學而無不
<pb:KR3k0012_WYG_181-8b>
儉狹¶
張景陽詩曰蜘蛛網四屋¶
七啟曰雲屋浩汗¶
陶潛集曰少無適俗韻性本愛丘山方澤十餘畆草屋八
九¶間¶
劉義恭啓事曰洪恩覃被賜臣息伯龠檉屋二間<md:KR3k0012_SBCK_181-5b>¶楚詞九歌曰魚鱗屋兮龍堂¶
　　　　家
<pb:KR3k0012_WYG_181-9a>
説文牖户之間謂之扆内謂之家¶
易家人有嚴君焉父母之謂也¶
又曰家人嗃嗃悔厲吉也婦子嘻嘻失家節也¶
又曰女正位乎内男正位乎外
詩曰刑于寡妻至于兄弟¶以御于家邦言文王自家刑
邦國¶也
後漢書曰李通嚴毅治家如公庭¶
　　　　舍
<pb:KR3k0012_WYG_181-9b>
説¶¶文曰市居曰税¶舍
禮記有客弗能館不問其所舎¶
左傳秦獲晉侯以歸晉大夫反首茇舍從之注云反首
亂¶頭髮反下垂也茇草也舍止也<md:KR3k0012_SBCK_181-6a>¶漢書曽城舎班婕妤居之¶
又曰成帝趙皇后女弟合徳絶幸為昭儀居昭陽舎¶
桓譚新論曰董賢女弟為昭儀居椒風舎
後漢書曰朱祐初學長¶安帝往候之祐不時相勞苦而
<pb:KR3k0012_WYG_181-10a>
先升講舎後車駕幸其第¶帝因笑曰主人得毋舎我講
論乎以有舊恩時加賞賚¶
謝承後漢書曰趙昱請處士綦母君公立精舎而受公
羊傳¶
又曰楊震客居湖縣立精舍家貧常以種藍自業¶
又曰楊竒字公挺震之𤣥孫少有志節不以家勢為名
交¶結英彦不與豪右相交通於河南緱氏界中立精舎
門徒¶常二百人
<pb:KR3k0012_WYG_181-10b>
又曰陳寔字仲弓詣大學郭林宗陳仲舉為親友歸家
立¶精舎講授諸生數百人¶
又曰周磐字堅石初為安陵令以從弟暢為司𨽻縣属
州<md:KR3k0012_SBCK_181-6b>¶部換陽夏令復換重合令磐以厯二縣耻復經三城
遂去¶還家立精舎授徒守先人冡墓逺方知名¶
又曰張渙字然明𢎞農華隂人詣太學受業博通五經
隠¶處在扶風郿縣界中立精舍斟酌法喬卿之雅訓晝
誦書¶傳暮習弓馬
<pb:KR3k0012_WYG_181-11a>
魏武令曰孤本欲自立精舎春夏讀書今遂為國討賊¶
後漢書張湛稱疾不朝拜大中大夫居中東門候舎故
時¶人號曰東門君¶
齊書周顒字彦倫汝南成安人也智林道人遺書顒於
鍾¶山西立隠舎休沐則歸之¶
古今注野人為圓舎如蝸牛之殻故曰蝸舎¶
　　　　廬¶
説文廬寄也春夏居秋冬去<md:KR3k0012_SBCK_181-7a>¶之
<pb:KR3k0012_WYG_181-11b>
釋名曰寄此為廬¶
周禮凡國野之道十里有廬廬有飲食¶
漢書武帝賜嚴助書曰制詔㑹稽太守君厭承明之廬
張晏¶曰承明廬在石渠閣外直宿房曰廬也¶¶¶
後漢書曰汝南薛苞字孟聚父取後妻憎苞分出¶外日
夜號泣不能去被毆杖不得已廬於門外旦入洒掃¶進
食父怒逐之又廬於里頭晨昏不廢積嵗餘父母慙而¶
還之
<pb:KR3k0012_WYG_181-12a>
東觀漢記曰耿純率宗族歸光武純兄歸燒家廬舎上
以¶問純純曰恐宗人賔客卒有不同故焚廬舎絶其返
顧¶之望上大笑<md:KR3k0012_SBCK_181-7b>¶又曰李珣為武威太守後坐事免無田宅財産居山澤
結¶草為廬
魏略曰楊沛前後宰厯城不以私計分意後¶歸家無餘
積無他奴婢占河南席陽亭部荒田二頃分牛¶廬居止
其中
<pb:KR3k0012_WYG_181-12b>
魏志曰管寕至遼東乃廬於山谷時避難者多居郡南
而¶寧居北示無遷志¶
晉書征虜將軍石崇河南金谷中構有别廬冠絶時輩
引¶致賔客日以賦詩¶
諸葛亮表先帝不以臣卑鄙三顧臣於草廬之中諮臣
以¶當世之事¶
郡國志廬山周武王時有匡俗先生字君孝兄弟七人
皆¶有道術結廬於此仙去空廬尚存故曰廬山
<pb:KR3k0012_WYG_181-13a>
皇甫謐髙士傳曰世莫知焦先所出或言生漢末無父
母<md:KR3k0012_SBCK_181-8a>¶兄弟見漢衰乃不言常結草為廬冬夏袒露垢汗如
泥後¶野火燒其廬先因露寢遭冬雪大至先袒卧不移
人以為¶死就視如故¶
洛陽故宫名曰侍中廬在南宫中¶
　　　　屠蘇(附/)¶
通俗論曰屋平曰屠蘇¶
廣雅曰屠蘇庵也
<pb:KR3k0012_WYG_181-13b>
魏略李勝為河南尹㕔事前屠蘇壊令人治之¶
　　　　庵
釋名曰圜屋曰庵庵掩也自覆掩也<md:KR3k0012_SBCK_181-8b>¶　
　
　
　
　太平御覽卷一百八十一
