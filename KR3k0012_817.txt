# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:48.489947
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 817
#+PROPERTY: FILE SB11n0727-817太平御覽-卷之八百一十七.
<pb:KR3k0012_SBCK_817-1a>¶
太平御覽卷第八百一十七¶
　布帛部四¶
　　　　　絹¶
廣雅曰繁繐鮮文縠絹也¶
&KR0003;文曰絹似霜¶
釋名曰絹䋌也其絲䋌厚而䟽也¶
東觀漢記曰南陽太守杜謂㘴遣客爲弟報仇&KR0013;徴㑹病¶
卒䘮無所歸詔使持䘮郡國邸&KR0608;絹絹千疋¶
謝承後漢書曰陳留夏馥避黨事遁迹黒山弟靖載絹徃¶
餉之於深陽縣客舎見馥顔色衰毀不復識聞其聲乃覺之¶
華嶠後漢書曰李&KR1336;等大戰弘農百官士卒死者不可勝¶
數董承宻招白波帥李樂等率衆來共擊&KR1336;等大破之乗¶
輿乃得進承夜潜過曰先具舟舩爲應帝歩出營臨河岸¶
<pb:KR3k0012_SBCK_817-1b>¶
高不得下時中官伏徳扶中宫一手持十疋絹乃取德絹¶
連續挽而下餘人匍匐岸側或自投死亡¶
又曰陳寔在郷閭平心率物有盗夜入其室止於梁上寔¶
見呼命子孫訓之曰不善之人未必本不慈習與性成如¶
梁上君子是也盗驚自投地寔徐譬之曰視君狀皃不似¶
惡人冝&KR0055;克巳反善然當由貧今遺絹二疋自是一縣無¶
復盗竊¶
魏略曰文帝在東宫嘗從曹洪貸絹百疋洪不　及洪¶
犯法自分必死後遂得原¶
魏志曰趙儼爲朗陵長時𡊮紹舉兵南侵遣招誘䂊州諸¶
郡多受其命唯陽安郡不動而都尉李通急録户調儼見¶
通曰方今天下未集諸郡並叛懷附者復収其緜絹小人¶
樂亂能無遺恨且逺近多虞不可不詳也通曰紹與大軍¶
<pb:KR3k0012_SBCK_817-2a>¶
相持甚急左右郡縣皆叛乃爾&KR0002;緜絹不調送&KR0026;聽者必¶
謂我顧望有所須待也儼曰誠亦如君慮然當權其輕重¶
小緩調當爲君釋此患乃書與荀彧¶
又曰孫禮爲楊州刺史呉大將全琮帥數萬衆來侵冦時¶
州兵　在者無幾禮躬勤禦之戰於芍陂禮犯䧟白刃¶
馬&KR0013;數創手秉桴鼔&KR0108;不顧身賊衆乃退詔書慰勞賜絹¶
七百疋¶
魏略曰鮮卑素利等數來　多以牛馬遺田䂊䂊輙送¶
官胡以爲所䂊物顯露不如持金乃宻懷金三十斤謂䂊¶
曰願辟左右我物有所遺豫從之胡因跪曰我見公貧故¶
前後遺公牛馬公輙送官今宻以此上公可以爲家資豫¶
張䄂受之荅其厚意胡去後悉皆付外具以狀聞於是詔¶
褒之曰昔魏絳開懷以納戎今卿舉䄂以受狄朕甚嘉焉¶
<pb:KR3k0012_SBCK_817-2b>¶
乃即賜絹五百疋豫得賜分以其半藏小府後胡復來以¶
半與之¶
又曰田豫罷官歸居魏縣會汝南遣徤歩詣征北感豫宿¶
恩過拜之豫爲殺雞炊黍送詣陌頭謂之曰罷老苦汝來¶
過無能有益&KR0002;何徤歩愍其貧羸涕流而去還爲故吏民¶
&KR0003;之汝南爲具資絹數千疋遣人餉豫豫一不受¶
魏志曰景初中賜倭士王白絹五十疋¶
魏文帝詔曰今與孫驃騎和通啇旅當日月而至而百賈¶
偷利喜賤其物平價又與其絹故官逆爲平凖耳官豈少¶
比物軰耶¶
呉志曰丹陽太守李衡每欲治家妻輙止之衡宻遣客十¶
人於武陵龍陽洲上作宅種甘千株臨死勑兒曰汝母惡¶
吾治家故窮如是然吾州里有千頭木奴不責汝衣食歳¶
<pb:KR3k0012_SBCK_817-3a>¶
止一疋絹亦足用耳衡亡後二十餘日以問母曰此當是¶
種甘也汝家失十戸客七八年必汝父遣爲宅汝父嘗稱¶
太史公言江陵千樹橘當封君吾荅人患無徳貧方好耳¶
用此何爲呉末衡甘成歳得絹數千疋家道殷足¶
呉録曰𡊮愽爲太守黄君舉爲孝廉爲業令以俸禄市縑¶
絹餉黃君家黄氏&KR0018;郷里債債家到門輙應云待葉令家¶
餉¶
王隱𣈆書曰王尼見太傅越曰公&KR0018;尼物越荅初不識此¶
事尼曰昔楚人失布謂令尹盗者以令尹執政不能奉禮¶
率法至使盗賊公行是與自盗無異也尼舎資財軍㓂輙¶
略公爲宰輔未能禁賊令尼窮困是亦明公&KR0018;物也越意¶
解大𥬇與尼絹五十疋¶
王隱𣈆書曰劉實爲伐蜀人作爭功　得千疋絹¶
<pb:KR3k0012_SBCK_817-3b>¶
又曰&KR0171;節從兄韶亡後著青黃絹單衣來與節言¶
虞預𣈆書曰武帝論平呉功唯羊祐王濬張華三人各賜¶
絹万疋其餘莫得比此¶
于寳𣈆紀曰華譚依周馥及琅邪王遣甘卓攻馥譚先於¶
卓有恩卓募人入城求譚入者至舎問華侯在不吾甘楊¶
威使也譚曰不知華侯所在抽絹二疋授之使人還以告¶
卓曰是華侯也¶
𣈆陽秋曰有司奏依舊調編絹武帝不許¶
又曰荆州刺史&KR0067;氷中子襲嘗貸官曹絹十疋氷怒撻之¶
市絹還官¶
又曰胡威字伯虎父質之爲荆州也威自京都省之停中¶
十餘日告歸臨辭質賜其絹一疋爲道路粮威跪曰大人¶
清髙不審於何得此絹質曰是吾俸之餘故以與汝耳¶
<pb:KR3k0012_SBCK_817-4a>¶
又曰&KR0074;温入蜀聞有善星人招致之獨執其手於星下問¶
國祚脩短星人曰太微紫微文昌三宫氣候决無憂虞五¶
十年外不論耳温不悅送絹一疋錢五千與之¶
𣈆中興書曰翟楊字道淵㝷陽人太守于寳遣船餉之勑¶
吏曰翟公廉讓卿致書訖便委船還楊無人送致乃更貨¶
易絹物因&KR0009;還寳¶
宋書曰沈慶之年八十夢有人以兩疋絹與之謂曰此絹¶
足度寤而謂人曰老子今年不免矣兩疋八十尺也足度¶
無盈餘矣是歳果卒¶
又曰李安人行南徐州事　叅軍王廻素爲安人所親¶
盗絹二疋安人流涕謂曰我與卿契闊備甞今日犯王法¶
乃卿&KR0018;我也於軍門斬之¶
又曰孝武時齊庫上絹年調鉅万疋綿亦稱此期嚴限峻¶
<pb:KR3k0012_SBCK_817-4b>¶
人間買絹一疋至二三千緜一兩三四百貧者賣妻子甚¶
者或自縊死沈懷文具陳人困由是緜絹薄有所減¶
又曰阮佃夫佞幸專權有人餉絹二百疋嫌少不荅書¶
齊書曰䂊章王嶷拜陵還過延陵季子廟觀沸井有水牛¶
突部伍直兵執牛推問嶷不許取絹一疋撫繫牛角放歸¶
其家¶
又曰蕭赤斧遷給事中太子詹事卒於家貧無絹衾衣¶
梁書曰吉士瞻少時嘗於南蠻國中擲塼無禈褰露爲儕¶
軰所侮及平魯休烈軍得絹三萬疋乃作百禈於外並賜¶
軍土不以入室¶
又曰劉孝綽爲吏部郎坐受人絹一束爲餉者所訟左遷¶
信威臨賀王長史¶
又曰任昉爲義興太守及&KR0013;代登舟止有絹七疋米五石¶
<pb:KR3k0012_SBCK_817-5a>¶
至都無衣鎭軍將軍沈約遺裠衫迎之¶
又曰費昶善爲樂府甞作皷吹曲武帝重之勑曰才意新¶
拔有足嘉異昔邯鄲愽物卞蘭巧辭束帛之賜實惟勸善¶
可賜絹十疋¶
又曰周石珎建康之廨&KR0674;也世以販絹爲業¶
又曰傅昭爲臨海太守縣令甞餉栗寘絹于簿下昭𥬇而¶
還之¶
又曰裴邃爲北梁𥘿二州刺史復開創屯田數千頃倉&KR0338;¶
盈實省息邊運人吏獲安乃相率餉絹千餘疋邃從曰汝¶
等不應爾吾又不可逆汝納其二疋而巳¶
後魏書曰李崇在官和厚明於决斷然性在財賄販肆聚¶
歛上令王公巳下從者百餘人皆令任&KR0018;布絹即以賜之¶
多者過二百疋少者百餘唯長樂公兩手持絹二十疋而¶
<pb:KR3k0012_SBCK_817-5b>¶
出亦不異衆而當世稱其廉儉尚書令任城王澄疾不起¶
賜絹百疋崇與章武王融以所&KR0018;過多顛仆於地崇乃復¶
腰融至損脚時人爲之語曰陳留章武傷腰折股貪人敗¶
𩔖穢我明主¶
又曰爾朱榮之奉莊帝召百官悉至河隂素聞元順數諫¶
諍惜其諒直謂朱端曰可語元僕射但在省不須來順不¶
達其旨聞害衣冠遂便出走馬爲鮮于康奴所害家徒四¶
壁無物歛尸令史王才逹裂裳覆之帝勑侍中元祉曰宗¶
室䘮亡非一不可周贍元僕射清苦之節死乃益彰特贈¶
絹百疋¶
又曰楊津除歧州刺史巨細躬親孜孜不倦有武功人賞¶
絹三疋去城十里爲賊所刼時有使者馳馹而至&KR0013;刼人¶
因以告之使者到州以狀白津津乃下教云有人着某色¶
<pb:KR3k0012_SBCK_817-6a>¶
衣乗某馬在城東十里&KR0013;殺不知姓名&KR0002;有家人可速収¶
視有一老母行哭而出云是巳子於是遣&KR0016;追収并絹具¶
獲自是闔境畏服¶
又曰楊津爲華州刺史先是受調絹度尺特長在事因縁¶
共相進退百姓苦之津乃令依公尺其輸物尤好者賜以¶
杯酒而出其所輸少劣者爲受之但無酒以示其耻於是¶
競相勸勵官調更勝¶
又曰趙柔有人遺柔鏵數百枚者柔與子善明鬻之市有¶
人從柔買索絹二十疋有啇人知其賤與柔三十疋善明¶
欲取之柔曰與人交易一言便定豈可以利動心遂與之¶
搢紳之流聞而敬服¶
又曰陸馥爲相州刺史發姦擿伏事無不驗百姓以爲神¶
明無敢刼盜者在州七年家至貧約徴爲散&KR0016;常侍百姓¶
<pb:KR3k0012_SBCK_817-6b>¶
乞留馥千餘人獻文不許謂羣臣曰馥之著政雖古人何¶
以加之賜絹五百疋¶
又曰李元忠去任歸李魚川孝莊時盜賊蠭起清河有五¶
百人西戎還經南趙郡以路梗共投元忠奉絹千餘疋元¶
忠唯受一疋殺五牛以食之遣奴爲導曰&KR0002;逢賊但道李¶
元忠遣如言賊皆舎避¶
又曰韓麒麟爲齊州刺史立性恭愼&KR0106;置律令於㘴傍臨¶
終之日唯有俸絹數十疋清貧如是¶
又曰陽平王子&KR0283;轉徐州刺史至州病重帝勑徐成伯乗¶
傳療疾差成伯還帝曰卿定名醫賚絹三千疋成伯辭請¶
受一千帝曰詩云人之云亡&KR0022;國殄瘁以是而言豈惟三¶
千疋乎¶
又曰　穆再轉汝陽太守遇水澇人飢上表請輕租賦帝¶
<pb:KR3k0012_SBCK_817-7a>¶
從之遂勑汝陽一郡聽以小絹爲調¶
又曰髙允卒詔給絹一千疋布二千疋綿五百斤錦五十¶
疋雜綵百疋榖千斛以助喪用也¶
又曰王靈字羅漢爲南兖州刺史取官絹因染遂有割易¶
御史糺劾㑹赦免¶
又曰宋鴻貴爲定州北平府叅軍送戍兵於荆坐取兵絹¶
四百疋兵欲告之乃斬兵十人¶
又曰公孫&KR0100;爲武牢鎮將初太武將北征發驢以運粮使¶
&KR0100;部調雍州䡄令驢主皆加絹一疋乃與受之百姓語曰¶
驢無強弱&KR0018;絹自壯衆共嗤之¶
北齊書曰崔暹遷尚書左僕射儀同三司時調絹以七尺¶
爲丈暹言之乃依舊焉¶
又曰孝昭常賜百官射王晞中的當得絹爲不書箭有司¶
<pb:KR3k0012_SBCK_817-7b>¶
不與晞陶陶然曰我今可謂武有餘文不足矣¶
隋書曰庫狄士文嘗入朝遇上置酒高㑹賜公卿入左藏¶
任取多少人皆極重士文獨口衘絹一疋兩手各持一疋¶
上問其故士文曰臣口手俱滿餘無所須上異之别加賞¶
物勞而遣之¶
唐書曰侍御史馬周上䟽云徃者貞觀之&KR0004;一疋絹纔得¶
一斗米而天下怗然百姓知陛下甚憂憐之故人人自安¶
曽無怨讟自五六年來頻歳豐稔一疋絹得粟十餘石而¶
百姓皆以爲陛下不憂憐之咸有怨言又今所營爲樂¶
多不急之務故也¶
又曰太宗初即位風聞諸曹案典受賂乃遣左右試以財¶
物遺之有司聞令史受餽絹一疋上將殺之裴短進諌曰¶
此人受賂誠合重誅但陛下以物試人則行極法所謂固¶
<pb:KR3k0012_SBCK_817-8a>¶
入其罪恐非導德齊禮之義上善之¶
又曰髙宗朝詔自今巳後天下嫁女受財三品巳上之家¶
不得過絹三百疋四品不過二百疋六品七品不得過百¶
疋皆充所嫁女之資裝等用其夫家不得受陪門之財¶
又曰文宗大和六年賜故衛國公李靖五代孫前鳯翔司¶
録叅軍　芳絹二百疋衣笏一副并還先奏髙祖太宗書¶
詔及官告衣物等¶
後唐史曰賜宰相李愚絹百疋錢百緡鋪陳物一十三什¶
時愚病上令中使宣問愚所居寢室蕭然四壁卧弊氊而¶
巳中使具言其事上曰嘻宰相月俸錢幾何而委頓如此¶
故有是賜¶
四王起事曰張方移惠帝於長安兵人入殿取物特調御¶
絹二尺幅自魏𣈆之積將百餘萬疋三日取之尚不缺角¶
<pb:KR3k0012_SBCK_817-8b>¶
四王起事曰惠帝於鄴與成都王還洛陽出城倉卒上下¶
無持資食之調道中有駈羊二百餘口者便勒將至洛得¶
以爲糧至洛盧志啓以右藏絹倍還羊主¶
捜神記曰永嘉中有天笁胡人能取絹與人各執一頭剪¶
斷之巳而取兩叚合持之則復還連緜可練無異故體也¶
又曰呉先主病遣人於門觀不祥巫啓見一&KR0017;著絹巾似¶
是大臣將相其夜先主夢見魯肅來入衣巾如之¶
述異記曰清河崔基寓居青州朱氏女姿容絶倫崔頃懷¶
招賢約女爲妾後三更中忽聞扣門外崔披衣出迎女雨¶
淚嗚咽云適得暴疾䘮亡忻愛永奪悲不自勝女於懷中¶
抽兩疋絹與崔曰近自織此絹欲爲君作禪衫未得裁縫¶
今以贈離崔以錦八尺荅之女取錦曰從此絶矣言畢豁¶
然而滅至旦告其家女父曰女昨夜忽心痛夜亡崔曰君¶
<pb:KR3k0012_SBCK_817-9a>¶
家絹帛無零失耶荅云此女舊織餘兩疋絹在箱中女云¶
之始婦出絹欲裁爲送終衣轉眄失之崔因此具&KR0003;事狀¶
先賢行狀曰范郃字孝悌少時㑹省外家逢掠者駈其牛¶
取衣物去郃還車知賊不得席後三疋絹乃追呼令取之¶
賊知長者悉還所取而辭謝焉¶
三輔决録曰平陵士孫&KR0108;貲至一億七十萬冨聞京師而¶
性儉&KR2719;從子瑞辟梁兾掾奮送絹五疋食以乾魚¶
鄴中記云石虎以辰曰臘子曰祖祖於殿庭立五仙人高¶
數丈五綵幢蓋大㑹羣臣於太武殿上祖曰探三探乃有¶
得絹百疋者有得數十疋者有得土者虎輙大𥬇以爲樂¶
孔舒元在窮記曰太安二年六月賊遂來入門時家見有¶
絹布三千餘疋及衣&KR0013;器物皆令婢使輦出著庭中恣其¶
所取¶
<pb:KR3k0012_SBCK_817-9b>¶
魏武帝令曰今清時但當盡忠於國効力王事雖&KR0059;結好¶
於他人用千疋絹萬石穀猶無所益¶
又曰東曹&KR0122;田疇言前以無功橫&KR0013;封賞之賜以實自歸¶
教從所執昨到下車見絹三千疋穀五千斛驚愕恠懼未¶
敢自寧乞還藏府以爲軍儲¶
世語曰王經字彦律初爲江夏太守大將軍曹爽附絹二¶
十疋令交布於呉經不發書弃官歸母問歸狀經以實對¶
母以經典兵馬而擅去對送吏杖經五十爽聞不復罪經¶
世&KR0003;曰范宣年八歳後園挑葉誤傷指大啼人問痛耶荅¶
曰非爲痛也但身體髮膚不敢毁傷是以啼耳宣㓗行廉¶
約韓豫章遺絹百疋終不肯受後韓與范同車就車裂二¶
丈韓云寧可使婦無裩也范𥬇而受之¶
孝子傳曰董永父終貧不遂葬以身質錢一萬旣葬就後¶
<pb:KR3k0012_SBCK_817-10a>¶
逢一女子求與永爲妻云能織絹永詣主人主人令織一¶
旬三百疋債足女辭去曰我天之織女也帝見君孝使我¶
共償耳因遂不見(事具孝/感門)¶
太平衘覽卷第八百一十七¶
<pb:KR3k0012_SBCK_817-10b>¶
