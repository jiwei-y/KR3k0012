# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:59.411376
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 956
#+PROPERTY: FILE SB11n0727-956太平御覽-卷之九百五十六.
<pb:KR3k0012_SBCK_956-1a>¶
太平御覽卷第九百五十六¶
　木部五¶
　　　榆　桐　楊柳(上)¶
　　　　　榆¶
毛詩曰東門之枌疾亂也幽公荒&KR0075;男女棄其舊業亟¶
㑹於道路歌舞於市井爾東門之枌(枌白/榆也)宛丘之栩子仲¶
之子婆娑其下¶
又山有樞曰山有樞隰有榆¶
毛詩義䟽曰駮馬梓榆也駮犖(吕角/切)遥視似駮馬¶
周禮秋官曰烜氏四時變國火春取榆柳之火¶
禮記内則曰堇荁枌榆兎薧滫髓以滑之(榆曰/白枌)¶
春秋元命苞曰三月榆莢落¶
春秋運斗樞曰玉衡星散爲榆¶
<pb:KR3k0012_SBCK_956-1b>¶
爾雅曰蓲荎(音歐迭郭璞曰詩云/山有樞今之刺榆)無枯其實荑(枯榆也生/山中葉圎)¶
(而厚剥皮合漬之其/味辛香所謂蕪荑也)¶
&KR0003;文曰榆白枌也梗山枌榆有刺莢可以爲蕪荑¶
史記曰凢望雲氣平望在榆上下千餘二千里也¶
漢書曰髙祖禱豐枌榆社(張晏曰扮榆社在豊東北三十/里或曰枌榆郷名也髙祖里社)¶
(也)¶
又天文志曰成帝河平元年旱傷麥民食榆皮¶
又循吏傳曰龔遂爲渤海太守勸民務農桑令口種榆一¶
樹¶
魏志曰鄭澤爲魏郡太守百姓乏材木乃課種榆爲籬¶
後魏書曰太祖道武皇帝諱珪七月七日生三合陂北明¶
年有榆生於埋胎處遂成林¶
又曰桓帝曽中蠱歐吐之地乃生榆木¶
<pb:KR3k0012_SBCK_956-2a>¶
趙書曰從幽州大道滹沱造浮橋植行榆五十里置行宫¶
管子曰五沃之土其榆條長¶
莊子曰鵲上髙城之垝而巢於髙榆之㒹城壞巢折凌風¶
而起故君子之居丗也得時則義行失時則鵲起¶
淮南萬畢術曰八月榆檽(音/而)令人不飢(注曰以羙酉漬榆/檽曝乾以清梁米)¶
(紫莧實蒸令相合欲不食者/三指撮酒以服之即不飢耳)¶
韓詩外傳曰楚莊王將伐晉曰敢諌者死孫叔敖進諌曰¶
臣園中有榆榆上有蟬蟬方&KR0108;翼悲鳴飲清露不知螳蜋¶
之在後曲頸欲食之螳蜋方欲食蟬不知黃雀在後舉頭¶
而欲啄之黄雀食螳蜋不知童子挾彈在榆下欲彈之童¶
子方彈黃雀不知在前有&KR0055;坑後有掘株也楚乃息伐¶
桓譚新論曰劉子駿信方士虚言爲神仙可學余見其庭¶
下大榆樹乆而剥折指謂曰彼樹無情然猶朽蠧人雖欲¶
<pb:KR3k0012_SBCK_956-2b>¶
愛飬何能使之不衰¶
愽物志曰食枌榆則眠不欲覺¶
晉宫闕名曰華林園榆十九株¶
雜五行書曰舎北種榆九株蠶大得¶
廣志曰有姑榆有郎榆郎榆無莢材又任車用至善青䗍¶
者出渤海東先以供官¶
石虎鄴中記曰襄國鄴路千里之中夾道種榆盛暑之月¶
人行其下¶
鄒子曰春取榆柳之火¶
范子計然曰蕪荑出地赤心者善¶
汜勝之書曰種禾無期因地爲時三月榆莢雨時髙地強¶
土可種禾¶
崔寔四民月令曰二月榆莢成者収乾以爲醬隨節早晚¶
<pb:KR3k0012_SBCK_956-3a>¶
勿失其適¶
夢書曰榆爲人君德至仁也夢採榆葉受賜恩也夢居樹¶
上得貴官也夢其葉滋茂福禄存也¶
古樂府詩曰天上何所有歷歷種白榆¶
應璩與龐惠恭書曰見所上利民之術殖濟南之榆栽漢¶
中之&KR0238;¶
嵆康養生論曰豆令人重榆令人瞑愚智所知也¶
　　　　　桐¶
易緯曰桐枝濡毳而又空中難成易傷湏成氣而後華¶
尚書禹貢曰嶧陽孤桐(嶧山之陽特生/桐中爲琴瑟)¶
毛詩卷阿曰梧桐生矣于彼髙崗(梧桐柔/木也)¶
又定之方中曰樹之榛栗椅桐梓&KR0238;爰伐琴瑟¶
詩義䟽曰梓實桐皮曰椅今民云梧桐也有青桐白桐赤¶
<pb:KR3k0012_SBCK_956-3b>¶
桐白桐冝琴瑟今雲南䍧牱人績以爲布¶
禮記月令曰清明之日桐始華(周書曰不始/華&KR0010;有大寒)¶
禮斗威儀曰君乘火而王其政平梧桐爲常生¶
爾雅曰櫬梧也(今梧/桐)榮桐木(即梧/桐)¶
後漢書曰蔡邕㤗山行見㸑桐聞爆聲曰此良木也取而¶
爲琴¶
齊書曰豫章王於邸起山列種桐竹號爲桐山武帝幸之¶
置酒爲樂¶
管子曰五沃之土其木冝桐¶
莊子曰外乎子之神勞乎子之精𠋣樹而吟據梧而瞑(神/不)¶
(休於性分之内則外矣精不正於自足之極則勞矣/故行則倚樹而吟坐則據桐而瞑言有情者之自困)¶
又曰鵷鶵發南海而飛到北海非梧桐不止非竹實不食¶
又曰空門來風桐乳致巢(司馬彪注曰門户空風喜投之/桐子似乳着葉而生鳥喜巢之)¶
<pb:KR3k0012_SBCK_956-4a>¶
孟子曰今有場師舎其梧檟養其樲(音/二)&KR0068;則爲賤場師矣¶
(弃大/取小)¶
吕氏春秋曰成王與唐叔虞燕居援桐葉以爲珪曰以此封¶
汝虞喜以告周公周公請封虞成王曰余與虞戲也周公¶
曰臣聞之天子無戲言於是遂封叔虞於晉¶
淮南子曰智有所不足故桐不可以爲弩¶
又曰夫以巨斧擊桐薪不待利時良日而後破之加巨斧¶
桐薪之上而無人力之奉雖順招揺挾刑德(招揺斗杓也/刑十二辰德)¶
(十日/也)而弗能破者以其無勢也¶
淮南萬畢術曰桐木成雲(取十石瓦甖滿中水置桐甖/中盖之三四日氣如雲作)¶
董仲舒請雨書曰秋以桐魚九枚¶
風俗通曰梧桐生於嶧山陽巖石之上採東南孫枝爲琴¶
聲甚清雅¶
<pb:KR3k0012_SBCK_956-4b>¶
遁甲經曰梧桐不生則九州異(梧桐以知日月正閏生十二/葉一邊有六葉從下數一葉)¶
(爲一月至上十二葉有閏十三葉小餘者視之/則知閏何月也不生九州各異君天下不同也)¶
王逸子曰木有扶桑梧桐松柏皆受氣淳矣異於羣𩔖者¶
也¶
𥘿記曰&KR0004;長安謡云鳯凰(鳯凰/止阿)房符堅遂於阿房城植桐¶
數萬株以待之至是慕容冲入阿房城而止焉冲小字鳯¶
凰¶
廣志曰梧桐有白者剽國有白桐木其葉有白毳取其毳¶
淹漬緝績織以爲布¶
遊名山志曰吹臺有髙桐皆百圍嶧陽孤桐方此爲劣¶
鄒山記曰鄒山古之嶧山魯穆公改爲鄒今鄒山嶧陽猶¶
多桐樹¶
齊地記曰城北十五里有梧臺即梧宫也¶
<pb:KR3k0012_SBCK_956-5a>¶
論衡曰李子長爲政欲知囚情以梧桐爲之象囚形乃鑿¶
地爲塪卧木囚其中曰罪&KR0002;正木囚不動&KR0002;有寃木囚動¶
出人之精誠着木人也¶
華陽國志曰益州有梧桐木其華綵如絲人績以爲布名¶
曰華布¶
沈懷逺南越志曰青桐華頗似木綿而輝重過之¶
晉宫閣名曰華林園青白桐三株¶
伏侯古今注曰昭帝元鳯三年馮翊人獻桐枝長六尺九¶
枝枝一葉¶
異苑曰晉武帝世吴郡臨平岸崩出一石皷打之無聲以¶
問張華華云可取蜀中桐材刻作魚形扣之則鳴矣於是¶
如言音聞數十里¶
又曰句章吴平門前忽生一株青桐樹上有謡歌之聲平¶
<pb:KR3k0012_SBCK_956-5b>¶
惡而斫殺平隨軍北征首尾三載死桐欻自還立於故根¶
之上又聞樹巓空中歌曰死樹今更青吴平㝷當歸適聞¶
殺此樹巳復有光輝平㝷歸如&KR0017;謡¶
祖台之志恠曰騫保至檀立䲧上北樓𪧐暮皷二中有人¶
着黄練單衣白帢將人持炬火上樓保懼藏壁中湏&KR0119;有¶
二婢上使婢迎一女子上與白帢人入帳中𪧐未明白帢¶
人輙先去如是四五𪧐後向晨白帢人&KR0138;去保因入帳中¶
持女子問向去者誰荅曰桐侯郎道東桐樹廟是至暮鼓¶
二中桐郎來保乃斫取之縛着樓柱明日視之形如人長¶
三尺餘檻送詣丞相渡江未半風浪起桐郎得投入水風¶
波乃息¶
齊民要術曰梧桐山石間生者爲樂器則鳴¶
瑞應圖曰王者任用賢良則梧桐生於東廂¶
<pb:KR3k0012_SBCK_956-6a>¶
桓譚新論曰神農黄帝削桐爲琴¶
任昉述異記曰梧桐園在吴夫差舊國也一名琴川梧園¶
宫在句容縣傳云吴王別館有楸梧成林焉其梧子可食¶
古樂府云梧宫秋吴王愁是也¶
崔𤦺七蠲曰爰有梧桐生于玄谿傳根朽壤託險生危¶
枚乗七發曰龍門之桐髙百尺而無枝中鬱結而輪菌根¶
扶踈以分離¶
魏明帝猛虎行曰雙桐生空井枝葉自相如通泉漑其根¶
玄雨潤其柯緑葉何蓩蓩青條視曲阿¶
張恊七命曰寒山之桐出自大&KR0115;含黄鍾以吐榦據蒼岑¶
而孤生¶
古詩曰井桐棲靈鳯¶
　　　　　楊柳上¶
<pb:KR3k0012_SBCK_956-6b>¶
易大過九二曰枯楊生稊老夫得其女妻¶
焦贛易林豫之晉曰鵲巢柳樹鳩奪其處任力劣薄天¶
命不祐¶
毛詩采薇曰昔我徃矣楊柳依依(楊柳蒲/柳也)¶
又曰東門之楊刺時也婚姻失時男女多違親迎女猶有¶
不至者也東門之楊其葉䍧牂(䍧牂然/盛貌)¶
又南山有臺曰南山有桑北山有楊樂只君子&KR0022;家之光¶
又小弁曰菀彼柳斯鳴蜩嘒嘒(柳木茂盛/則多蟬)¶
又曰菀柳刺幽王也暴虐無親而刑罰不中有菀者柳不¶
尚息焉(有宛然柳葉茂盛之柳行路之/人豈有不庻幾欲就之止息)¶
又東方未明曰折柳樊圃(柳弱脆之木樊蕃也/折以蕃圃無益也)¶
毛詩䟽義曰楊之水不流束蒲蒲柳之木二種一種皮正¶
青一種皮紅白可爲箭竿¶
<pb:KR3k0012_SBCK_956-7a>¶
左傳曰董澤之蒲今人以爲其&KR0841;可爲矣¶
又曰樹杞杞柳也生水旁樹如柳葉麤而白木理微赤今¶
人以爲車轂今其水旁魯國泰山汶水邊路純杞柳也¶
大戴禮曰正月柳梯梯者發葉也¶
爾雅曰檉河柳(郭璞曰河旁/赤莖小楊也)旄澤栁(生澤/中者)楊蒲栁(詩云楊/柳依依)¶
(傳曰董澤/之蒲也)¶
漢書曰上林苑中大栁樹斷卧地一朝起生枝葉有蟲食¶
其葉爲字曰公孫病巳立眭孟以爲木下民之象當有廢¶
故之家孫氏從民間受命爲天子者及昭帝崩無嗣大臣¶
迎立昌邑王王即位&KR0075;亂失道霍光廢之更立昭帝兄衛¶
太子之孫爲宣帝帝本名病巳¶
晉書曰王恭字孝伯羙姿容人多恱之或目之曰濯濯如¶
春月栁¶
<pb:KR3k0012_SBCK_956-7b>¶
又曰嵆康性絶巧而好鍜宅中有一柳樹甚茂乃激水圜¶
之毎夏月居其下以鍜東平吕安服康髙致每一相思輙¶
千里命駕¶
又曰太康末京洛爲析楊栁之歌其曲始有兵革苦辛之¶
歎終以禽獲斬截之事是時三陽貴盛而&KR0013;族㓕太后廢¶
黜幽死宫中折楊栁之應也¶
又桓温傳曰温自江陵北伐行經金城見少爲琅邪時所¶
種栁皆巳十圍&KR0099;然曰木猶如此人何以堪攀枝執條泫¶
然流涕¶
南史隱逸傳曰陶潛字淵明有髙趣宅邊有五柳樹故甞¶
著五栁先生傳¶
晉中興書曰陶侃明識過人武昌道上通種楊柳人有&KR0060;¶
之殖于家侃見識之問何盗官所種于時以爲神¶
<pb:KR3k0012_SBCK_956-8a>¶
沈約宋書曰蕭惠開爲少府不得志寺内齋前草香惠開¶
悉鏟除列種白楊人謂之曰白楊丘墓間所植奈何於庭¶
院種之荅曰人生不得志與死人何異其年惠開暴卒¶
齊書曰王敬則&KR0004;爲散軰使魏於此館種楊柳後貟外郎¶
虞長曜北使還敬則問我昔種楊栁樹今大小長曜曰虜¶
中以爲甘棠¶
太平御覽卷第九百五十六¶
<pb:KR3k0012_SBCK_956-8b>¶
