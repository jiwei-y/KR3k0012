# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:26.226505
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 503
#+PROPERTY: FILE SB11n0727-503太平御覽-卷之五百三.
<pb:KR3k0012_SBCK_503-1a>¶
太平御覽卷第五百三¶
　　逸民部三¶
　　　　　逸民三¶
王隱晉書曰龔莊字子偉巴西人也㓗巳自守與鄉人譙¶
秀齊名父叔爲李特所害莊積年不除喪力弱不能復讎¶
及李壽戍漢中與李期有嫌期特孫也壯欲假壽以報乃¶
&KR0003;壽曰節下&KR0002;能并有西&KR0095;稱藩於晉人必樂從且捨小¶
就大以危易安莫大之䇿也壽然之遂率衆討期果克之¶
壽猶襲僞号欲官之壯誓不仕賂遺一無所受壯書&KR0003;壽¶
以歸順允天心應人望永爲國藩福流子孫壽不納壯謂¶
曰百行之夲莫先忠孝旣假壽殺期私仇巳雪又欲使其¶
歸朝以明臣節壽旣不從壯遂稱耳聾又云手不制物終¶
身不復至成都下帷研考經典覃思文章至李&KR0020;時卒¶
<pb:KR3k0012_SBCK_503-1b>¶
又曰韓績字興齊廣陵人也先避丗居于呉之嘉興父建¶
仕呉至大鴻臚績少好文學以潜退爲操布衣&KR0188;食不交¶
當丗由是東土並宗敬焉司徒王導聞其名辟以爲&KR0122;不¶
就咸康末㑹稽内史孔愉上䟽薦之詔以安車束帛徴之¶
稱老病卒于家¶
又曰譙秀字元彦巴西人也少而静黙不交於丗知天下¶
將亂預絶人事雖内外宗親不相見郡察考廉州舉秀才¶
皆不就及李雄據巴蜀慕秀名具束帛安車徴皆不應常¶
冠皮弁弊衣躬耕山藪後避難宕渠郷里宗族依慿之者¶
以百數秀年出八十衆代之負檐秀曰各有老弱當先營¶
護吾氣力猶足自堪豈以垂朽之年累諸君也年九十餘¶
卒¶
又曰辛謐字叔重隴西狄道人也少有志尚愽學善属文¶
<pb:KR3k0012_SBCK_503-2a>¶
恬靜不接交遊召拜太子舎人諸王文學累徴不起永嘉¶
末沒于劉聦拜太中大夫固辭不受又厯石季龍之世並¶
不應辟命雖處喪亂之中頽然髙邁視榮利蔑如也及冉¶
閔&KR0427;亂復備禮徴爲太常謐遺閔書因不食而卒¶
又曰索襲字偉祖燉煌人也虚靜好學不應州郡之命舉¶
孝廉賢良方正皆以病辭遊思於陰陽之術著天文地理¶
十餘篇多所啓發不與當世交通或獨語獨&KR0015;長歎涕泣¶
或請問不言燉煌太守陰澹奇而造焉經日忘返而歎曰¶
索先生碩德名儒眞可以諮大義澹欲行郷射之禮請爲¶
三老㑹病卒時年七十九¶
又曰楊軻天水人也少好易長而不娶學業精微養徒數¶
百常食麄飯飲水衣短褐人不堪其憂而軻悠然自得踈¶
賔異客音㫖未嘗交也雖受業門徒非入室弟子莫得親¶
<pb:KR3k0012_SBCK_503-2b>¶
言欲所論授入室弟子令相與宣授劉曜僭號徵拜太常¶
軻固辭不赴曜亦敬而不逼遂隱於隴山及曜爲石勒所¶
擒秦人東徙軻留長安石季龍嗣位備&KR0007;纁束帛安車徵¶
之軻以疾辤迫之乃發旣見季龍不拜與語不言有司以¶
軻倨傲請從大不敬論季龍弗從下詔任軻所尙常卧土¶
床覆以布被倮寢其中下無茵褥潁川荀輔好奇之士也¶
造而談經軻瞑目不荅輔發軻披露其形大&KR0015;之軻神體¶
頽然無驚怒之狀于時咸以爲焦先之徒未有能量其深¶
淺也後上䟽陳思鄕求還季龍送以安車蒲輪自歸秦州¶
仍教授不絶¶
又日公孫鳳字子鸞上谷人也隱于昌黎之九城山冬衣單¶
布寢土床彈琴吟咏陶然自得人咸異之莫能測也慕容暐以¶
安車徵至鄴及見暐不言不拜衣食舉止如在九城賔客造請¶
<pb:KR3k0012_SBCK_503-3a>¶
鮮得與言數年病卒¶
又曰公孫永字子陽襄平人也少而好學恬虚隱於平郭¶
南山不娶妻妾非所墾植不衣不食吟咏巖間忻然自得¶
年逾九十操尚不&KR0220;與公孫鳯俱&KR0013;慕容暐徴至鄴王公¶
巳下造之不與言雖經隆寒盛暑端然自&KR0002;一&KR0010;餘詐狂¶
暐送之平郭後符堅又將備禮徴之難其年耆路逺乃遣¶
使致問未至卒堅&KR0055;悼之¶
又曰張忠字巨和中山人也永嘉之難隱於太山恬静寡¶
欲清虚服氣飡芝餌石修導飬之法冬無緼&KR0129;夏則帶索¶
端拱尸居無琴書之適不修經典勸教但以至道虚無爲¶
宗其居依崇巖幽谷鑿地爲窟居去忠六十餘歩五日一¶
朝其教以形不以言弟子授業觀形而退立道壇于窟上¶
每旦朝拜之食用瓦器鑿而爲谷左右居人饋之衣食一¶
<pb:KR3k0012_SBCK_503-3b>¶
無所受年在期頥而視聽無爽符堅遣使徴之乃至長安¶
堅賜以衣冠辝曰年朽髮落不堪衣冠請以野服入謁從¶
之後堅以安車送之行逹華山歎曰我東岳士殁於西岳¶
命也柰何行五十里及&KR0028;而死堅謚安道先生¶
又曰石垣字洪孫自云北海劇人居無定處不娶妻妾不¶
營産業食不求羙衣必麄弊或有遺其衣服受而施人人¶
有喪葬輒杖䇿弔之路無逺近時有寒暑必在其中或同¶
日共時咸皆見之姚萇之亂莫知所終¶
又曰郭荷字承休洛陽人也六丗祖整漢安順之丗公府¶
八辟公車五徴皆不就自整及荷丗以経學荷明究群籍¶
特善史書不應州郡之命張祚遣使者以束帛安車徴爲¶
愽士&KR0021;酒後上䟽乞還祚以安車蒲輪送還張掖東山年¶
八十卒謚曰&KR0007;徳先生¶
<pb:KR3k0012_SBCK_503-4a>¶
又曰祁嘉字孔賔酒泉人也少清貧好學年二十餘夜忽¶
䆫中有聲呼曰祁孔賔隱去來脩飾人間甚苦不可諧所¶
得未毛銖所喪如山崖旦而逃去至燉煌依學官誦書貧¶
無衣食爲儒生都飬以自給遂博通經傳精究大義而教¶
授門生百餘人張重華徴爲儒林&KR0021;酒常謂爲先生而不¶
名之以壽終¶
又曰瞿硎先生者不得姓名亦不知何許人也㤗和末常¶
居宣城郡界山中有瞿硎因以名焉大司馬桓温常往造¶
之旣至見先生&KR0013;鹿裘坐于石室神無忤色温及僚佐數¶
十人皆莫測之乃命伏滔爲之銘賛竟卒於山中¶
又曰宋纎字令文燉煌人也少有逺操沉静不與丗交隱¶
於酒泉南山酒泉太守馬岌髙尚之士也具威儀鳴鍾鼓¶
造纎纎髙樓重閤拒而不見岌歎曰名可聞而身不可見¶
<pb:KR3k0012_SBCK_503-4b>¶
徳可仰而形不可觀吾乃今而後知先生人中之龍也題¶
詩於石壁曰丹崖百丈青壁萬尋竒木蓊&KR0650;蔚&KR0002;鄧林其¶
人如玉維國之琛室邇人遐實勞我心纎注論語及爲詩¶
頌數萬言年八十篤學不倦張祚復遣使者備禮徴爲太¶
子友逼喻甚切纎喟然歎曰德非干木何敢稽停明命遂¶
至姑臧祚遣其太子太和以執友禮造纎稱疾不見贈遺¶
一皆不受後卒謚曰玄虚先生¶
又曰鄧粲長沙人也少以髙㓗著名與南陽劉驎之南郡¶
劉尚公同志友善並不應州郡辟命荆州刺史桓公卑辤¶
厚禮請粲爲别駕粲嘉其好賢乃起應召驎之尚公謂粲¶
曰卿道學&KR0055;衆所推懐忽然改節誠失所望粲荅曰足下¶
可謂有志於隱而未知隱夫隱之爲道朝亦可隱市亦可¶
隱隱&KR0004;在我不在於物公等無以難之¶
<pb:KR3k0012_SBCK_503-5a>¶
又曰汜騰字無忌燉煌人舉孝廉除郎中天下兵亂去官¶
還家太守張閟造之閉門不見禮遺一無所受歎曰吾聞¶
亂丗貴而能貧乃可以免散家財五十萬以施宗族柴門¶
灌園琴書自&KR0244;刺史張&KR0100;徴之爲府司騰曰門一杜其可¶
開乎固辤病卒¶
又曰王長文字德郁廣漢人少以才學知名放蕩不覉州¶
郡辟爲别駕乃微服&KR0060;出舉州莫知所之後於成都市中¶
蹲踞而坐齧胡餅食之刺史知其不出乃禮遣之於是閉¶
門自守不交人事著通&KR0007;經四卷文言卦象可用以爲卜¶
筮¶
晉中興書曰虞喜字仲寜好學愽古中宗&KR0004;鎭江左上䟽¶
薦喜公車徴不至司空賀循每一詣喜輙經信&KR0043;云不能¶
測也康帝以爲散&KR0016;常侍又不起永和&KR0004;將禘太廟應有¶
<pb:KR3k0012_SBCK_503-5b>¶
遞毀尚書郎徐禪詣喜諮焉喜所著數十萬言¶
又曰髙陽許詢字玄度丹陽許玄字逺逰並治髙不仕詢¶
有才藻能清言玄山居服食志求仙道逰㑹稽臨海山誓¶
不歸家乃與婦書令改適後入剡深山莫知所止或以爲¶
昇仙¶
又曰翟陽字長淵尋陽人耕而後食凡有饋贈一無所受¶
&KR0067;亮薦湯以國子愽士徴不起湯子莊字祖休遵湯之操¶
雅好弋釣及長不復獵人或問莊曰同是害生之道而先¶
生止去其一何也莊曰獵自我釣自物故先節其甚者且¶
貪餌吞釣豈我哉時人以爲知言晚節亦不復釣端坐蓽¶
門啜菽飲水徴辟皆不就莊子矯矯子法賜並徴不至丗¶
有隱行¶
又曰郭翻字長翔不交丗事家于臨川唯以漁獵爲娯常¶
<pb:KR3k0012_SBCK_503-6a>¶
以車獵道逢病人以車送之徒歩而返&KR0067;亮薦公車徴不¶
就乗小舡歸武昌&KR0067;翼躬徃造之以翻船狹小欲引入大¶
&KR0179;翻曰使君不以名鄙賤而辱臨之此固野人之舟也遂¶
不肯翼便俯屈入其&KR0179;中終日而去¶
又曰孫略字文度呉人少佃於野人有刈其稲者略避之¶
旣而刈一擔自送與之郷人感愧終日屢空怡然自足辟¶
命皆不就妻虞預女也少禀伯喜風共安儉約¶
又曰何&KR0318;(音/竒)字萬倫飬志衡門不交人事豊約與隣郷共¶
之頻徴不起桓温登&KR0318;縣界山喟然歎曰此山&KR0047;有人焉¶
何某真正是也¶
又曰陶淡字處静&KR0754;之孫雅好仙道年十五六便服食於¶
山中立小草屋設小床獨坐故舊入山&KR0049;者輒移渡澗莫¶
得近夲州舉秀才淡聞遂逃羅縣山中終身不返莫知所¶
<pb:KR3k0012_SBCK_503-6b>¶
終¶
又曰范宣少尚隱遁博綜衆書徴辟並不應雖閑居屢空¶
常研講爲業諷誦之聲有&KR0002;齊魯¶
太平御覽卷第五百三¶
