# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:31.392288
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 580
#+PROPERTY: FILE SB11n0727-580太平御覽-卷之五百八十.
<pb:KR3k0012_SBCK_580-1a>¶
太平御覽卷第五百八十¶
　樂部十八¶
　　　笛　箎　管¶
　　　籥¶
　　　　　笛¶
釋名曰笛滌滌然也¶
史記曰黄帝使伶倫伐竹於昆谿斬而作笛吹之作鳯鳴¶
風俗通曰笛漢武帝時工人丘仲所造也夲出羗中笛滌¶
也所以滌邪&KR0126;納之雅正也長尺四寸七孔¶
樂書曰&KR0327;者滌也丘仲所作可以滌蕩邪氣出楊正聲是¶
故列和善吹裁十二之音應律荀勗樞問依三尺二調成¶
均剪雲夢之霜筠法龍吟之異韻三孔爲籥文舞執之邠¶
人吹也五孔爲篴祴樂用周師掌之六孔爲笛羗人吹之¶
<pb:KR3k0012_SBCK_580-1b>¶
七孔下調漢部用也今之七星古之長笛一定爲調合鍾¶
磬之均各有短長應律吕之度雅樂部内咸用之也¶
馬融自叙曰融性好音能皷琴吹笛爲督郵獨卧郿平陽¶
塢中有洛客舎逆旅吹笛相和融去京師踰年蹔聞甚悲¶
而樂之逆慕簫琴皆有頌而笛獨無乃作笛賦¶
晉書曰桓伊字叔夏善音樂有蔡邕柯亭笛甞吹之王徽¶
之越京泊舟青溪側伊素不相識於岸上過徽之便使人¶
謂之曰聞君善吹笛試爲我一奏伊時巳貴顯素聞徽¶
之名便下車踞胡床爲作三調之弄便上車去客主不交¶
一言¶
晉書向秀作思舊賦曰鄰家有吹笛發聲&KR0705;亮追想疇昔¶
遊宴之好¶
晉中興書曰帝舅王愷甞置酒王遵王敦俱徃女妓吹笛¶
<pb:KR3k0012_SBCK_580-2a>¶
小失聲愷意便令黄門歐殺之一坐改容敦神色自&KR0002;¶
沈約宋書曰晉太始十年中書&KR0101;荀勗中書令張華令郝¶
生皷琴宋同吹笛以爲新引相和¶
唐書曰文宗時雲朝霞以善吹笛進上爲新聲雅樂朝霞¶
能承意變聲頗符上旨猶是有寵¶
丗&KR0003;曰謝仁祖妾何紀有國色善吹笛仁祖死阿紀誓死¶
不嫁郗曇時爲北中郎設權計遂得阿紀爲妾阿紀終身¶
不與曇言¶
幽明記曰永嘉中泰山巢氏先爲相縣令居在晉陵家婢¶
採薪忽有一人隨追尋隨婢還家不使人見見形者唯婢¶
而巳毎與婢飲宴輙吹笛而歌歌曰閑夜寂以清長笛亮¶
且鳴&KR0002;欲知我者姓郭名長生¶
又曰代郡界有一亭常有恠不可詣止有諸生壯勇行歌¶
<pb:KR3k0012_SBCK_580-2b>¶
正&KR0043;&KR0017;吹五孔笛有一手都不能得攝笛諸生不耐忽便¶
&KR0015;謂汝止有一手郍得遍笛我爲汝吹來&KR0017;云爲我少指¶
耶乃數十指出諸生知其可擊㧞劒斫之得一老雄雞從¶
者並雞鶵¶
文士傳曰蔡邕告吴人曰吾昔常經㑹稽髙遷亭見屋㭬¶
竹東間第十六可爲笛取用果有異聲¶
古歌辝曰長笛續矩笛長願陛下保壽無極¶
傳子曰列和善吹笛吴&KR0078;之聲無以加也¶
西京雜記曰髙祖&KR0004;入咸陽宫周行府庫金玉珍寳不可¶
稱言其&KR0057;驚異者玉笛長二尺三寸六孔銘曰昭華之琯¶
樂纂曰唐玄宗時樂人孫處秀善吹&KR0327;好作犯聲當時皆¶
以爲新意流羙樂人皆效之其聲變態日増因有犯調犯¶
調即今之所尚也¶
<pb:KR3k0012_SBCK_580-3a>¶
又曰太和十年中書&KR0101;荀勗中書令張華出御府銅竹律¶
二十五具命太樂郎劉秀等校試其三具與杜夔及左延¶
年法律同其二十二具視其銘題尺寸是笛律也問恊律¶
中郎將列和辝昔魏明帝時令和永受笛聲以作此律欲¶
使學者別居一坊歌詠講習依此律調伹識其尺寸之名¶
則竹&KR0093;歌詠皆得均含歌聲濁者用長笛長律歌聲清者¶
用短笛短律凢絃歌調張清濁之制不依笛尺寸名之則¶
不可知也¶
又曰黄鍾笛晉時三尺八寸元嘉九年太樂令鍾宗之减¶
爲三尺七寸十四年治書令史奚縱又减五分爲三尺六¶
寸五分劉和之東箱長笛四尺二寸¶
又曰蕤賔箱&KR0327;晉時二尺九寸宗之减爲二尺六寸縱又¶
减二分爲二尺五寸八分¶
<pb:KR3k0012_SBCK_580-3b>¶
又曰姑洗箱笛晉時三尺五寸宗之减爲二尺九寸七分¶
縱又减五分爲二尺九寸二分¶
又曰司馬法軍中之樂皷笛爲上使聞之者壯勇而樂和¶
細&KR0093;髙竹不可用也慮悲聲感人士卒思歸之故也¶
又曰横笛小箎也漢靈帝好胡笛有胡笛箎出於胡吹即¶
此也梁胡歌云快馬不湏鞭拗折楊柳枝下馬吹横笛愁¶
殺路傍児此歌辝元出北國知撗笛是北國名今撗笛皆¶
去義觜其有觜者謂之義觜笛¶
國史&KR0024;曰李舟好事甞得村舎煙竹截以爲笛堅如鐵石¶
以遺李牟牟吹&KR0327;天下第一月夜泛江與舟吹之溜亮逸¶
發俄有客立於岸呼舡請載旣至請笛而吹其爲精壯山¶
石可裂牟平生未甞見及人破呼吸盤辟應指粉碎客散¶
不知所之舟著記疑其蛟龍也¶
<pb:KR3k0012_SBCK_580-4a>¶
又曰李牟秋夜吹笛於&KR0050;州舟艥甚隘&KR0004;發調群動皆息¶
及數奏微風䬃然而至俄頃舟人賈客有怨嗟悲泣之聲¶
　　　　　箎¶
釋名曰箎啼也聲從孔出如嬰兒啼聲也¶
毛詩曰彼何人斯伯氏吹塤仲氏吹箎¶
周官曰笙師掌教吹箎¶
尓雅曰大箎謂之沂(郭璞曰箎以竹爲之長一尺四寸圍/三寸一孔上出寸三分名翹横吹之)¶
(小者尺二犍爲舎人曰大箎其聲/悲沂鏘然也詩云仲氏吹箎也)¶
廣雅曰箎以竹爲之長大四寸有八孔前有一孔後有四¶
孔頭有一孔月令仲夏之月命樂師調箎¶
詩節南山云伯氏吹塤仲氏吹箎(土曰塤竹曰箎箋云伯/仲諭兄弟也我爲汝思)¶
(如兄如弟其相應和如塤箎/言俱爲王臣冝相親愛之)¶
史記曰伍子胥至於江上無以糊其口行蒲伏&KR0079;袒吹箎¶
<pb:KR3k0012_SBCK_580-4b>¶
乞食於吴市¶
東&KR0026;漢記曰明帝幸南陽舊宅召校宮子弟作雅樂奏鹿¶
鳴上御塤箎和之以娯嘉賔¶
齊書曰丗祖於南康郡内作&KR0458;有&KR0093;無管空中聞有箎聲¶
調節相應¶
丗夲曰&KR0171;成公造箎吹孔有觜如酸&KR0037;&KR0171;成公平王時諸¶
侯也¶
古史考曰古有箎尚矣&KR0171;成公善箎而記者因以爲作謬¶
也¶
又曰&KR0064;新公所造舊志曰一曰管史臣案非也雖不知&KR0064;¶
新公何代人而非舜前人明矣舜時西王母獻管則是巳¶
有器新公安得造箎¶
洞&KR0115;記曰建元二年帝幸騰充䑓以望四逺於臺上撞磬¶
<pb:KR3k0012_SBCK_580-5a>¶
玉鍾懸&KR0058;之磬吹霜條之箎唱來雲依日之曲¶
洛陽伽藍記曰後魏河間王琛有婢朝雲善吹箎能爲團¶
扇歌隴上聲琛爲&KR0087;州刺史羗叛屢討不勝琛令朝雲假¶
爲貧女吹箎而乞羗聞之皆流涕相謂曰何故捨墳井在¶
山谷爲㓂耶即相率而降秦民語曰快馬徤兒不如老嫗¶
吹箎¶
　　　　　管¶
蔡邕章句曰管者形長一尺圍寸有孔無底其器今亡¶
風俗通曰管&KR0238;竹長一尺六孔十二月之音象物貫地而¶
牙故謂之管¶
尓雅曰大管謂之簫其中謂之䈌小者謂之篎(郭璞注曰/管長尺圍)¶
(寸併&KR0238;之有底賈氏爲之如箎六孔犍爲舎人曰大管者/聲髙大故曰篙者髙也中者聲精密故曰䈌/宻也小者)¶
(聲音清/妙也)¶
<pb:KR3k0012_SBCK_580-5b>¶
廣雅曰管象箎長尺圍寸有六孔無底¶
班固曰黄帝作律以玉爲管長尺六孔爲十二月音至舜¶
時西王母獻白玉管漢章十二年零陵營道舜祠下得笙¶
一白玉管則古者又以玉爲管矣班氏用銅之言外然之¶
義未爲得也求律所生大極之數起於一在子以三乗之¶
得三在丑以次至酉得一萬九千六百八十三篇黄鍾之¶
母以爲法周十二辰得十七萬七千一百四十七黄鍾之¶
子以爲實實始法而一得則九寸則諸律也¶
大戴禮曰舜時西王母獻白玉琯&KR0003;文管如箎六孔十二¶
月之音物&KR0028;地而牙故謂之管從竹管聲琯者古者有玉¶
管焉¶
樂法圗曰次主東律東律主黄鍾聖人承天樂用管(宋均/注曰)¶
(管黄鍾九/寸管也)吹管者以知律管音調則律暦正¶
<pb:KR3k0012_SBCK_580-6a>¶
周禮春官少師曰小師掌教簫管(鄭司農曰管如箎六孔/玄謂管如&KR1055;而小併兩)¶
(而吹/之)¶
又曰&KR0012;竹之管於圎丘奏之孫竹之管於方丘奏之隂竹¶
之管於宗廟奏之(鄭玄云&KR0012;竹竹特生者也孫竹/竹枝根未生者也隂竹生山北)¶
　　　　　籥¶
釋名曰籥躍也氣躍出也¶
尓雅曰大籥謂之産中者曰仲小者曰箹(郭璞曰籥也笛/三孔而短犍爲)¶
(舎人曰仲其聲適仲吕也/小者形聲細小曰筠也)¶
禮記曰葦籥伊祁氏之樂也籥春分之音萬物振躍而出¶
也¶
周官笙師掌教吹籥籥師教國子舞羽吹籥籥章掌幽籥¶
(鄭玄曰卯/地之竹也)¶
又曰籥師掌教國子秋冬教吹籥歴代文舞之樂所執羽¶
<pb:KR3k0012_SBCK_580-6b>¶
