# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:19.263968
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 387
#+PROPERTY: FILE SB11n0727-387太平御覽-卷之三百八十七.
<pb:KR3k0012_SBCK_387-1a>¶
太平御覽卷第三百八十七¶
　　人事部二十八¶
　　　黒子　汗　唾¶
　　　洟淚　欠　啑¶
　　　　黒子¶
漢書曰髙祖左股有七十二黒子¶
又賈&KR0105;傳曰今淮陽之北大諸侯僅如黒子之著靣不足¶
以有所禁禦¶
范曄後漢書曰黃昌字聖眞遷蜀郡太守昌&KR0004;爲州書佐¶
其婦寧於家遇賊&KR0013;獲遂流轉入蜀爲民妻其子犯事乃¶
詣昌訟昌疑母不𩔖蜀人因問所由云夲㑹稽黃昌妻也¶
嘗爲賊所掠至此昌驚曰何以識黃昌邪曰昌左足心有¶
黒子常自言當至二千石昌乃出足示之因相持泣還爲¶
<pb:KR3k0012_SBCK_387-1b>¶
夫妻¶
楚國先賢傳曰來陽頋紹字伯蕃年十八爲郡門下幹迎¶
太守許荆視荆蹠下而𥬇荆怒問之紹曰見明府蹠下有¶
黒子紹足亦有之欣而故𥬇¶
　　　　汗¶
說文曰汗身液也¶
釋名曰汗&KR1517;也出其衣&KR1517;&KR1517;然¶
易渙卦曰渙汗其大號¶
史記曰蘇𥘿說齊王曰臨淄舉&KR0209;成帷揮汗成雨¶
東觀漢記曰光武詔曰平陽丞李善稱故令范遷於張堪¶
令人靣熱汗出其賜堪家雜繒百疋以表廉吏¶
獻帝傳曰舊儀三公領兵見令虎賁執刃扶之曹操頋左¶
右汗流背自後不敢復朝請¶
<pb:KR3k0012_SBCK_387-2a>¶
江表傳曰孫權即尊位請㑹百官歸功周瑜張昭舉笏欲¶
褒賛功德未及言權曰如張公計今巳乞食矣昭大慙伏¶
地汗出¶
魏志曰&KR0004;太和中中護軍蔣濟上䟽宜遵古封禪詔曰聞¶
濟斯言使吾汗出流足¶
王隱晉書曰華表字偉容平原髙唐人侍中石苞朝出表¶
問國家何如苞曰武帝更生也表聞汗出沾背¶
晉書曰大司馬桓温來朝頓丘新亭召侍中王坦之吏部¶
尚書謝安石將害之坦之恐將欲出奔謝安止之曰晉祚¶
存亡在此一行君何所逃旣見温坦之前大懼蒼惶倒執¶
手板汗流沾衣安石後至從容髙視良乆坐定謂温曰安¶
聞諸侯有道守在四方明公何湏壁後置人温𥬇曰不能¶
不尓遂却兵歡語移日而罷¶
<pb:KR3k0012_SBCK_387-2b>¶
續晉陽秋曰桓玄甞詣㑹稽王道子道子巳醉對𤣥張眼¶
屬四㘴云桓温作賊玄見此辭𫝑難測伏席流汗長史謝¶
重歛板正色曰故大司馬公廢昏立明功全社稷風塵之¶
論宜絶聖聽¶
唐書曰張又新等搆李紳貶端州司馬朝臣表賀又至中¶
書賀宰相及門門者止之曰請少留縁張&KR0024;闕在齋内與¶
相公談俄而又新揮汗而出旅揖羣臣曰端溪之事又新¶
不敢多讓人皆辟易憚之¶
淮南子曰今夫傜者揭钁鍤負籠土(傜役也籠/受土籠也)鹽汗交流¶
喘息薄喉(白汗鹹如/鹽故曰鹽)¶
風俗通曰傳曰后稷觸冬墾田流汗而種田不生者人力非¶
不至天時不與¶
丗說曰鍾毓鍾㑹少有令譽年十三魏文帝聞之召見問¶
<pb:KR3k0012_SBCK_387-3a>¶
毓曰卿何汗曰戰戰惶惶汗出如漿復問㑹卿何不汗對¶
曰戰戰慄慄汗不敢出¶
又曰桓公旣廢太宰父子仍上表欲除之簡文手荅書云¶
所不忍言况過於言桓又重表簡文復手荅云&KR0002;使晉祚¶
靈長明公便應奉行此詔&KR0002;大運去矣請避賢路桓公讀¶
詔手戰汗流於此而止¶
語林曰何晏羙姿容明帝見之謂其𫝊粉賜之湯餅晏食¶
之汗出流靣以巾拭之色轉皎然¶
揚雄長楊賦曰髙祖鞮鍪生蟣虱甲胄&KR0013;沾汗¶
左思齊都賦序曰連祍有雲覆之隂揮汗有雨洒之濡¶
又呉都賦曰流汗霡霂則中逵泥濘¶
司馬遷書曰毎念斯耻汗未嘗不發背沾衣¶
　　　　唾¶
<pb:KR3k0012_SBCK_387-3b>¶
說文曰唾口液也¶
左傳文下曰晉文公獲𥘿三師文羸請之先軫朝問𥘿囚¶
公曰夫人請之吾舎之矣先軫怒曰武夫力而拘諸原婦¶
人蹔而免諸國隳軍實而長寇讎亡無日矣不顧而唾¶
史記曰孟嘗旣廢而復用馮驩迎之未到孟甞君太息曰¶
文嘗好客遇客無所敢失文一日廢皆背文而莫顧文者¶
如復見靣文必唾靣¶
戰國䇿曰趙太后新用事𥘿急攻之求於齊曰必以長安¶
君爲質兵乃出大臣強諌太后謂左右曰復言長安君爲¶
質者老婦必唾其靣¶
沈約宋書曰僕射謝景仁性矜嚴整㓗居宇清麗每唾左¶
右人衣事畢即聽澣濯毎欲唾左右爭來受之¶
趙書曰石虎娉崔氏爲夫人無寵所愛鄭夫人有百日女¶
<pb:KR3k0012_SBCK_387-4a>¶
病謂崔與藥以告後石虎作威問之崔言外舎見小子以¶
少唾其容作實非藥也後石乃射之一箭通中而死¶
𥘿記曰符㓪渡江嘗與朝士宴集時賢並机蓐壷席㓪欲¶
誇之唾則令小児跪而張口就唾而含出坐者爲不及之¶
逺矣¶
吕氏春秋曰齊莊公之時有士曰賔卑聚夢有壯士白縞¶
之&KR0227;練布之衣素屨黒劒從而叱之唾其面&KR0357;然而寤徒¶
夢也終坐不決明日召其友而告之曰吾少好勇無所挫¶
辱今夜辱吾將索之得之則可不得將死每朝立于衢三¶
日不得退而自刎¶
又曰伍貟出奔過鄭問許公許公東向唾貟知所歸矣乃¶
奔呉¶
莊子曰蚿謂虵曰子見夫唾者乎噴則大者如珠小者如¶
<pb:KR3k0012_SBCK_387-4b>¶
霧&KR0258;而下者不可勝數也¶
風俗通曰彭祖壽年八百&KR0010;猶恨唾逺¶
周生列子曰人君其尊重矣音聲振於金玉咳唾甘於醴¶
泉¶
九州春秋曰公孫瓉曰始天下兵起吾謂其唾掌可决¶
樊英别傳曰樊英旣見陳畢西南向唾天子問其故對曰¶
成都今日失火後蜀郡太守上火災言時雲雨從東北來¶
故火不爲害¶
列仙傳曰丁次卿欲還峨眉山語主人　云當相爲作¶
&KR0238;以甖十枚盛水覆口從唾之一日日乃發皆成&KR0238;¶
神仙傳曰樊夫人者劉綱妻也俱行道術各自言勝綱唾¶
盤中水即成鯉魚夫人唾盤中水成&KR0425;食魚與試術事事¶
不如¶
<pb:KR3k0012_SBCK_387-5a>¶
述異記曰有人乗舡從下流還縣有一人通身黃衣擔兩¶
籠黃𤓰求&KR0009;載之黃衣人乞食舡主與之舡適至岸下仍¶
唾盤上徑上岸直入去舡主取向食器視之見盤上唾悉¶
是黄金¶
列異傳曰南陽宗定伯年少時夜行逢&KR0017;問&KR0017;所忌&KR0294;荅¶
云唯不喜人唾伯便擔&KR0017;着頭上急持行之徑至市中下¶
着地化爲一羊賣之&KR0178;其變化唾之得錢五千¶
幽明録曰漢武帝在甘泉宫有玉女降嘗與武帝圍碁相¶
娯女風姿端正帝宻恱乃欲逼之玉女唾帝靣而去遂病¶
瘡經年故漢書云避暑甘泉宫此其時也¶
趙壹嫉邪賦曰𫝑家多所宜欬唾自成珠披&KR0260;懷金玉蘭¶
蕙化爲蒭¶
　　　　洟淚(淚事巳多/見在泣篇)¶
<pb:KR3k0012_SBCK_387-5b>¶
說文曰洟鼻液也¶
周易離卦曰六五出涕沱&KR0002;戚嗟&KR0002;&KR0123;¶
毛詩鄁栢舟　曰之子于歸逺送于野瞻望弗及泣涕¶
如雨¶
又谷風大東曰眷言頋之潜焉出涕¶
禮記檀弓上曰孔子合葬於防封之崇四尺孔子先反門¶
人後雨甚至孔子問曰尓來何遟也曰防墓崩孔子泫然¶
流涕曰吾聞之古不脩墓¶
又曰孔子至衛遇舊館人之喪入而哭之哀出使子貢脫¶
&KR0406;而賻之子貢曰脫&KR0406;於舊館無乃巳重乎夫子曰予¶
嚮者入而&KR0152;之遇一哀而出涕予惡夫涕之無從也小¶
子行之¶
又曰將軍文子之喪旣除喪而後越人來吊(主人/衣)練&KR0227;待¶
<pb:KR3k0012_SBCK_387-6a>¶
于廟垂涕淚¶
又内則曰父母唾洟不見(輒刷/去之)¶
左傳襄四曰孟孫卒臧孫入哭甚哀多涕出其御曰孟孫¶
之惡子也而哀如是季孫&KR0002;死其&KR0002;之何¶
公羊傳哀公曰西狩獲麟孔子曰孰爲來哉孰爲來哉反¶
&KR0209;拭靣涕沾&KR0129;(何休注曰/&KR0209;衣&KR0109;)¶
史記曰蘇𥘿說&KR0294;谷先生淚下沾&KR0109;¶
東觀漢記曰來歙蓋延攻公孫述蜀人大懼使客刺歙未¶
死馳告蓋延延見歙悲哀不能仰視歙叱曰欲屬以軍事¶
而乃効兒女之涕泣乎¶
又曰更始害齊武王光武飲食語𥬇如平常獨居輒不御¶
酒肉枕蓆有涕泣處¶
蕭子顯齊書曰魚復侯子嚮字雲音丗祖第四子也死時¶
<pb:KR3k0012_SBCK_387-6b>¶
年二十二上隣子嚮死後遊華林見猨對樹跳子鳴上留¶
目乆之因嗚咽流涕¶
崔鴻後燕録曰𥘿宦人光祚先入晉晉以祚爲河北郡至¶
是來歸慕容垂見祚流涕曰秦主知我理深吾事之亦盡¶
淮南之敗吾効忠節每思疇昔之頋未嘗不中霄忘寢祚¶
亦歔欷¶
又曰慕容熈符后卒制百寮於宫内設位哭令沙門素服¶
使有司按檢哭者有淚以爲忠孝無則罪之於是羣臣振¶
懼莫不含辛以爲淚焉¶
尸子曰曽子每讀喪禮淚下沾&KR0109;¶
又曰費子陽謂子思曰吾念周室將滅涕泣不可禁也子¶
思曰然今一人之身憂丗之不治而涕泣不禁是憂河水¶
濁而泣清也¶
<pb:KR3k0012_SBCK_387-7a>¶
邴原傳曰原五㓜孤過學舎而泣師曰何泣原曰孤者易¶
感夫學者皆有父母也(一則𩔰其不孤/二則𩔰其學)故惻然涕零師哀原¶
曰欲書取書不湏費也¶
管寜别傳曰寜身長八尺龍顔秀目每𥙊未嘗不伏地流¶
涕¶
三齊略曰鄭司農常居其城南山中教受黄巾亂乃遣生¶
徒崔琰諸賢於此揮涕而散所居山下草如薤葉長尺餘¶
許堅紐異常時人各爲康成書帶¶
丗說曰晉元帝過江飲酒王茂弘與帝有舊流涕諌之帝¶
許之從是遂斷¶
語林曰王太保作荆州有二兒亡一兒還葬舊塋一兒留¶
葬太保垂涕曰不忘故郷仁也不戀夲土逹也唯仁與逹¶
吾二子有焉¶
<pb:KR3k0012_SBCK_387-7b>¶
素問曰肝液爲淚¶
　　　　欠¶
釋名曰欠嶔也開張其口脣嶔嶔然¶
說文曰欠張口出氣也¶
禮記曲禮曰侍坐於君子君子欠伸撰杖屨視日之蚤暮¶
侍坐者請出矣¶
又内則曰在父母舅姑之所不敢欠伸跛𠋣睇視¶
宋元嘉起居注曰尚書僕射孟顗於後堂勑見亢聲大欠¶
有違儀禮&KR0013;劾詔無所問¶
　　　　𡁲(音帝)¶
釋名曰嚏聲乍嚏而出也¶
毛詩衛風曰窹言不寐願言則嚏¶
禮記月令曰季秋行夏令則人多齀嚏¶
<pb:KR3k0012_SBCK_387-8a>¶
又内則曰在父母舅姑之所不敢&KR0938;噫𡁲咳也(&KR0938;於越切/噫於界切)¶
(咳開/代切)¶
太平御覽卷第三百八十七¶
<pb:KR3k0012_SBCK_387-8b>¶
