# -*- mode: mandoku-view -*-
#+TITLE: 太平御覽
#+DATE: 2015-09-23 10:14:02
#+PROPERTY: LASTPB  <md:KR3k0012_SBCK_385-1a>
#+PROPERTY: JUAN 388

<md:KR3k0012_SBCK_386-9b>¶
<md:KR3k0012_SBCK_387-1a>¶
<pb:KR3k0012_WYG_387-1a>
欽定四庫全書
　太平御覽卷三百八十七¶
　　　　　　　　　　　　宋　李昉等　撰
　　人事部二十八¶
　　　黒子　　　　　　　汗
　　　唾¶洟　　　　　　　淚
　　　欠　　¶　　　　　　嚏
　　　　黒子
<pb:KR3k0012_WYG_387-1b>
漢書曰髙祖左股有七十二黒子¶
又賈宜𫝊曰今淮陽之北大諸侯僅如黒子之著面不
足¶以有所禁禦¶
范曄後漢書曰黄昌字聖真遷蜀郡太守昌初為州書
佐¶其婦寧於家遇賊被獲遂流轉入蜀為民妻其子犯
事乃¶詣昌訟昌疑母不類蜀人因問所由云本㑹稽黄
昌妻也¶嘗為賊所掠至此昌驚曰何以識黄昌邪曰昌
左足心有¶黒子常自言當至二千石昌乃出足示之因
<pb:KR3k0012_WYG_387-2a>
相持泣還為<md:KR3k0012_SBCK_387-1b>¶夫妻¶
楚國先賢傳曰晉耒陽顧紹字伯蕃年十八為郡門下
幹迎¶太守許荆視荆蹠下而笑荆怒問之紹曰見眀府
蹠下有¶黒子紹足亦有之故欣然而笑¶
　　　　汗¶
説文曰汗身液也¶
釋名曰汗&KR1517;也出其衣&KR1517;&KR1517;然¶
易渙卦曰渙汗其大號
<pb:KR3k0012_WYG_387-2b>
史記曰蘇秦説齊王曰臨淄舉袂成帷揮汗成雨¶
東觀漢記曰光武詔曰平陽丞李善稱故令范遷於張
堪¶令人面熱汗出其賜堪家新繒百疋以表㢘吏¶
獻帝傳曰舊儀三公領兵見令虎賁執刃扶之曹操顧
左¶右汗流背自後不敢復朝請<md:KR3k0012_SBCK_387-2a>¶江表𫝊曰孫權即尊位請㑹百官歸功周瑜張昭舉笏
欲¶褒贊功徳未及言權曰如張公計今已乞食矣昭大
慙伏¶地汗出
<pb:KR3k0012_WYG_387-3a>
魏志曰初太和中中䕶軍蔣濟上䟽宜遵古封禪詔曰
聞¶濟斯言使吾汗出流足¶
王隠晉書曰華表字偉容平原髙唐人侍中石苞朝出
表¶問國家如何苞曰武帝更生也表聞汗出沾背¶
晉書曰大司馬桓温来朝頓兵新亭召侍中王坦之吏
部¶尚書謝安石將害之坦之恐將欲出奔謝安止之曰
晉祚¶存亡在此一行君何所逃既見坦之前大懼倉惶
倒執¶手板汗流沾衣安石後至從容髙視良久坐定謂
<pb:KR3k0012_WYG_387-3b>
温曰安¶聞諸侯有道守在四方眀公何湏壁後置人温
笑曰不能¶不爾遂却兵歡語移日而罷<md:KR3k0012_SBCK_387-2b>¶續晉陽秋曰桓元嘗詣㑹稽王道子道子已醉對元張
眼¶屬四座云桓温作賊元見此辭勢難測伏席流汗長
史謝¶重歛板正色曰故大司馬公廢昏立眀功全社稷
風塵之¶論宜絶聖聽¶
唐書曰張又新等搆李紳貶端州司馬朝臣表賀又至
中¶書賀宰相及門門者止之曰請少留縁張補闕在齋
<pb:KR3k0012_WYG_387-4a>
内與¶相公談俄而又新揮汗而出旅揖羣臣曰端溪之
事又新¶不敢多讓人皆辟易憚之¶
淮南子曰今夫徭者掲钁鍤負籠土(徭役也籠/受土籠也)鹽汗交
流¶喘息薄喉(白汗鹹如/鹽故曰鹽)¶
風俗通曰𫝊曰后稷冬墾田流汗而種田不生者人力
非¶不至天時不與¶
世説曰鍾毓鍾㑹少有令譽年十三魏文帝聞之召見
問<md:KR3k0012_SBCK_387-3a>¶毓曰卿何汗曰戰戰惶惶汗出如漿復問㑹卿何不
<pb:KR3k0012_WYG_387-4b>
汗對¶曰戰戰慄慄汗不敢出¶
又曰桓公既廢太宰父子仍上表欲除之簡文手荅書
云¶所不忍言况過於言桓又重表簡文復手荅云若使
晉祚¶靈長眀公便應奉行此詔若大運去矣請避賢路
桓公讀¶詔手戰汗流於此而止¶
語林曰何晏美姿容眀帝見之謂其𫝊粉賜之湯餅晏
食¶之汗出流面以巾拭之色轉皎然¶
揚䧺長揚賦曰髙祖鞬鍪生蟣虱甲胄被汗沾
<pb:KR3k0012_WYG_387-5a>
左思齊都賦序曰連衽有雲覆之隂揮汗有雨洒之濡¶
又吳都賦曰流汗霡霂則中逵泥濘¶
司馬遷書曰每念斯恥汗未嘗不發背沾衣¶
　　　　唾<md:KR3k0012_SBCK_387-3b>¶説文曰唾口液也¶
左傳文下曰晉文公獲秦三帥文嬴請之先軫朝問秦
囚¶公曰夫人請之吾舍之矣先軫怒曰武夫力而拘諸
原婦¶人蹔而免諸國墮軍實而長寇讎亡無日矣不顧
<pb:KR3k0012_WYG_387-5b>
而唾¶
史記曰孟嘗既廢而復用馮驩迎之未到孟嘗君太息
曰¶文嘗好客遇客無所敢失文一日廢皆背文而莫顧
文者¶如復見面文必唾面¶
戰國䇿曰趙太后新用事秦急攻之求救於齊齊曰必
以長安¶君為質兵乃出大臣强諫太后謂左右曰復言
長安君為¶質者老婦必唾其面¶
沈約宋書曰僕射謝景仁性矜嚴整潔居宇清麗毎唾
<pb:KR3k0012_WYG_387-6a>
左¶右人衣事畢即聽澣濯毎欲唾左右争来受之¶
趙書曰石虎聘崔氏為夫人無寵所愛鄭夫人有百日
女<md:KR3k0012_SBCK_387-4a>¶病謂崔與藥以告後石虎作威問之崔言外舍見小
子以¶少唾共合作實非藥也石虎乃射之一箭通中而
死¶
秦記曰苻朗渡江嘗與朝士宴集時賢並机辱壺席朗
欲¶誇之唾則令小兒跪而張口就唾而含出坐者謂不
及¶逺矣
<pb:KR3k0012_WYG_387-6b>
吕氏春秋曰齊莊公之時有士曰賔畢聚夣有壯士白
縞¶之冠練布之衣素屨黒劍從而叱之唾其面惕然而
寤徒¶夣也終坐不决眀日召其友而告之曰吾少好勇
無所挫¶辱今夜辱吾將索之得之則可不得將死每朝
立于衢三¶日不得退而自刎¶
又曰伍員出奔過鄭問許公許公東向唾員知所歸矣
乃¶奔吳¶
莊子曰蚿謂蛇曰子見夫唾者乎噴大者如珠小者如<md:KR3k0012_SBCK_387-4b>¶
<pb:KR3k0012_WYG_387-7a>
霧雜而下者不可勝數也¶
風俗通曰彭祖夀八百嵗猶恨唾逺¶傷生
列子曰人君其尊重矣音聲振於金玊咳唾甘於醴¶泉¶
九州春秋曰公縣瓚曰始天下兵起吾謂其唾掌决¶
樊英别傳曰樊英既見陳畢西南向唾天子問其故對
曰¶成都今日失火後蜀太守上火災言時雲雨從東北
来¶故火不為害¶
列仙傳曰丁次卿欲還峨嵋山語主人丁民云當相為
<pb:KR3k0012_WYG_387-7b>
作¶漆以甖十枚盛水覆口從之百日乃發皆成漆¶
神仙傳曰樊夫人者劉綱妻也俱行道術各自言勝綱
唾¶盤中水即成鯉魚夫人唾盤中水成獺食魚與試術
事事¶不如<md:KR3k0012_SBCK_387-5a>¶述異記曰有人乗船從下流還縣有一人通身黄衣擔
兩¶籠黄𤓰求寄載之黄衣人乞食船主與之船適至岸
下仍¶唾盤上徑上岸直入石船主取向食器視之盤上
唾悉¶是黄金
<pb:KR3k0012_WYG_387-8a>
列異𫝊曰南陽宗定伯年少時夜行逢鬼問鬼所忌鬼
荅¶曰唯不喜人唾伯便擔鬼着頭上急持行之徑至市
中下¶着地化為羊急賣之恐其變化唾之得錢五緡¶
幽眀録曰漢武帝在甘泉宫有玊女降嘗與武帝圍棋
相¶娛女風姿端正帝宻悦乃欲逼之玉女唾帝面而去
遂病¶瘡經年故漢書云避暑甘泉宫此其時也¶
趙壹嫉邪賦曰勢家多所宣欬唾自成珠披褐懐金玉
簡¶蕙化為蒭
<pb:KR3k0012_WYG_387-8b>
　　　　洟淚
説<md:KR3k0012_SBCK_387-5b>¶文曰洟鼻液也¶
周易離卦曰六五出涕沲若戚嗟若吉¶
毛詩&KR0385;柏舟燕燕曰之子于歸遠送于野瞻望弗及泣
涕¶如雨¶
又谷風大東曰眷焉顧之澘焉出涕¶
禮記檀弓上曰孔子合葬于防封之崇四尺孔子先反
門¶人後雨甚至孔子問曰爾来何遲也曰防墓崩孔子
<pb:KR3k0012_WYG_387-9a>
泫然¶流涕曰吾聞之古不修墓¶
又曰孔子至衛遇舊館人之䘮入而哭之哀出使子貢
脱¶驂而賻之子貢曰脱驂於舊館無乃已重乎夫子曰
予¶嚮者入而哭之遇於一哀而出涕予惡夫涕之無從也
小¶子行之¶
又曰將軍文子之䘮既除䘮而後越人来吊主人練冠
侍<md:KR3k0012_SBCK_387-6a>¶于廟垂涕洟¶
乂内則曰父母唾涕不見(輙刷/去之)
<pb:KR3k0012_WYG_387-9b>
左傳襄四曰孟孫卒臧孫入哭甚哀多涕出其御曰孟
孫¶之惡子也而哀如是季孫若死其若之何¶
公羊傳哀公曰西狩獲麟孔子曰孰為来哉孰為来哉
反¶袂拭面涕涙沾袍¶
史記曰蘇秦説鬼谷先生下淚沾襟¶
東觀漢記曰来歙盖延攻公孫述蜀人大懼使客刺歙
未¶死馳告盖延延見歙悲哀不能仰視歙叱曰欲屬以軍
事¶而乃効兒女之涕泣乎
<pb:KR3k0012_WYG_387-10a>
又曰更始害齊武王光武飲食笑語如平常獨居輙不
御¶酒肉枕席有涕泣處¶
蕭子顯齊書曰魚復侯子嚮字雲音世祖弟四子也死
時<md:KR3k0012_SBCK_387-6b>¶年二十二上憐子嚮死後遊華林見猨對樹跳子鳴
上留¶目久之因嗚咽流涕¶
崔鴻後燕録曰秦官人光祚先入晉晉以祚為河北郡
至¶是来歸慕容垂見祚流洟曰秦主知我深吾事之亦
盡¶理淮南之敗吾効忠節毎思疇昔之顧未嘗不中宵
<pb:KR3k0012_WYG_387-10b>
忘寢祚¶亦歔欷¶
又曰慕容熈苻后卒制百寮於宫内設位哭令沙門素
服¶使有司按檢哭者有淚以為忠孝無則罪之於是羣
臣振¶懼莫不含辛以為淚焉¶
尸子曰曽子毎讀䘮禮下淚沾襟¶
又曰費子陽謂子思曰吾念周室將滅涕泣不可禁也
子¶思曰然今一人之身憂世之不治而涕泣不禁是憂
河水¶濁而泣清也<md:KR3k0012_SBCK_387-7a>¶
<pb:KR3k0012_WYG_387-11a>
邴原𫝊曰原五六嵗過學舍而泣師曰何泣原曰孤者
易¶感夫學者皆有父母也心願其得書故惻然涕零師
哀原¶曰欲得何書不湏費也¶
管寧别傳曰寧身長八尺龍顔秀目每祭未嘗不伏地
流¶涕¶
三齊畧曰鄭司農常居其城南山中教授黄巾亂乃遣
生¶徒崔琰諸賢於此揮涕而散所居山下草如薤葉長
尺餘¶許堅韌異常時人名為康成書帶¶草
<pb:KR3k0012_WYG_387-11b>
世説曰晉元帝過江飲酒王茂宏與帝有舊流涕諫之
帝¶許之從是遂斷¶
語林曰王太保作荆州有二兒亡一兒還葬舊塋一兒
留¶葬太保垂涕曰不忘故鄉仁也不戀本土達也唯仁
與達¶吾二子有焉<md:KR3k0012_SBCK_387-7b>¶素問曰肝液為淚¶
　　　　欠¶
釋名曰欠嶔也開張其口唇嶔嶔然
<pb:KR3k0012_WYG_387-12a>
説文曰欠張口出氣也¶
禮記曲禮曰侍坐於君子君子欠伸撰杖屨視日之蚤
暮¶侍坐者請出矣¶
又内則曰在父母舅姑之所不敢欠伸跛倚睇視¶
宋元嘉起居注曰尚書僕射孟顗於後堂勑見亢聲大
欠¶有違儀禮被劾詔無所問¶
　　　　嚏¶
釋名曰嚏聲乍嚏而出也
<pb:KR3k0012_WYG_387-12b>
毛詩衛風曰寤言不寐願言則嚏¶
禮記月令曰季秋行夏令則人多鼽嚏<md:KR3k0012_SBCK_387-8a>¶又内則曰在父母舅姑之所不敢噦噫嚏咳也
　
　
　
　
　¶¶太平御覽卷三百八十七
