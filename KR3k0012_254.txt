# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:11.964095
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 254
#+PROPERTY: FILE SB11n0727-254太平御覽-卷之二百五十四.
<pb:KR3k0012_SBCK_254-1a>¶
太平御覽卷第二百五十四¶
職官部五十二¶
　　　　　刺史上¶
漢書曰&KR0101;察御史&KR0087;官掌&KR0101;郡漢省丞相遣刺史不常置¶
武帝元封五年&KR0004;部刺史掌奉詔條察州郡祑六百石貟¶
十三人¶
又曰刺吏以六條問事非條所問不省一條強宗豪右田¶
宅踰制以強凌弱以衆&KR0064;寡二條二千石不奉詔書遵承¶
典制背公向私旁詔守利侵漁百姓聚歛爲姦三條二千¶
石不䘏疑獄風厲殺人怒則任刑喜則任賞煩擾刻&KR0064;剥¶
截&KR0058;元爲百姓所疾山崩石裂妖祥訛言四條二千石選¶
署不平茍阿所愛蔽賢寵頑五條二千石子弟恃怙榮勢¶
請託所&KR0101;六條二千石違公下比阿附豪強通行貨賂割¶
<pb:KR3k0012_SBCK_254-1b>¶
剥民人¶
又曰王遵遷益州刺史先是琅邪王陽爲益州刺史行部¶
至九折阪歎曰奉先人遺體柰何數乗此險後以病去及¶
遵爲刺史至其坂問吏曰此王陽所畏道耶吏對曰是遵¶
叱其馭曰駈之王陽爲孝子王遵爲忠臣¶
又曰漢家立置郡縣部刺史奉使典州督察郡國吏人安¶
寜故事居部九歳舉守相其有異材功著者聊登擢秩卑¶
而賞厚咸勸功樂進今増秩爲牧以髙第&KR0024;九卿其中材¶
則茍自守而巳恐功効陵夷姦䡄不禁臣請罷牧置刺史¶
如故奏可¶
東觀漢記曰州牧刺史漢舊官建元元年復置牧十八年¶
改爲刺史督二千石¶
又曰叚熲起於徒中爲并州刺史有功徴還京師熲乗車¶
<pb:KR3k0012_SBCK_254-2a>¶
介士鼓吹曲盖朱旗&KR0016;馬殷天蔽日連&KR0016;相繼數十里¶
後漢書曰馬嚴上書云臣伏見方今刺史太守專州典郡¶
不務奉事盡心爲國而司察偏阿取與自巳同則舉爲尤¶
異則中以刑法不即垂頭塞耳採求財賂¶
又曰郭伋爲并州牧過京師謝恩帝即引見并召皇太子¶
諸王宴語終日賞賜車馬衣服什物伋因言選&KR0024;衆職當¶
簡天下賢俊不冝專用南陽人帝納之¶
謝承後漢書云王宏遷冀州刺史宏性刻不發私書不容¶
豪族賔客號曰王獨坐¶
又曰李壽爲青州刺史發璽書於夲縣傳舎乗法駕騑騬¶
朱軒就路奏免四郡相百城怖懼悉豫弃官¶
魏志曰賈逵自梁道爲豫州刺史是時天下&KR0004;復州郡多¶
不懾逵曰州夲以御史出&KR0101;諸郡以六條詔書察長吏二千¶
<pb:KR3k0012_SBCK_254-2b>¶
石已下故其狀皆言嚴鷹揚有督察之才不言安静寛仁有¶
愷悌之德也今長吏慢法盗賊公行州知而不糺天子復¶
何所取正乎逵到官數月乃還考竟其二千石以下阿縱¶
不如法者皆舉奏免之帝曰逵真刺史矣布告天下當以¶
豫州爲法¶
又曰張旣字德容出爲雍州刺史太祖謂旣曰君還夲州¶
可謂衣繡晝行矣¶
又曰吕䖍字子恪任城人也遷徐州刺史加破虜將軍請¶
琅耶王祥爲別駕民事一以委之丗多其能任賢¶
晉書曰向雄太始中累遷&KR0087;州刺史假赤幢曲盖鼓吹¶
又曰劉卞東平湏昌人也後爲岳州刺史昔同時爲湏昌¶
小吏者百餘人祖餞之其一人輕卞卞遣扶出之人以此¶
少之¶
<pb:KR3k0012_SBCK_254-3a>¶
又曰王機入廣州刺史郭訥握節而避機遂入城就訥求節訥曰¶
昔蘇武不失其節前史以爲羙談此節天朝所假義不相¶
與自可遣兵取之機慙而止¶
又曰石苞爲徐州刺史文帝之敗於東&KR0028;也苞獨全軍而退¶
帝指所持節謂苞曰恨不以此付卿¶
晉陽春秋云胡質爲荆州刺史子威自洛陽至荆州定省¶
家貧自驅驢單行見父停十餘日臨歸質賜絹一疋爲道¶
粮威跪拜曰大人清髙不審安得此質曰吾俸禄之餘故¶
以爲汝粮耳¶
又曰晉武嘗問威曰卿清孰與卿父淸威曰臣不如也帝¶
曰何以爲不如威曰臣父清畏人知之臣清畏人不知¶
陸機晉武紀曰王濬之在巴郡也夢懸四刀於其上甚惡¶
之璿主簿李毅拜賀曰三刀爲州而見益一明府其臨益¶
<pb:KR3k0012_SBCK_254-3b>¶
州乎濬果爲益州刺史¶
晉中興書曰荀羡字令則爲徐州刺史時年二十中興方¶
伯未有如羡少者¶
梁書曰夏侯詳遷湘州刺史詳善吏事在州四載爲百姓¶
所稱州城南臨水有峻峯舊傳云刺史登此山輙代是山¶
歷政莫敢至詳(於其/地起)臺榭延僚屬以表損揖之志¶
三國典略曰梁太祖制以南汾州刺史韋孝寛爲雍州刺¶
史先是路側一里置一土堠經雨頽毀毎湏修&KR0024;孝寛臨¶
州乃勒部内當土堆之處植樹以代之旣免修復之勞旋¶
又得庇䕃太祖後見之恠而問焉人以狀對太祖嘉之豈¶
得一州獨尓當令天下同之於是令諸州夾道一里種一樹¶
十里種二樹百里五樹焉¶
又曰梁蕭恪字敬則南平元襄王偉之子也&KR0004;恪爲雍州¶
<pb:KR3k0012_SBCK_254-4a>¶
刺史賔客有江仲舉蔡薳王臺卿&KR0067;仲容四人俱&KR0013;接遇¶
並有蓄積故樊鄧謌之云江千萬蔡五百正新車&KR0067;大宅¶
梁武聞而接之曰主人憒憒不如客及恪還梁武問之恪¶
甚慙恧¶
後魏書曰髙陽王雍爲相州刺史帝誡曰爲牧之道亦易¶
亦難其身正不令而行故曰是易其身不正雖令不從故¶
曰是難¶
又曰髙允爲懷州刺史允秋日廵境問民疾苦至郡縣見¶
邵公廟廢毀不立乃曰邵公之德闕而不禮爲善者何望¶
乃表聞修葺之¶
又曰李崇爲并州刺史多刼盗崇乃村置一樓樓懸一皷¶
盗發則擊之俄頃之間聲布百里遂多擒獲諸州皷樓自¶
崇始也¶
<pb:KR3k0012_SBCK_254-4b>¶
又曰南安王禎出爲相州刺史髙祖餞之於林都亭詔曰¶
今者之集雖曰分歧實爲曲宴並可賦詩申意射者可以¶
觀德不能賦詩者可聽射也當使武士彎弓文士下筆¶
又曰汝隂王子修義字壽安渉獵書傳髙才爲髙祖所知¶
除右將軍齊州刺史修義以齊州頻䘮刺史累表固辭詔¶
曰脩短有命吉凶由人何過致憂憚以乖維城之&KR0009;違凶¶
就吉時亦有之可聽更正廨宇修義於是移治東城¶
又曰畢終敬父子相代爲夲州當丗榮之時終敬以老還¶
郷常呼其子元賔爲史君毎於元賔聽政之時與出元賔¶
所先遣左右勑不聽起觀其斷决忻忻然喜見顔色¶
又曰邢巒征梁漢諸郡之民相継而至遂平漢中詔曰巒¶
至彼有以懷和附衆髙下品第可依義陽都督之格也拜¶
巒西安梁&KR0087;州刺史¶
<pb:KR3k0012_SBCK_254-5a>¶
北齊書曰張亮武定&KR0004;拜太中大夫薛琡甞夢亮於山上¶
挂&KR0093;以告亮旦占之曰山上&KR0093;幽字也君其爲幽州乎數¶
曰亮出爲幽州刺史¶
北史曰齊平鑒爲楊州刺史其妻生男鑒因喜飲醉擅免¶
境内囚誤免&KR0028;中細作二人醒而知之上表自劾文宣原¶
其罪賜牛羊酒令作樂¶
又曰慕容三藏爲郭州刺史州界連雲山響稱萬年者三¶
詔頒郡國仍遣使醮山所其日景雲浮於上雉&KR0480;馴壇側使¶
還以聞上大恱¶
後周書曰蘇亮出爲&KR0302;州刺史朝廷以其牧夲州特給路¶
車皷吹先還其宅并給&KR0016;士三千列羽儀逰郷黨經過故¶
人歡飲旬日然後入州世以爲榮¶
又曰獨孤信爲&KR0087;州刺史甞因獵日暮馳入城其帽微側¶
<pb:KR3k0012_SBCK_254-5b>¶
詰旦而更人有戴帽者咸慕信而側帽焉其爲隣境及士¶
庶所重如此¶
又曰劉雄字猛雀髙祖甞從容謂雄曰古人云冨貴不歸¶
故郷猶衣錦夜遊今以卿爲夲州何如雄稽首拜謝於是¶
詔以雄爲河州刺史雄先巳爲夲縣令復有此授鄉里榮¶
之¶
又曰史寜爲涼州刺史遣使詣太祖請事太祖即以所服¶
冠履衣&KR0013;及弓箭甲矟等賜寧謂其使人曰爲我謝涼¶
州孤解衣以衣公推心以委公公其善始令終無損功名¶
也¶
又曰長孫儉爲荆州刺史時梁岳陽王蕭&KR0683;内附&KR0004;遣使¶
入朝至荆州儉於㕔事列軍儀具戎服與使人以賔主禮¶
相見儉容貌魁偉音聲如鍾大爲鮮卑語遣人傳譯以問客¶
<pb:KR3k0012_SBCK_254-6a>¶
客惶恐不敢仰視日晚儉乃著裙&KR0237;紗帽引客宴於別齋因¶
序梁國喪亂朝廷招携之意發言可觀使人大恱出曰吾¶
所不能測也¶
三國典略曰周陸逞字季明甞爲冝州刺史故事刺史奉¶
辭例備鹵簿逞以時屬農要奏請停之制曰逞雖未臨人¶
巳存優恤冝遂所請彰其雅操¶
又曰周帝制於玉璧置勲州以孝寛爲刺史爲其立勲於¶
此因以名之¶
又曰賀抜岳引軍西次平涼岳以夏州隣接宼賊欲求良¶
牧以鎮之衆咸曰宇文左丞即其人也岳曰宇文左丞吾¶
之左右手不可廢也沉吟累日乃從衆議表太祖爲夏州¶
刺史¶
陳書曰侯景平元帝遍問朝&KR0800;曰今天下始定極湏良才¶
<pb:KR3k0012_SBCK_254-6b>¶
請卿各舉所知羣臣未有對者帝曰吾巳得一人矣侍中¶
王褒進曰未審爲誰帝曰歐陽頠公有匡濟之才恐蕭廣¶
州不肯致之乃授武州刺史¶
太平御覽卷第二百五十四¶
<pb:KR3k0012_SBCK_254-7a>¶
