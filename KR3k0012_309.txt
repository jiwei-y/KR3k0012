# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:14.865297
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 309
#+PROPERTY: FILE SB11n0727-309太平御覽-卷之三百九.
<pb:KR3k0012_SBCK_309-1a>¶
　太平御覽卷第三百九¶
　　兵部四十¶
　　　　　　戰中¶
　後漢書曰呉漢討公孫&KR0274;乃進軍攻廣都拔之光武戒漢¶
　曰成都十餘萬衆不可輕也但堅據廣都待其來攻勿與¶
　爭鋒&KR0002;不敢來公轉營迫之須其力疲乃可擊也漢乗利¶
　遂自將歩&KR0016;二萬餘進逼成都去城十餘里阻江北爲營¶
　作浮橋使副將劉尚將萬餘人屯於江南相去二十餘里帝¶
　聞大驚使讓漢曰公旣輕敵深入又與尚別營事有緩急¶
　不復相及賊&KR0002;出兵綴公而大衆攻尚尚破公即破矣急¶
　引兵還廣都詔書未到&KR0274;果使其將謝豐𡊮&KR0123;攻漢使別¶
　將攻尚漢敗入壁豐圍之漢乃召諸將勵之曰今與劉尚¶
　二處受圍𫝑旣不接其禍難量欲潜師就尚於江南并兵¶
<pb:KR3k0012_SBCK_309-1b>¶
禦之&KR0002;能同心一力人自爲戰大功可立如其不然敗必¶
無餘成敗之機在此舉也於是饗士秣馬閇營三日不出¶
乃多掛幡旗使煙火不絶夜衘枚引兵與尚合軍豐等不¶
&KR0116;明日分兵拒水北自將攻江南漢悉兵迎戰自晨至晡¶
遂大破之斬謝豐𡊮吉𫉬甲首五千餘級於是引還廣都¶
尚拒&KR0274;帝報曰公還廣都甚得其冝述必不敢畧尚而擊¶
公也(畧猶/過也)&KR0002;先攻尚公從廣都五十里悉歩&KR0016;赴之適當¶
值其疲困破之必矣自是漢與述戰於廣都之間八戰八¶
克¶
又曰涼州賊王國圍陳倉不拔而　去皇甫嵩進兵擊之¶
董卓曰不可兵法窮宼勿迫歸衆勿追今我追國是迫歸¶
衆追窮㓂也困獸猶闘蜂蠆有毒況大衆乎嵩曰不然前¶
吾不擊避其銳也今而擊之待其衰也所擊疲師非歸衆¶
<pb:KR3k0012_SBCK_309-2a>¶
也國衆且走莫有闘志以整擊亂非窮宼也遂獨進擊之¶
使卓爲後拒連戰大破斬首萬餘級國走而死¶
又曰曹操擊陶謙還過拔取睢陵夏丘皆屠之殺男女數¶
十萬人雞犬無餘泗水爲之不流¶
又曰廉范遷雲中太守㑹匈奴大入塞烽火曰通故事虜¶
入過五千人移書傍郡吏欲傳檄求救范不聽自率士卒¶
摧之范兵不敵乃令軍中蓐食晨往赴之斬首數百級¶
續漢書曰耿弇字伯照扶風人少學詩禮見郡督尉試&KR0016;¶
士建旗鼓肆馳騁由是心善將率後上聞弇爲張步所攻¶
欲自往陳俊曰歩兵盛可且&KR1068;營待上至弇曰上且到臣¶
子當擊牛釃酒以待百官反欲以賊虜遺君父耶遂合戰¶
破之¶
蜀志曰夏侯淵敗曹公爭漢中地運米北山下數千萬囊¶
<pb:KR3k0012_SBCK_309-2b>¶
黄忠以爲可取趙雲遣兵隨忠取米雲將數十人輕行出¶
圍行視忠等值曹公揚兵大出雲𫝑逼且&KR0720;且却入營更¶
大開門偃旗鼓公軍至疑有伏兵雲雷鼓於後射公公軍¶
驚駭自相蹂踐墮漢水死者甚多先主明旦自來至雲營¶
圍視昨戰處曰子龍一身都爲膽(子龍趙/雲字也)作樂飲宴至暝¶
𣈆中興書曰&KR0074;温歩&KR0016;四萬自江陵向關中伐僞立荆州¶
刺史郭敬進擊青泥皆破之至于灞上戎首多降居民皆¶
壷漿路側耆老或泣曰不圗今日復見官軍兵師符徤以¶
五千人守長安小城時運道艱難而𨵿中大飢温率衆還¶
詔遣侍中黄門慰勞於襄陽犒軍十一年温進征討大都¶
督司兾諸軍事委以專征之任温乃合衆治兵七月率衆¶
伐羌十月温次伊水羌師姚襄來逆軍屯于北遣使詣温¶
奉身歸命願勑前鋒小却當拜伏路左温荅曰我自脩復¶
<pb:KR3k0012_SBCK_309-3a>¶
中原展敬山陵無豫君事欲來相迫何復求却於是方&KR0100;¶
齊進襄率驍勇萬餘人距水前戰温命小弟沖及諸將奮¶
擊襄大敗奔北自相殺害死者數千越北芒而奔走温屯¶
故太極殿前賊周成率衆降温徙入金墉謁先帝諸陵&KR0013;¶
侵毁者皆繕復之選陵令守護¶
又曰謝𤣥進號冠軍將軍加領徐州刺史還于廣陵以功¶
封東興縣侯八年𤣥至符堅傾國大岀衆號百萬先遣符¶
融慕容煒張蚝符方四師至潁口梁成王先等守洛澗詔¶
加衛將軍安爲征討大都督𤣥爲前鋒都督徐兖青三州¶
楊州之晉陵幽州之燕國諸軍事與叔父征虜將軍石從¶
弟輔國將軍琰西中郎將&KR0074;伊龍驤將軍玄等拒之衆凡¶
八萬𤣥先遣廣陵劉牢之五千人直指洛澗邸斬梁成及¶
成苐雲歩&KR0016;崩潰争赴淮水斬首萬級生擒五千餘人十¶
<pb:KR3k0012_SBCK_309-3b>¶
月符融進屯壽陽𤣥與琰等選精銳八千人決戰肥水南¶
臨陣斬符融俘獲萬計得僞輦及雲母車其餘寳器山¶
積錦𦋺數萬端牛馬驢騾駱駞十萬疋¶
又曰符堅率衆五十萬向壽春謂融曰晉人&KR0002;知朕來便¶
一時還南固守長江雖百萬之衆無所用之今祕吾來令¶
彼不知彼顧江東在此必當戰&KR0002;其潰敗求守長江不復¶
可得則吾事濟矣乃秘不言堅自來於是以小將旗列屯¶
肥北𣈆征虜將軍謝石冠軍將軍謝玄輔國將軍謝琰西¶
中郎將&KR0074;伊等並阻水南一時渉渡肥水融曰及呉未成¶
列擊之必克也堅曰不然我長於歩彼便於水今捨歩入¶
水是以所短擊其所長非良䇿矣可須彼過水一時擊之¶
彼旣背水進退無術乃可盡殺然後船舫渡江直指㑹稽¶
觀禹朝萬國之處不亦樂乎列陣以待晉軍晉軍旣濟戰于肥¶
<pb:KR3k0012_SBCK_309-4a>¶
北堅&KR0013;重瘡三軍潰亂堅馳還長安¶
晉書曰劉毅泝江追&KR0074;𤣥戰於崢嶸洲于時官軍數千玄¶
兵甚盛而玄懼有敗衂常𣻌輕舸於舫側故其衆莫有闘¶
心官軍乗風縱火盡銳爭先玄衆大潰¶
又曰將軍王敦反兵至石頭欲攻晉將劉隗(五罪/切)其將杜¶
𢎞曰劉隗死士衆多未易可剋不如石頭其守將周禮少¶
恩兵不爲之用必敗禮敗隗自走敦從之禮果開城門納¶
弘諸將與敦戰晉師大敗¶
又曰前𥘿符堅率兵來伐晉將軍謝石謝𤣥拒之堅遣其¶
尚書朱序&KR0003;石等以衆盛欲脅而降之序謂石曰&KR0002;秦百¶
萬之衆皆至則莫可以敵也及其衆未集冝在速戰&KR0002;挫¶
其前鋒可以得志晉將遣使請戰許之堅師列陣逼肥水¶
晉師不得度晉將使謂堅將符融曰君懸軍深入置陣逼¶
<pb:KR3k0012_SBCK_309-4b>¶
水此持乆之計豈欲戰者乎&KR0002;小退師令將士周旋僕與¶
君公緩轡而觀之不亦羙也堅衆皆曰冝阻水莫令得上¶
我衆彼寡勢必萬全堅曰但却軍令得過我以鐵&KR0016;向水¶
逼而殺之不然因其濟水而覆之於是麾軍却陣軍遂奔¶
退制之不可止玄以八千精卒度肥逼之融馳&KR0016;略陣馬¶
倒&KR0013;殺軍遂大敗晉師乗勝追擊死者相枕堅爲流矢所¶
中單&KR0016;遁走¶
又慕容超載記曰於是賀頼盧公孫五樓爲地道出戰王¶
師不利¶
崔鴻十六國春秋曰前秦符堅遣將吕光領兵伐龜兹光¶
軍其城南五里爲營深溝髙壘廣設疑兵以木爲人&KR0013;之以甲¶
羅之壘上龜兹王帛純嬰城自守乃傾國財寳請諸國來¶
救温𪧐尉頭等國王合七十餘萬衆以救之胡便弓馬善¶
<pb:KR3k0012_SBCK_309-5a>¶
矛矟鎧如連鏁射不可入衆甚憚之諸將咸欲毎營結陣¶
按兵以拒之光曰彼衆我寡衆營又相逺𫝑分力散非良¶
䇿也於是遷營相接陣爲勾鏁之法精&KR0016;爲遊軍彌縫其¶
闕戰于城西大敗之純遁走王侯降者三十餘國¶
又曰西魏末東魏遣將侯景髙敖曹等圍西魏將獨孤信¶
於洛陽東魏大將齊神武繼後西魏大將周文帝率軍救¶
信進軍𤄊東景等夜解圍去及晨周文率輕&KR0016;追之至於¶
河上景等北據河橋南屬邙山爲陣與諸軍合戰周文馬¶
中流矢驚逸遂失之因此軍中擾亂都督李穆下馬授周¶
文帝以復振於是大捷斬髙敖曹虜其甲士万五千赴河¶
死者以萬數是日置陣旣大首尾懸逺從辰至未戰數十¶
合氛霧四塞莫能相知獨孤信李逺居右趙貴恰峯居左¶
戰並不利又不知周文所在皆棄其卒先歸開府唐公等爲¶
<pb:KR3k0012_SBCK_309-5b>¶
後軍遇信等退即與俱還由是乃班師洛陽亦失守大軍¶
至弘農守將皆巳棄城西走¶
又曰後魏末賊莫折後熾所在宼掠州人李賢率郷兵與¶
涇州刺史史寧討之後熾列陣以待賢謂寧曰賊聚結歳¶
乆徒衆甚多數州之人皆爲其用我&KR0002;揔爲一陣併力擊¶
之彼旣同惡相濟理必揔萃於我𫝑旣不分衆寡莫敵我¶
便救首尾無以制之今&KR0002;令諸軍分爲數陣多設旗鼓犄¶
角而前以脅諸柵以別統精兵直指後熾按甲而待莫與¶
交鋒後熾欲前則懼我疑兵令其進不得戰退不得走以¶
俟其懈擊之必破後熾一敗則衆栅不攻自拔矣寧不從¶
屢戰頻北賢乃率數百&KR0016;徑入後熾營収其妻子僮&KR0571;五¶
百餘人并輜重等屬後熾與寧戰勝方欲追奔忽與賢遇¶
乃棄寧與賢接戰賊遂大敗後熾單騎遁走¶
<pb:KR3k0012_SBCK_309-6a>¶
北史曰後魏孝文南伐齊齊將陳顯逹率衆拒戰元嵩身備¶
三仗免胄直前勇冠三軍將士從之顯逹奔潰帝大恱曰¶
任城康王大有德福文武頓出其門以功賜爵髙平縣侯¶
後周書曰天和六年宇文憲帥衆二萬出自龍門齊將新¶
蔡王康德以憲兵至濳軍霄遁憲乃西歸仍掘移汾水水¶
南堡復入於齊人謂略不及逺遂㢮邊備憲乃渡河攻其¶
伏龍等四城二日盡拔又進攻張辟克之獲其軍實夷其¶
城壘斛律明月時在華谷不能救之乃北攻姚襄城䧟之¶
時汾州又見圍日乆糧援路絶憲遣柱國宇文盛運粟以¶
饋之憲自入兩乳谷襲克齊相杜成進軍姚襄齊人嬰城¶
固守以爲汾州之援齊平亰王叚孝先蘭陵王髙長恭引¶
兵大至憲命將士陣而待之大將軍韓歡爲齊人所乗遂¶
以奔退憲身自督戰齊衆稍却㑹日暮乃各収軍¶
<pb:KR3k0012_SBCK_309-6b>¶
又曰齊神武遂度河逼華州刺史王羆嚴守知不可攻渉¶
洛軍於許原西太祖據渭南徵諸州兵皆㑹乃占諸將謂¶
之曰髙歡越山度河逺來至此天亡之時也吾欲擊之何¶
如諸將咸以衆寡不敵請待歡更西以見其𫝑太祖曰歡¶
&KR0002;得至咸陽人情轉騷擾今及其新至便可擊之即造浮¶
橋於渭令軍人齎三日糧輕&KR0016;度渭輜重自渭南夾渭而¶
西冬十月壬辰至沙苑距齊神武軍六十餘里齊神武聞¶
太祖至引軍來㑹癸巳旦&KR0049;&KR0016;告齊神武軍且至望太祖¶
軍少竟馳而進不爲行列揔萃於左軍兵將交太祖鳴鼓¶
士皆&KR0108;起于謹等六軍與之合戰李弼等率鐡&KR0016;横擊之¶
絶其軍爲二遂大破之斬六千餘級臨陣降者二萬餘人¶
通典曰後周末隋文帝作相輔少主相州㹅管尉遲逈舉¶
兵不從隋文遣將韋孝寛討之逈男惇率衆十萬入武德¶
<pb:KR3k0012_SBCK_309-7a>¶
軍於沁東拒之與孝寛隔水相持乃布兵二十餘里麾軍¶
小却欲待孝寛軍半度而擊之孝寛因其却乃鳴鼓齊進¶
惇遂大敗¶
又曰後周末隋文帝遣將韋孝寛率兵討尉遲逈於相州¶
軍進至州逈悉出其卒十三萬陣於城南逈舊習軍旅雖¶
老猶&KR0013;甲臨陣其麾下三千兵皆𨵿中人爲之力戰孝寛¶
等軍失利而却鄴中士女觀者如堵髙頻與李詢乃整陣¶
先犯觀者因其擾而乗之逈衆大敗遂㧞其城¶
又曰後漢末曹公征張魯於漢中使張遼與樂進李典等¶
將千餘人守合肥教與護軍薛悌署邊曰賊至乃發俄而¶
呉主孫權率十萬衆圍合肥乃共發教教云&KR0002;權至者張¶
李將軍出戰樂將軍守護軍勿得與戰諸將皆疑遼曰公¶
征在外比救至敗我必矣是以教及其未合逆擊之折其¶
<pb:KR3k0012_SBCK_309-7b>¶
盛𫝑以安衆心然後可守成敗之機在此一戰諸君何疑¶
李典亦與遼同於是遼夜募敢死之士得八百人椎牛饗¶
將士明日大戰平旦遼&KR0013;甲持㦸先登䧟陣殺數十人斬¶
二將大呼自&KR0002;衝壘入至權麾下權大驚衆不知所爲走¶
登髙塜以長㦸自守權不敢動遥見所將衆少乃聚圍遼¶
遼左右麾圍直前急擊圍開遼將麾下數十人得出餘衆¶
號呼曰將軍棄我乎遼復還突圍拔出餘衆權人馬皆披¶
靡(披疋/靡反)無敢當者自朝戰至日中呉人奪氣還脩守備衆¶
心乃安諸將咸服權攻合肥十餘日城不可拔乃引退遼率諸¶
軍追擊之幾復獲權(孫盛曰夫兵固詭道竒正相資&KR0002;郡/師不知則弃師之道也至於合肥之)¶
(守懸弱無援專任勇者則好戰生患專任怯者則懼心難/保且彼衆我寡心必懷貪堕以致命之兵擊貪墮之卒其)¶
(𫝑必勝勝而後守則必固是以魏武雜選武力叅以周/同異爲之宻教宣其用事至是而應若合符契妙矣)¶
北齊書曰慕容紹宗與侯景戰於渦陽大破景軍溺死於¶
<pb:KR3k0012_SBCK_309-8a>¶
渦水水不爲流景走淮南¶
太平御覽卷第三百九¶
<pb:KR3k0012_SBCK_309-8b>¶
<pb:KR3k0012_SBCK_309-8b>¶
