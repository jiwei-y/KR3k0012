# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:09.959864
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 215
#+PROPERTY: FILE SB11n0727-215太平御覽-卷之二百一十五.
<pb:KR3k0012_SBCK_215-1a>¶
太平御覽卷第二百一十五¶
職官部十三¶
　　　吏部侍郎　揔叙尚書郎¶
　　　　　吏部侍郎¶
隋書曰陸彦師爲吏部侍郎隋承周制官無清濁彦師在¶
職凡所任人頗甄別於士庶論者美之¶
又曰髙孝基爲吏部侍郎房&KR0007;齡杜如晦與選孝基特加¶
賞異後以爲知人¶
又曰煬帝以尚書六曹吏部禮部兵部刑部民部工部各¶
置侍郎一人以貳尚書之職¶
唐書曰髙季輔爲吏部侍郎凡所銓叙時稱允當從幸翠¶
微宫太宗賜金背鏡一面以表其清鑒焉¶
又曰天后以許子儒爲天官侍郎儒不以藻&KR0346;爲意其&KR0024;¶
<pb:KR3k0012_SBCK_215-1b>¶
官悉委令史勾直時謂勾直曰平配後崔&KR0007;暐爲之介然¶
自守絶於請謁爲職政者所忌轉文昌左丞選司令史乃¶
設齋自慶武太后聞之復拜爲天官侍郎¶
又曰席豫爲吏部侍郎&KR0007;宗謂之曰以卿前爲考功職事¶
平允故有此授豫典選六年復有令譽¶
又曰房頴叔拜天官侍郎自其髙祖景伯至頴叔四代咸¶
居選部時論榮之¶
又曰韋陟爲吏部侍郎常病選人冒名接脚竊授闕貟旣¶
少取士良難正調者&KR0013;擠僞集者冒進陟剛腸嫉惡風彩¶
嚴正見選人疑其有瑕按聲盤詰無不首伏每歳皆贖得¶
數百貟闕以待淹滯常謂所親曰使陟知銓衡一二年則¶
無人可選矣¶
又曰崔羣徴拜吏部侍郎穆宗召見別殿謂羣曰我昇儲¶
<pb:KR3k0012_SBCK_215-2a>¶
位知卿爲羽翼羣曰先帝意元在陛下頃者授陛下淮西¶
節度使臣奉命草制且曰能辨&KR0047;陽之牘允符東海之賢¶
&KR0002;不知先帝深旨臣豈敢輕言¶
又曰崔鄲爲兵部侍郎夲官判吏部東銓事文宗勤於政¶
道每苦選曹訛弊延英謂宰臣曰吏部殊不選才安得摭¶
實無濫可&KR0117;革否李石對曰令録可以啇量他官且冝循¶
舊上曰循舊如配官耳賢不肖安能甄別乃召三銓謂之¶
曰卿等比選令録如何注擬鄲對曰資叙相當問其爲治¶
之術視可否而擬之帝曰依資合得而才劣者何授對曰¶
與邊逺慢官帝曰如以不肖之才治邊民則疾苦可知也¶
凢朝廷求理逺近皆湏得人苟非其才人受其&KR0102;矣¶
又曰楊纂除吏部侍郎前後典選十餘載銓叙人倫稱爲¶
允當然而抑文雅進&KR0219;吏觀時任數頗爲時論所譏¶
<pb:KR3k0012_SBCK_215-2b>¶
又曰鄧&KR0007;挺爲吏部侍郎旣不稱職甚爲時談所鄙又時¶
患消渴病選人因目爲鄧渴牓於衢路自有唐巳來掌選¶
之失未有如&KR0007;挺者坐此左遷澧州刺史¶
唐新語曰裴行儉爲吏部侍郎賞拔&KR0171;味道王勵曰二公¶
後當相次掌鈞衡之任卒如其言¶
又曰韋陟甞任吏部侍郎有一致仕官叙五品陟判之曰¶
青壇展慶曾不立班朱紱承榮無冝卧拜時人推其強直¶
又曰姜晦爲吏部侍郎性聦晤識理體舊制吏曹舎宇悉¶
布&KR0068;以防令史與選人交通及晦領選事盡除之大開銓¶
門示無所禁私引致者晦輙知之召問莫不首伏&KR0004;朝廷¶
以晦改革前規咸以爲不可竟銓綜得所賄賂不行舉朝¶
歎伏¶
又曰馬載爲吏部侍郎時考功貟外劉思立子憲爲河內¶
<pb:KR3k0012_SBCK_215-3a>¶
尉思立今日亡明日選人有索憲闕者載深咨嗟以爲名¶
敎所不容乃書其無行注於集朝廷咸曰眞銓綜流品之¶
司可謂振理風俗也其人比出選門爲衆目所視衆口所¶
訐趑趄失歩¶
　　　　　揔叙尚書郎¶
漢書曰南宫二十五星應臺郎位故明帝云郎官上應列¶
&KR0043;即此也¶
又曰主父偃詣闕上書朝奏暮召人見所言九事其八事¶
爲律令其一事諌匈奴上謂曰公等安在何相見之晚乃¶
拜偃爲郎中¶
又曰韓信爲項羽郎中數干以䇿而弗用¶
東觀漢記曰樊&KR0394;字文髙爲郎每甞直事駐車待漏雖在¶
閑署冠劒不解於身每齋祠恐失時張燈俯伏爲郎二十¶
<pb:KR3k0012_SBCK_215-3b>¶
三歳未甞&KR0013;奏三署服其愼重¶
又曰黃香爲尚書郎甞獨止&KR0043;臺上晝夜不離省闥上聞¶
善之¶
又曰陽嘉二年汝南童子謝廉河南趙建年十二各通一¶
經以太學&KR0004;繕應化而至皆除郎中¶
又曰黄香知古今記羣書無不渉獵兼好圖䜟天官星氣¶
鍾律曆筭窮極道術京師號曰天下無&KR0031;江夏黄童京師¶
貴戚慕其聲名更饋衣物拜尚書郎¶
後漢書曰馮豹拜尚書郎忠勤不懈每事未報常俯伏省¶
閤或從昬至明肅宗聞而嘉之使黄門持&KR0013;覆豹勑令勿¶
驚由是數加賞賜¶
又曰馮勤除爲郎中給事尚書以圖(議/軍)糧在事精勤遂見¶
親識每引進帝輙顧謂左右曰佳乎吏也由是使典諸侯¶
<pb:KR3k0012_SBCK_215-4a>¶
封事勤善量功次輕重國土逺近地&KR0020;豐薄不相踰越莫¶
不厭服焉自是封爵之制非勤不定帝益以爲能¶
又曰藥崧天性朴忠家貧爲郎常獨直臺上無&KR0013;枕杫(杫/思)¶
(漬反謂爼几也方言/云蜀漢之郊曰杫)食糟糠帝每夜入臺輙見崧問其故¶
甚嘉之自此詔太官賜尚書以下朝夕飡給帷&KR0013;皂&KR0129;¶
又曰桓彬拜尚書郎時中常侍曺節女壻馮方亦爲郎彬厲¶
志操與左丞劉歆右丞杜希同好交善未甞與方共酒食¶
之會方深怨之遂彰言彬等爲酒黨事下尚書令劉猛猛¶
雅善彬等不舉正其事節大怒劾奏猛以爲阿黨請&KR0053;下¶
詔獄在朝者爲之寒心猛意氣自&KR0002;旬日得出免官禁錮¶
彬遂見廢¶
又曰王譯爲尚書侍郎臺閣議奏常依義據法爲三臺之¶
表¶
<pb:KR3k0012_SBCK_215-4b>¶
又曰陳忠䟽曰尚書爲王喉舌而諸郎多文俗鮮有雅才¶
每爲詔文宣示内外轉相求請也¶
續漢書曰胡廣字伯始舉孝廉試爲天下第一旬日拜尚¶
書郎¶
又曰徐防爲尚書郎性周密畏愼在臺閣典職十年奏事¶
三丗未嘗有過¶
謝承後漢書曰尚書郎舊典秩滿遷令長鄭&KR0042;爲僕射奏¶
以臺職任尊而賞薄人無樂者請使郎&KR0024;二千石自此始¶
也¶
又曰方儲爲郎中章帝使文郎居左武郎居右儲正位中¶
曰臣文武兼備在所施用上嘉其才以繁亂絲付儲使理¶
儲拔佩刀而斷之曰反經任&KR0020;臨事冝然¶
又曰何湯拜郎中守&KR0028;陽門候上微行夜還湯閉門不納¶
<pb:KR3k0012_SBCK_215-5a>¶
更從中東門入明旦召詣太官賜食諸門候皆奪俸¶
華嶠後漢書曰館陶公主爲子求郎不許賜錢千万明帝¶
謂羣臣曰郎官上應列&KR0043;非其人則民受其殃¶
又曰竇攸篤學退居舉孝廉爲郎丗祖會百寮於靈臺得¶
䑕如豹文問羣臣攸曰鼮鼠詔曰何以知曰見尓雅詔書¶
如攸言賜帛三百更勑諸王子從攸受尓雅¶
又曰明帝性&KR0310;察嘗以事怒郎樂崧崧逕入牀下上怒甚¶
疾呼曰郎出郎出崧曰天子穆穆諸侯皇皇未聞人君自¶
起撞郎上乃舎之¶
漢官儀曰尚書郎四人一主匈奴單于營部一主羌夷吏¶
民一主天下户口土田墾作一主錢帛貢獻委輸¶
又曰尚書郎主作文書起草夜更直五日於建禮門内¶
又曰尚書郎給青縑白綾&KR0013;以錦&KR0013;帷帳氈褥通中枕太¶
<pb:KR3k0012_SBCK_215-5b>¶
官供食湯官供䴵餌五熟菓實下天子一等級尚書史二¶
人女侍史二人皆選端正從直女侍執香鑪燒薫從入臺護¶
衣奏事明光殿省皆胡粉塗&KR0030;古賢人烈女郎握蘭含香¶
趣走丹墀奏事黃門郎與對揖天子五時賜服&KR0002;郎處曹¶
二年賜遷二千石刺史¶
又曰尚書郎&KR0004;上詣臺稱守尚書郎滿歳稱尚書郎中三¶
年稱侍郎¶
續漢書百官志曰尚書郎三十六人四百石¶
魏志曰明帝太和四年詔曰丗之質文隨敎而變兵亂以¶
來經學廢絶後生進趣不由謨典豈朕訓導未洽將進用¶
者不以德顯乎其郎吏學通一經才任牧民&KR0054;士課試擢¶
其髙第者亟用其浮華不務道夲者皆罷退之¶
又曰賈詡字文和武威姑臧人也少時人莫知唯漢陽閻¶
<pb:KR3k0012_SBCK_215-6a>¶
忠異之謂有良平之計察孝廉爲郎¶
魏略曰韓宣字景然爲尚書郎嘗以職事當受罰已&KR0350;束¶
竟杖未行文帝輦過問是誰左右以實對帝曰是子建所¶
道韓宣耶特原之¶
又曰姜維字伯約郡欲表維以爲將維家夲衣冠不願爲¶
將郡因表拜郎中¶
呉志曰張純字元基少厲操行學&KR0054;才秀而切問捷對容¶
止可觀擢拜郎中¶
又曰士爕字威彦蒼梧廣信人少遊學京師事頴川劉子¶
竒治左氏春秋察孝廉&KR0024;尚書郎¶
又曰孫皓降&KR0051;賜號歸命侯諸子爲王者皆拜郎中¶
晉書曰魏舒字陽元爲尚書郎時選郎或有非其人論者¶
欲有沙汰之言舒曰吾即其人也乃幞&KR0013;遥出同寮素無¶
<pb:KR3k0012_SBCK_215-6b>¶
清議者咸有自愧之色談者莫不詠其髙¶
又曰索靖同郡張勃特表靖以才㙯絶人冝在臺閣不冝¶
逺出邊塞武帝納之擢爲尚書郎¶
又曰樂廣爲尚書郎與何晏鄧颺等談講衛瓘見而竒之¶
曰常恐微言將絶今復聞之命諸子造焉謂曰此人之水¶
鏡也每見此人瑩然猶披雲霧而覩青天也¶
又曰索靖子綝字巨秀少有逸羣之量靖每曰綝廊廟之¶
材非簡札之用州郡吏不足汙吾兒也舉秀才除郎中嘗¶
報兄讎手殺三十七人時人壯之¶
又曰吴隱之兄坦之爲&KR0061;眞功曹眞敗將及禍隱之詣桓¶
温乞代兄命温矜而釋之遂爲温所知賞拜奉朝請尚書郎中¶
又曰嵆含言於長沙王乂曰昔魏武每有軍事増置&KR0122;屬¶
尚書令陳矯以有軍事亦奏增郎況今都官中&KR0016;三曹晝¶
<pb:KR3k0012_SBCK_215-7a>¶
出督戰夜還理事一人兩役內外廢之含謂之各有主師¶
委之大將不冝復令臺僚&KR0258;與其門乂從之乃増郎及令¶
史也¶
又曰賈充改爲律令以裴楷爲定科郎¶
晉中興書曰王彪之字叔虎從伯遵謂曰選官欲以汝逹¶
可作諸王佐郎彪曰位之多少旣不足計自當任之於時¶
至於超遷是所不願遂爲郎¶
又曰王坦之字文度選曹將擬爲尚書郎坦之聞曰自過¶
江尚書郎正用第二人何得以此見擬其子國寳好傾側¶
婦父謝安惡之除尚書郎國寳以爲中興膏&KR0254;之族唯作¶
吏部不作餘曹郎怨之辭不拜¶
晉太康起居注曰故司空王基夙爲先帝授任基子冲尚¶
書郎中雖在清途猶未免楚撻其以冲爲治書侍御史¶
<pb:KR3k0012_SBCK_215-7b>¶
齊書曰陸惠曉除尚書殿中郎隣族來相賀惠曉舉酒曰¶
陸惠曉年踰三十婦父領選始作尚書郎卿輩乃復以爲¶
慶耶¶
梁書天監元年詔曰自禮闈陵替歷兹永乆郎署備貟無¶
取職事糠粃文案貴尚虚閑空有趨墀之名了無握蘭之¶
實曹郎可依昔奏事自是始奏事¶
又曰王筠除尚書殿中郎王氏過江以來未有居郎署者¶
或勸不就筠曰陸平原東南之秀王文度獨歩江東吾得¶
比蹤昔人何所多恨乃忻然就職¶
又曰劉洽爲尚書殿中郎洽兄弟羣從遞居此職時人榮¶
之¶
又曰殿中郎缺武帝曰此曹舊用文學且居鴈行之首冝¶
詳擇其人以張緬爲之¶
<pb:KR3k0012_SBCK_215-8a>¶
後魏書曰髙允爲郎二十七年不徙官時百官無禄允恒¶
使諸子樵采自給&KR0004;尚書竇瑾坐事誅瑾子遵亡在山澤¶
遵母焦没入縣官後焦以老得免瑾之親故莫有恤者允¶
愍焦年老保護在家積六年遵始蒙赦其篤行如此¶
三國典略曰齊主命百司各列勤惰尚書郎皇甫亮三日¶
不上齊主親詰其故亮對曰一日&KR0040;一日病酒齊主以其¶
言實遂優容之令杖脛三十¶
唐書曰韋虚舟家有禮則父子兄弟更踐郎省時稱郎官¶
家¶
又曰趙曄字雲卿鄧州穰人早擅髙名在官途五十年累¶
經貶謫蹇躓備至入仕三十年方霑省官身在郎署子嘗¶
徒歩官旣散曹俸禄單寡衣食不充以至亡殁　撿者¶
爲之歎息¶
<pb:KR3k0012_SBCK_215-8b>¶
三輔决録曰田鳯字季宗爲尚書郎容儀端正入奏事靈¶
帝目送之因題柱曰堂堂乎張京兆田郎¶
又曰陳重與其友雷義俱拜尚書郎義以左黜重見義去¶
官亦以病免¶
汝南先賢傳曰陳蕃上書云昔明帝時公主爲子求郎不¶
許賜錢千萬左右問之帝曰郎天官也以當叙德何可妄¶
與人耶今陛下以郎比一把菜臣以爲反側也¶
又曰屈霸字子卿拜尚書郎當五侯之時貴戚傾天下在¶
朝者莫不愼睫承風子卿終不屈撓¶
王處冲別傳曰處冲爲尚書郎外望簡縱&KR0002;有遺漏然事¶
要機輙執其中中外之間亡所辨明臺閣益歸重之¶
通典曰故事叔父兄弟不許同省爲郎官格令不載亦無¶
正勑貞觀二年十一月韋叔謹除刑部貟外三年四月韋¶
<pb:KR3k0012_SBCK_215-9a>¶
季武除主爵郎中其年七月韋叔諧除庫部都中太宗謂¶
曰知卿兄弟近在尚書省故授卿此官欲成一家之美無¶
辭稍屈階資也其後同省者甚多近日非特恩除拜即湏¶
相廻避¶
抱朴子曰漢末有祢衡者年二十三孔文舉齒過知命身¶
居九列才學冠羣名位殊絶始友衡於布衣又薦之於朝¶
以爲冝使起家作臺郎¶
丗語曰青龍中石苞鬻䥫於長安得見司馬宣王知焉擢¶
爲郎¶
又曰曹爽解印綬將出主簿楊綜止之爽不從有司奏綜¶
導爽反宣王曰各爲其主宥之爲郎¶
桓譚新論曰余年十七爲奉車郎中衛殿中小苑西門¶
魏武集選舉令曰國家舊法選尚書郎取年未五十者使¶
<pb:KR3k0012_SBCK_215-9b>¶
文筆眞草有才能謹愼典曹治事起草立義又以草呈示¶
令僕訖乃付令史書之耳書訖共省讀内之事夲來臺郎¶
統之令史不行知也書之不好令史坐之至於謬誤讀省¶
者之責&KR0002;郎不能爲文書當御令史是爲牽牛不可以服¶
箱而當取辯於繭角也¶
魏名臣奏駙馬都尉甄毅奏曰漢時公卿皆奏事選尚書¶
郎試然後得爲之其在職自賫所發書詣天子前發省便¶
處當事輕重口自決定或天子難問據案處正乃見郎之¶
割斷材&KR0458;魏則不然今尚書郎皆天下之選材伎鋒出亦¶
欲騁其能於萬乗之前冝如故事令郎口自奏事自處當¶
山濤啓事曰雍州乆無郎前尚書&KR0019;祗坐事免官在職日¶
淺其州人才無先之者不審可復用否¶
又曰皇太子東宫多用&KR0258;材爲官屬冝令純取清德太子¶
<pb:KR3k0012_SBCK_215-10a>¶
舎人夏侯孝&KR0002;有盛文德而不長理民有益臺閣在東宮¶
巳乆命殿中郎&KR0409;冝得才學不審孝&KR0002;可遷此否¶
陸機謝吴王表曰殿中以臣爲郎中命轉中兵郎復以頗¶
渉文學見轉爲殿中郎¶
太平御覽卷第二百一十五¶
<pb:KR3k0012_SBCK_215-10b>¶
