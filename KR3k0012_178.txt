# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:08.108801
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 178
#+PROPERTY: FILE SB11n0727-178太平御覽-卷之一百七十八.
<pb:KR3k0012_SBCK_178-1a>¶
太平御覽卷第一百七十八¶
　居處部六¶
　　　　　臺下¶
王子年拾遺記曰𥘿始皇起雲明臺窮四方之珎木捜天¶
下之工南得煙丘碧桂酈水然沙賁都朱泥雲岡素竹東¶
得䓗巒綿栢縹穟龍杉雲梓寒河星柘西得漏海浮金狼淵羽¶
壁滌嶂霞素寘阜乾&KR0238;隂坂文杞褰流黒魄暗海香瓊瑶¶
異是集有二人皆騰虚縁木揮斤斧於空中子時興功至¶
午時巳畢𥘿人謂之子午臺又云二客於子午之地各起¶
一臺¶
又曰燕昭二年海人乗霞舟以雕壼盛數斗膏以獻王王¶
坐通雲堂亦曰通霞之臺以龍膏爲燈光耀百里煙色丹¶
紫國人望之咸言瑞光也遥拜之燈以火浣布爲&KR0414;山西¶
<pb:KR3k0012_SBCK_178-1b>¶
有照石去石十里見人物之影如鏡焉碎石片片皆能照¶
人而質方一丈則重一兩昭王舂此石爲泥泥於通霞之¶
臺與西王母遊居此臺上常有鍾鼓琴瑟鳴神光照耀如¶
日月之出臺左右種&KR0106;春之樹葉如蓮花芬芳似桂花隨¶
四時之色¶
又曰魏明帝即位五年起靈禽之園方國所獻異鳥殊獸¶
皆畜此園也時昆明國貢嗽金鳥國人云其地去涼州九¶
千里出此鳥形如雀色黄毛羽柔宻常翶翔海上羅者得¶
之以爲至瑞聞大魏之德&KR0013;於荒逺故越山航海來獻大¶
國帝得此鳥畜於靈禽之園飴以真珠飲以龜腦鳥常吐¶
金屑如粟鑄之以爲器服昔漢武時有獻大雀此之𩔖也¶
此鳥畏雪霜乃起小屋以處之名曰辟寒臺皆用水精爲¶
户牖使內外通光而風露&KR0106;隔宫人爭以鳥所吐之金用¶
<pb:KR3k0012_SBCK_178-2a>¶
飾&KR0107;珮謂之辟寒金宫人相嘲曰不服辟寒金郍得帝王¶
心於是媚惑者亂争此寳以爲身飾及行卧皆懷挾以要¶
寵也魏代䘮滅珎寳池臺鞠爲煨燼𠻳金之鳥亦自髙翔¶
也¶
又曰周靈王二十三年起昆昭之臺一名宣昭之臺聚天¶
下異木神工得崿谷隂生之樹(其質千尋文理盤錯以此一/木臺用足矣其木有/龍虵)百¶
獸之形篩水精爲泥臺髙百丈&KR0155;之以望雲色時有萇引¶
能招致神異王登臺忽見二人乗空而至乗遊飛之輦駕¶
以青螭其衣皆縫緝毛羽王即迎之上席時天下大旱地¶
裂木然一人先唱能爲霜雪引氣一噴則雲起雪飛坐者¶
皆口禁井池氷堅可琢又設狐腋素裘紫羆大褥褥是西¶
域所獻施於臺上又一人以指彈席上而暄風入室裘褥¶
皆弃臺下¶
<pb:KR3k0012_SBCK_178-2b>¶
又曰魏文帝築臺基髙四十丈列燭置於臺下名曰燭臺¶
逺望如列星之墜也以處美人薛靈芸焉¶
又曰魏明帝起凌雲臺躬自掘土羣臣皆負畚鍤時隂寒¶
役者多死髙堂隆等諌之不聽累年而畢¶
又曰魏文帝時黄星炳夜乃起畢昻臺以祀星¶
又曰吴主潘夫人之父坐法夫人輸入織室夫人容態少¶
儔爲江東絶色同幽者百餘人有司聞於吴主使圖其容¶
貌夫人憂慼不食減痩改形工人冩其眞狀以進吴主吴¶
主見圖而嘉之以琥珀如意撫桉則折嗟曰此神女也¶
愁貌尚能感人呪在懽樂乃命雕輪就織室納于後宫¶
果以姿色獲寵毎與夫人遊昭宣之臺恣意幸適旣盡酣¶
醉唾於玉壼中使侍婢冩於臺下得火齊指環即挂石榴¶
枝上因其處起臺名曰環榴臺時有諌者云今吴蜀争雄¶
<pb:KR3k0012_SBCK_178-3a>¶
還劉之名特爲妖乎權乃翻其名爲榴環臺也又與夫人¶
遊釣得大魚吴王喜而夫人曰昔聞泣魚今乃爲喜有喜¶
必憂以爲深誡至末年漸相譛毀稍見離退時人謂夫人¶
知幾之神矣釣臺今猶基存¶
漢武帝内傳曰鈎弋夫人謂帝曰妾相運正應爲陛下生¶
一男男年七歳妾當死矣今年必不得歸願陛下自愛言¶
終遂卒旣殯屍香聞十餘里因葬之雲凌帝甚哀悼又疑¶
其非常人乃發塚開視空棺無屍唯衣履存焉乃起通靈¶
臺於甘泉常有一青鳥集臺上徃來至宣帝時止矣¶
又曰漸臺髙三十丈南有辟門三層内殿堦陛咸以玉爲¶
之鑄銅鳯皇髙五丈飾以黄金於樓屋上¶
洞&KR0115;記曰武帝起招仙之臺於明庭宫北明庭宫者甘泉¶
之别名也於臺上撞碧玉之鍾掛懸&KR0058;之磬吹霜滌之箎¶
<pb:KR3k0012_SBCK_178-3b>¶
唱來雲依日之曲使臺下聽而不聞管歌之聲¶
又曰太&KR0004;二年起甘泉望風臺於臺上得珠望之如照且¶
因名照月珠¶
又曰建元二年帝起騰光臺以望四逺常有飛光如星集¶
於臺上亦曰經星臺¶
又曰帝初起神明臺時掘地入三十丈得泉水色黄傍有¶
人居無日月光明晝夜以火照中有人食土飲水服赭布¶
之衣漢人問汝何時居此荅曰啇王無道使兆民入地千¶
丈求青堅之土以作瓦起瑶宫金堂二人皆以繩縋入地¶
裏&KR0018;畚器取土多有壓䧟死者今猶二人在耳漢人問何¶
得獨存荅曰我以玉爲衣玦金爲環身有金玉故心氣不¶
滅漢人問汝欲更出爲人否荅曰食圡飲泉與螻蟻爲伍¶
寧望日月乎乃引出三日自死骨肉靡靡成&KR0069;唯心如彈¶
<pb:KR3k0012_SBCK_178-4a>¶
丸大堅如石以物扣之則是乾血耳¶
述異記曰郭景純注爾雅臺今在夷陵郡又曲阜縣南十¶
里有孔子春秋臺¶
又曰吴王夫差築姑蘇臺三年乃成周環詰屈横亘五里¶
崇飾土木殫耗人力宫妓數千人上别立春宵宫爲長夜¶
飲造千石酒鍾又作大池池中造青龍舟舟陳妓日與西¶
施爲水嬉又於宫中作靈館館娃閤銅溝玉檻宫之欄檻¶
皆珠玉飾之吴旣敗越王勾踐於㑹稽山上地方千里勾¶
踐得范蠡之謀躬教民以耕桑延四方之士作臺于外而¶
館賢士㑹稽之上有越臺¶
又曰晉永嘉之亂旣過江諸公主不得隨去安陽公主與¶
平城公主等奔入兩河界悉爲民家妻常怏怏不恱故有¶
思郷之志村人感之共築一臺以居之謂之公主望郷之¶
<pb:KR3k0012_SBCK_178-4b>¶
館至今巋然王㓪懷舊賦云將軍出塞之臺公主望郷之¶
館是也漢武帝遣將軍王濆戍邊及帝崩王莽簒逆濆與¶
莽有𨻶遂留不敢歸因亡入胡中士卒相率築臺爲望郷¶
之處¶
又曰㑹稽山有虞舜廵狩臺臺下有望陵祠帝舜南廵葬¶
於九疑山民思之故立祠中都郭門古宫存焉宫前有堯¶
臺舜館銘記皆古¶
又曰中山有韓夫人愁思臺望子陵也¶
又曰燕昭王爲郭隗築臺今在幽州燕王故城中土人呼¶
爲賢士臺亦謂之招賢臺¶
郡國志曰濮州壁玉臺穆天子爲盛&KR0078;所造也今旁地猶¶
多珉石¶
又曰汝隂縣冨陂城即詩之汝墳也俗謂之女郎臺¶
<pb:KR3k0012_SBCK_178-5a>¶
又曰魏硯子臺云是張儀冢似硯也¶
又曰曹州麟城南有望麟臺園客祠庭種香草有五色神¶
蛾得六大蠒&KR0093;六十日始盡處¶
又曰洺州温明臺後漢世祖晝臥此殿耿弇入造床下齊¶
勸即位處¶
又曰滎陽縣有太武城髙祖與項氏各在一城東城有髙¶
壇即項羽置太公於上處今名項羽堆亦呼爲太公臺¶
又曰金河府青臺方山北五里文明太后&KR0106;於六宫遊戯¶
因歌曰青臺雀青臺雀縁山採花額頸着其曲並在大樂¶
部¶
又曰金河府自平城遥登臺出渇鉢口梁元帝横吹¶
詩曰朝登青陂道暮宿白登臺天女神即生後魏始祖神¶
元也¶
<pb:KR3k0012_SBCK_178-5b>¶
又曰衛州苑城北十四里沙丘臺也俗稱姐巳臺去二里¶
有一臺南臨淇水俗稱爲上宫也¶
又曰鄆州湏昌縣有犀丘城青陵臺宋王令韓憑築者¶
又曰南頓縣有光武臺應璩宅在其側¶
又曰洛陽陽子臺在陽城東三十里陽陵子隱處洛水昔¶
王子晉與浮丘公同遊受玉鷄之瑞水亦宓妃之所在也¶
又曰寃句縣昌都城吕后追尊父吕公爲宣王都此有吕¶
后臺西有辟陽侯臺閤道相連基址見存¶
又曰洛陽鷄臺有劉曜試弩棚夕陽亭賈充出鎮長安¶
百僚餞送於此¶
又曰鄭州故魏任城王臺下池内有漢時鐵鍾長六尺入¶
地三尺頭自正爲晉氏重興之瑞今不知所在東南有空¶
侯城鄭衛之音也¶
<pb:KR3k0012_SBCK_178-6a>¶
又曰酸&KR0037;縣韓徙都於此有冰井臺五馬泉¶
又曰衛州有鳯皇臺¶
又曰荆州龍陂山有楚王臺¶
又曰濮州羊角城陳思王愁臺基甚髙¶
又曰夏州朔方郡赫連㪍㪍僣號築土起真珠樓沖天臺¶
又曰兖州有娥皇女英臺¶
又曰&KR0106;州野望臺趙武靈王以登髙望亦曰寒臺¶
又曰荆州華容縣東六十里有章華臺楚靈王築臺東¶
即荆臺縣也¶
又曰并州榆次縣鑿臺即韓殺智伯於鑿臺之中¶
又曰木客山吴王遣木客入山求木不得工人憂思作木¶
客吟一旦神木自生長二十丈作姑&KR0171;臺¶
又曰鄧州皇后城即迎隂后處城西張平子讀書堂¶
<pb:KR3k0012_SBCK_178-6b>¶
又曰毫州城父縣老子祠頼郷曲仁里廟内有八公臺九¶
柱樓𦘕東王母西王母又有静念樓¶
又曰蒲州&KR0214;尤城鳴條野禹娶塗山女思戀本國築臺以¶
望之謂之青臺上有禹祠下有青臺驛¶
又曰汴城上有列仙吹臺西有牧澤甬道二百里漢梁孝¶
王所造今謂之赤堤城東有繁臺本吹臺也云蒼頡師子¶
野所造後有繁姓居側因名焉西有崇臺即顔率云蟬臺¶
之下沙海之上是也¶
又曰許州有丹書臺魏文帝受禪有黄鳥衘丹書集此臺¶
又曰衛州鹿臺在預城内紂自投火處紀年曰武王檎紂¶
於南單之臺蓋鹿臺之異名也糟丘酒池去城南一里基¶
跡猶存¶
水經注曰固安縣金臺陂東西六十里南北五十歩側陂¶
<pb:KR3k0012_SBCK_178-7a>¶
西北有釣臺髙十丈方可四十歩陂北十餘歩有金臺金¶
臺髙上東西八十許歩南北加减髙十餘丈昔慕容垂之¶
爲范陽也戍之即斯臺也有小金臺臺北有簡馬臺並悉髙¶
大秀峙相對翼臺左右水流經通長廡廣宇周旋波浦棟¶
渚咸淪柱礎尚存是基構可得而尋訪諸𦒿舊咸言昭王¶
禮賢廣延方士至如郭隗樂毅之徒鄒衍劇辛之儔宦遊¶
歷&KR0003;之民自逺而届者多矣不欲令諸侯之客伺𨻶燕&KR0022;¶
故脩建下都館之南垂言燕昭創之於前子丹踵之於後¶
故彫牆敗館尚傳俊列之名雖無經紀可慿察其古跡似¶
符宿傳矣¶
又曰鳯谿水側有鳯皇止焉故謂之鳯皇臺¶
又曰河水南至華隂又東北玉澗水注之南出玉溪北流¶
經皇天固三靣壁立髙千許仞漢世𥙊天於其上因名之¶
<pb:KR3k0012_SBCK_178-7b>¶
爲皇天固上有漢武帝思子臺及泉鳩里加兵仞於太子¶
者上憐太子無辜乃作思子宫爲歸來望思之臺於湖(師/古)¶
(曰言巳望而思之無太子之魂歸來也其在/今湖城縣之西閿郷縣之東基阯猶存也)天下聞而悲¶
之¶
又曰睢陽城故宫東即梁之舊池也　周五六百歩水列¶
鈞臺池東又有一臺世謂之清冷臺北城慿隅又結一池¶
臺晉灼曰或&KR0003;平臺在城中東北角亦或言兎園在平臺¶
側如淳曰平臺離宫所在今城東二十里有臺寛廣而不¶
甚極髙俗謂之平臺余桉漢梁孝王傳稱王以功親爲大¶
國築東苑方三百里廣睢陽城七十里大治宫室爲&KR0232;道¶
自宫連屬於平臺三十餘里&KR0232;道自宫東出楊州之門左¶
陽門即睢陽東門也連屬於平臺則近矣屬之城隅則不¶
能是知平臺不在城中也¶
<pb:KR3k0012_SBCK_178-8a>¶
又曰景&KR0155;臺劉表之所築也表性好鷹毎登此臺歌野鷹¶
自來¶
又曰睢陽城中有掠馬臺東有一臺謂之清冷臺¶
又曰長平城在上黨郡南𥘿壘在城西𥘿抗趙衆收頭顱¶
築臺於此崔嵬桀起今乃號曰白起臺¶
山海經曰沃民國有軒轅臺¶
又曰帝嚳堯丹朱帝舜各二臺臺四方在崐崘東北¶
列仙傳曰蕭史者𥘿穆公時人善吹蕭能致孔雀白鵠穆¶
公有女字弄玉好之公以妻焉遂教弄玉作鳯鳴居數十¶
年吹似鳯聲鳯皇來止其屋爲作鳯臺夫婦止其上數年¶
皆隨鳯飛去𥘿爲作鳯女祠於雍宫時有簫聲焉¶
成都記曰望郷臺蜀王秀所築也¶
又曰思妻臺在梓潼縣五丁於此山㧞虵山崩殺五丁¶
<pb:KR3k0012_SBCK_178-8b>¶
　　并殺𥘿王女因名之¶
三輔宫殿簿曰長樂宫有臨華臺神仙臺¶
西征記曰揚州雷陂有臺髙二丈南兖州記即吴王濞之¶
釣臺也¶
地理志曰北地郡有之囬臺京西北四百里嵩髙山記曰¶
山有玉女臺云漢武帝見三仙玉女因以名臺¶
益州記曰鴈橋東有嚴君平卜處土臺髙數丈¶
南雍州記曰髙齊之後有堂堂西有射堂五間射堂南有¶
大池池上有臺名曰樂喜臺¶
荆州記曰江陵縣東有天井臺飛軒孤暎背邑靣河實郊¶
𨇠遊憇之佳處也¶
襄[沔-丏+丐]記曰襄縣南五里鳯林山側宋隋王劉誕鎮北有龍¶
兒見此池中於後雍州刺史韋叡於此立放生臺¶
<pb:KR3k0012_SBCK_178-9a>¶
越絶書曰夫差起姑&KR0171;之臺三年聚材五年乃成髙見三¶
百里太史公登之以望五湖¶
伏琛齊地記曰平業城西北八十里有平望亭亦古縣也¶
或云秦始皇爲望海臺¶
述征記曰陵雲臺在明光殿西髙八丈累塼作道通至臺¶
上登&KR0158;迥眺究觀洛邑曁南望少室亦山丘之秀極也¶
又曰蠡臺梁孝王所築於兎園中廻道似蠡因名之¶
太平御覽卷第一百七十八¶
<pb:KR3k0012_SBCK_178-9b>¶
