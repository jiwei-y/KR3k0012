# -*- mode: mandoku-view; -*-
#+TITLE: 太平御覽
#+DATE: 2015-09-12 00:52:59.689306
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 7
#+PROPERTY: FILE SB11n0727-007太平御覽-卷第七.
<pb:KR3k0012_SBCK_007-1a>¶
大平御覽卷第七¶
　天部七¶
　　　星下　瑞星　祅星附¶
　　　　　星下¶
河圖曰以德布精上爲衆星¶
龍魚河圖曰太白之精下爲風伯之神主司非星辰之氣¶
下爲靈星之神主得土¶
河圖帝祕微篇曰帝&KR0075;泆政不平則奎有角¶
異苑曰陳仲弓從諸子姪造荀季和父家于時德星聚太¶
史奏五百里内有賢人聚¶
&KR0258;兵書曰春斗爲天&KR0028;軫爲地梁夏角爲天&KR0028;參爲地梁¶
又曰四箒星四向守之君有德天下豐熟¶
古辯異曰仰觀天形如車蓋衆星累累如連珠¶
<pb:KR3k0012_SBCK_007-1b>¶
張衡靈憲曰星者體生於地精成於天列居錯峙各有攸¶
屬中外之官帶名者百有二十可名者三百二十爲星二¶
千五百微星之數蓋一萬一千五百二十庶&KR0011;蠢蠢咸得¶
係命不然何以惣而理諸¶
徐整長曆曰大星俓百里中星五十小星三十北斗七星¶
間相去九千里皆在日月下¶
天文要集曰七公天之相也三公廷尉之象也上星上公¶
也次星中公也星明則七輔強¶
天官星占曰歳星其國齊其位東方蒼帝之子人主之象¶
也其色明而内實天下安寧夫歳星所居國人主有福不¶
可加以兵&KR0010;星一曰攝提一曰重華一曰應星一曰經星¶
一曰脩人&KR0010;星動人主怒無光仁道失&KR0010;星順行仁德加¶
也&KR0010;星農官也主五榖春不勸農則&KR0010;星盈縮所在之國¶
<pb:KR3k0012_SBCK_007-2a>¶
不可以罰小則民多病大則喜¶
又曰熒惑主夏位在南赤帝之子方伯之象也爲天候主¶
&KR0010;成敗司察祅孽所徃有兵爲亂爲賊爲疾爲䘮爲飢爲¶
兵蓋天下不理也東西南北無有常出則有兵入則散周¶
旋止息乃爲死䘮¶
又曰鎮星主德女主之象也所居國有德不可以軍加也¶
又曰辰星北之位黒帝之子宰相之祥也一名安調一名¶
態星一名釣星一名伺晨主德常行四仲當出不出天下¶
旱色黃五榖熟色白中謀泄色靑大臣憂¶
又曰太白位在西方白帝之子大將之象也一名天相一¶
名大正一名大臣一名大皓一名明星¶
又曰紫微者天之帝坐也一名天營一名長垣¶
又曰北辰者一名天&KR0028;一名北極極者紫宫太一坐也太¶
<pb:KR3k0012_SBCK_007-2b>¶
微者天闔也南端門間十星分爲左右掖太微之宫天子¶
之庭五帝之坐也北斗爲帝車運於中央臨制四方北斗¶
魁第一星少微一名處士星明大而黄澤即賢士舉忠臣¶
用招揺者常陽也一名矛盾胡星也¶
荆州星占曰五星天府一名天法主察姧謀¶
又曰軒轅主雷&KR0040;之神旁側郎位主&KR0043;衛¶
又曰河鼓一名三武一名天鼓¶
又曰市天子旗幟也大明則糴賤¶
又曰五車一名庫凡十四星五車中有三柱三星&KR0002;不見¶
兵盡起¶
又曰心爲天王其宿三星一名天司空¶
又曰箕舌一星動則大風至不出三日¶
又曰箕宿四星第二星一名風后¶
<pb:KR3k0012_SBCK_007-3a>¶
又曰太白出東北爲觀星出東南爲明星岀西方爲太白¶
楊泉物理論曰星者元氣之英水之精也¶
又曰日月之精爲星辰星辰生於地¶
又曰星元氣之英日精也二十八&KR0043;度數有常故謂&KR0106;星¶
&KR1069;䥫論曰常星猶公卿也衆星猶萬民也列星正則衆星¶
齊常星亂則衆星墜矣¶
崔豹古今注曰漢明帝爲太子時令樂人作歌詩曰星重¶
輝言太子比德故云重也¶
&KR0067;闡詩曰&KR0007;景如映壁繁星如散錦¶
　　　　　瑞星¶
易坤靈圖曰至德之萌五星&KR0002;貫珠¶
尚書中&KR0049;曰帝堯即政景星出翼¶
尚書考靈曜曰天地開闢元曆名月首甲子冬首日月五¶
<pb:KR3k0012_SBCK_007-3b>¶
星俱起牽牛&KR0004;日月若懸璧五星&KR0002;編珠¶
史記曰黃帝時景星見形如半月可以夜作¶
又曰南極老人見則天下安¶
漢書曰髙祖&KR0004;入&KR0028;五星聚於東井秦分野¶
司馬遷天官書曰景星其&KR0250;無常常出有道之國¶
朱宣帝王丗紀曰神農氏之末少昊氏娶附寳見大電光¶
繞北斗樞星照郊感附寳孕二十月生黄帝於壽丘¶
魏志曰桓帝時有黄星見楚宋之分殷馗言後五十&KR0010;當¶
有真人起梁沛間其鋒不可當其後五十年曹公破&KR0061;紹¶
天下莫敵矣¶
晉中興書曰元帝渡江&KR0010;鎭辰太白等四星聚於牛女間¶
禹時鈎命决曰星累累&KR0002;貫珠炳煥如連璧帝命驗曰有¶
人雄起戴玉英履赤矛鄭玄注曰赤矛瑞星名¶
<pb:KR3k0012_SBCK_007-4a>¶
河圖曰大星如虹下流華渚女節意感生白帝也¶
孫氏瑞應圖曰景星者大星也狀如半月生於晦助月爲¶
明王者不&KR0059;人則見¶
又曰王者承天則老人星臨其國¶
天文録星占甘氏曰五星同色天下偃兵百姓安寜歌舞¶
以行不見疾疹五榖大昌¶
文子曰精誠内形氣動於天則景星見¶
列星圖曰流星貫昴脩紀感而生禹¶
　　　　　祅星¶
劉向洪範傳曰彗者去&KR0126;布新者也此天所以去無道而¶
建有德也¶
鄭&KR0007;曰彗星主掃除¶
又曰彗星者君臣失政濁亂三光五星逆錯變氣之所生¶
<pb:KR3k0012_SBCK_007-4b>¶
也¶
傳曰昭五年冬有星孛于大辰西及漢申湏曰彗所以除¶
舊布新也¶
又曰昭二十六年齊有彗星齊侯使禳之晏子曰無益也¶
祗取誣焉天道不慆不貳其命&KR0002;之何禳之且天有彗也¶
以除&KR0126;也君無穢德又何禳焉詩曰唯此文王小心翼翼¶
昭事上帝聿懐多福厥徳不回以受方國君無違德方國¶
將至何患於彗¶
爾雅曰彗星爲&KR0884;搶¶
春秋考異郵曰鯨魚死而彗星出(淮南子/亦云)¶
尚書帝命驗曰天鼔動玉弩發天下驚¶
史記曰&KR0214;尤旗&KR0011;彗而後曲象旗見則王者征伐四方¶
又曰齊景公三十二年彗出公坐柏寢歎曰堂乎堂乎誰¶
<pb:KR3k0012_SBCK_007-5a>¶
有此乎羣臣皆泣晏子&KR0015;公怒晏子曰臣&KR0015;羣臣䛕甚景¶
公曰彗星出東北當齊野寡人以憂晏子曰君髙臺&KR0055;池¶
賦歛如弗得刑罰恐弗勝茀星將岀彗星何懼乎公曰可¶
穰乎晏子曰使神可祝而來亦可禳而去也百姓&KR0002;怨以萬¶
數而君令一人禳之安能勝衆口乎¶
又天官書曰天狗狀如奔星有聲其下止地&KR0011;狗望之如¶
火光炎炎衝天其下圎如數頃田處上兊則黄色千里破¶
軍殺將¶
又曰長庚如一疋布著天見則兵起¶
漢書曰獻帝&KR0004;平四年有流星八九丈西北行有聲如雷¶
望如火照地是曰天狗金門之山有赤犬其聲下者有兵¶
也¶
又曰哀帝建平二年彗出牽牛日月五星所從起曆數之¶
<pb:KR3k0012_SBCK_007-5b>¶
元三正之始彗而岀之改更之象也其後王莾&KR0434;國¶
又曰枉矢&KR0011;大流星虵行而蒼黒望如有毛¶
又曰鄒陽上書曰衛先生爲秦畫長平之事太白食昴昭¶
王疑之¶
漢書天文志曰凡月蝕五星其國皆亡&KR0010;以飢熒惑以亂¶
鎭以殺太白強國以戰辰以女亂¶
又曰始皇之時十五年間彗星四見乆者八十日長或竟¶
天後秦并六國外攘四夷死者如亂麻¶
後漢書曰安帝永&KR0004;二年正月太白晝見占云爲強臣是¶
時鄧氏方盛此其應也¶
續漢書曰靈帝光和中國星見東南如炬十餘日其後黄¶
巾張角起&KR0061;紹董卓亂¶
西漢詞圃曰項籍之敗星孛大角¶
<pb:KR3k0012_SBCK_007-6a>¶
呉志曰孫權時有長星從東南出羣星從之¶
又曰司馬宣王圍公孫淵夜有大流星長數十丈墜襄平¶
東及淵起當流星處斬之¶
晉書曰張華爲司空中台星拆少子韙勸華遜位華云天¶
道&KR0007;逺湏修德以應之¶
孫氏晉陽秋曰有星赤而芒角自東比徃西南没于諸&KR0081;¶
亮營俄而亮卒¶
又曰㑹稽謝敷字慶緒隱&KR0002;耶山&KR0004;月犯少微星少微一¶
名處士星時戴逵名著於敷時人憂之俄而敷死故㑹稽¶
人士嘲曰呉中髙士求死不得死¶
宋書曰吳孫休永安元年有諸子羣嬉中有異眼光芒爚¶
爚外射諸兒問之曰我熒惑也將示爾三公歸于司馬言¶
畢乃聳身而躍仰視之&KR0002;曵一疋練有頃而没後四年蜀¶
<pb:KR3k0012_SBCK_007-6b>¶
亡六年魏廢二十一年呉平是歸司馬也¶
又沈懷文傳曰時熒惑守南斗上乃廢西州舊館使西陽¶
王子尚移居東城以厭之懷文曰天道示變冝應之以德¶
今雖空西州恐無益也¶
唐書曰有星孛于虚危歷于氐百餘日乃滅太宗謂羣臣¶
曰天見彗星是何祅也虞丗南曰昔齊景公時有彗星見¶
公問晏嬰對曰公穿池沼畏不&KR0055;起臺榭畏不髙行刑罰¶
畏不重是以天見彗星爲公誡耳景公懼而脩德後十六¶
日而星没臣聞天時不如地利地利不如人和若德義不¶
脩雖獲麟鳯終是無&KR0024;但政事無闕雖有災何損於時然¶
願陛下勿以功髙古人而自矜伐勿以太平漸乆而自驕¶
怠愼終如始彗星雖見末足爲憂¶
又曰元和八年太白犯上相歷執法占者言今之三相皆¶
<pb:KR3k0012_SBCK_007-7a>¶
不利始輕末重月餘李絳以足疾免明年十月李&KR0123;甫以¶
暴疾卒九年六月武元衡爲盗所害¶
又曰李晟初屯渭橋時熒惑守&KR0010;乆之方退賔介或勸曰¶
今熒惑已退皇家之利也可速用兵晟曰天子外次人臣¶
但當死節垂象&KR0007;逺吾安知天道耶至是謂叅佐曰前者¶
士大夫勸晟出兵非敢拒也且軍可用之不可使知之常¶
聞五緯盈縮無准晟懼復來守&KR0010;則我軍不戰而自潰矣¶
叅佐歎服皆曰非所及也¶
又曰傳弈相州鄴人也尤暁天文曆數隋開皇中以儀曹¶
事漢王諒舉兵謂奕曰今兹熒惑入井是何祥也弈對曰¶
天上黃道經其中正是熒惑行路所渉不爲恠異&KR0002;熒惑¶
入地上井是爲灾也¶
郭子撗洞&KR0115;記曰武帝甞見彗星東方朔折指星之木以授¶
<pb:KR3k0012_SBCK_007-7b>¶
帝帝以指彗彗遂没星出之夜野獸皆鳴或&KR0003;爲獸鳴星¶
吕氏春秋曰宋景公時熒惑在心公召子韋問焉子韋曰¶
禍當君可移於相公曰相所與理國家也曰可移於百姓¶
曰百姓死寡人將誰爲君曰可移於&KR0010;公曰&KR0010;飢人餓必¶
死焉爲人君而殺其人誰以我爲君乎子韋曰君有至德¶
之言三天必三賞君熒惑必徙三舎後果三徙¶
晏子春秋曰景公時熒惑守虚朞年去晏子曰虚齊之分¶
野當強爲善公乃去&KR0072;聚之獄振&KR0012;敬老行之三日而熒¶
惑遷¶
尉繚子曰昔楚將軍子正與齊戰未合初夜彗星出柄在¶
齊所在勝不可擊子正曰彗何知明日與齊戰大破之¶
天文録曰積尸大陵之尸也石氏曰積尸明有大䘮死人¶
如立丘山也¶
<pb:KR3k0012_SBCK_007-8a>¶
又曰孛星者彗星之屬也偏指曰彗芒氣四出曰孛孛謂¶
孛孛然也¶
又曰五星反羽其下之國不可乆處反羽者光芒上大下¶
小狀如反羽也¶
又曰昴者天之耳也主西方故爾雅曰西陸昴也¶
星讃曰昴主獄事典治囚也又胡星也一曰旄頭旄頭者¶
天執罕畢前驅者之所罰也¶
河圖稽耀鈎曰辰爲枉矢流射所誅¶
又曰熒惑散爲&KR0214;尤旗主惑亂¶
又曰太白散爲天狗主兵¶
又曰&KR0010;星流爲國皇主内難¶
<pb:KR3k0012_SBCK_007-8b>¶
¶
太平御覽卷第七¶
