# -*- mode: mandoku-view -*-
#+TITLE: 太平御覽
#+DATE: 2015-09-23 10:14:00
#+PROPERTY: LASTPB  <md:KR3k0012_SBCK_006-1a>
#+PROPERTY: JUAN 7

¶
<md:KR3k0012_SBCK_007-1a>¶
<pb:KR3k0012_WYG_007-1a>
欽定四庫全書
　太平御覽卷七¶
　　　　　　　　　　　　宋　李昉等　撰
　　天部七¶
　　　星下　　　　　　　瑞星
　　　妖星(附/)¶
　　　　星下¶
河圖曰以徳布精上為衆星
<pb:KR3k0012_WYG_007-1b>
龍魚河圖曰太白之精下為風伯之神主司刑星辰之
精¶下為靈星之神主得土¶
河圖帝徵篇曰帝滛佚政不平則奎有角¶
異苑曰陳仲弓從諸子姪造荀季和父子于時徳星聚
太¶史奏五百里内有賢人聚¶
雜兵書曰春斗為天關軫為地梁夏角為天關參為地
梁¶
又四帚星四向守之君有徳天下豐熟
<pb:KR3k0012_WYG_007-2a>
古辛異曰仰觀天形如車蓋衆星纍纍如連貝<md:KR3k0012_SBCK_007-1b>¶張衡靈憲曰星者體生於地精成於天列居錯峙各有
攸¶屬中外之宫常明者百有二十可名者三百二十為
星二¶千五百㣲星之數盖一萬一千五百二十庶類蠢
蠢咸得¶係命不然何以總而理¶
徐整長厯曰大星徑百里中星五十小星三十北斗七
星¶間相去九千里皆在日月下¶
天文要集曰七公天之相也三公廷尉之象也上星上
<pb:KR3k0012_WYG_007-2b>
公¶也次星中公也星明則七輔强¶
天官星占曰嵗星其國齊其位東方蒼帝之子人主之
象¶也其色明而内實暗天下安寧夫嵗星所居國人主
有福不¶可加以兵嵗星一曰攝提一曰重華一曰應星
一曰經星¶一曰脩人嵗星動人主怒無光仁道失嵗星
順行仁徳加¶也嵗星農官也主五榖春不勸農則嵗星
盈縮所在之國<md:KR3k0012_SBCK_007-2a>¶不可以罰小則民多病大則喜¶
又曰熒惑主憂位在南赤帝之子方伯之象也為天候
<pb:KR3k0012_WYG_007-3a>
主¶嵗成敗司察妖孽所徃有兵為亂為賊為疾為䘮為
饑為¶兵蓋天下不理也東西南北無有常出則有兵入
則散周¶旋止息乃為死䘮¶
又曰鎮星主徳女主之象也所居國有德不可以軍加
也¶
又曰辰星北之位黒帝之子宰相之祥也一名安調一
名¶熊星一名鈞星一名伺晨主徳常行四仲當出不出
天下¶旱色黄五榖熟色白中謀泄色青大臣憂
<pb:KR3k0012_WYG_007-3b>
又曰太白位在西方白帝之子天將之象也一名天相
一¶名大正一名大臣一名大皓一名明星¶
又曰紫㣲者天之帝座也一名天營一名長垣¶
又曰圵辰者一名天關一名北極極者紫宫太一座也
太<md:KR3k0012_SBCK_007-2b>¶㣲者天闔也南端門間十星分為左右掖太㣲之宫
天子¶之庭五帝之座也北斗為帝車運於中央臨制四
方圵斗¶魁第一星少㣲一名處士星明大而黄澤即賢
士舉忠臣¶用招揺者當陽也一名矛盾胡星也
<pb:KR3k0012_WYG_007-4a>
荆州星占曰五星天府一名天法主察奸謀¶
又軒轅主雷雨之神旁側郎位主宿衛¶
又河鼔一名三武一名天鼓¶
又市天子旗幟也大明則糴賤¶
又五車一名天庫凡十四星五車中有三柱三星若不見¶
兵盡起¶
又心為天王其中三星一名天司空¶
又箕宿四星第二星一名風后
<pb:KR3k0012_WYG_007-4b>
又箕舌一星動則大風至不出三日¶
又<md:KR3k0012_SBCK_007-3a>¶太白出東北為觀星出東南為明星出西方為太白¶
楊泉物理論曰星者元氣之英水之精也¶
又日月之精為星辰星辰生於地¶
又星元氣之英日精也二十八宿度數有常故謂恒星¶
鹽鐵論曰常星猶公卿也衆星猶萬民也列星正則衆
星¶齊常星亂則衆星墜矣¶
崔豹古今注曰漢明帝為太子時令樂人作歌詩曰星
<pb:KR3k0012_WYG_007-5a>
重¶輝云太子七徳故云重輝¶
庾闡詩曰𤣥景如映璧繁星如散錦¶
　　　　瑞星¶
易坤靈圗曰至徳之萌五星若貫珠¶
尚書中候曰帝堯即位景星出翼¶
尚書考靈曜曰天地開闢甲子冬至日月五<md:KR3k0012_SBCK_007-3b>¶星俱起牽
牛初日月若懸璧仰觀天形如¶車蓋衆星纍纍如連貝
史記曰黄帝時景星見形如半月可以夜作
<pb:KR3k0012_WYG_007-5b>
又南極老人星見則天下安¶
漢書曰髙祖初入關五星聚於東井秦分野¶
司馬遷天官書曰景星其状無常常出有道之國¶
朱宣帝王世紀曰神農氏之末少昊氏娶附寳見大電
光¶繞北斗樞星照郊外附寳孕二十月生黄帝於夀丘¶
魏志曰桓帝時有黄星見楚宋之分殷馗言後五十嵗
當¶有真人起梁沛間其鋒不可當其後五十年曹公破
袁紹¶天下莫敵矣
<pb:KR3k0012_WYG_007-6a>
晉中興書曰元帝渡江嵗鎮辰太白等四星聚於牛女
間¶
禹時鈞命决曰星累累若貫珠炳炳如連璧
帝命驗曰有¶人雄起戴玉英履赤矛鄭𤣥注曰赤矛瑞
星名<md:KR3k0012_SBCK_007-4a>¶河圖曰大星如虹下流華渚女節意感生白帝也¶
孫氏瑞應圖曰景星者大星也狀如半月生於晦朔助
月為¶明王者不私人則見
<pb:KR3k0012_WYG_007-6b>
又王者承天則老人星臨其國¶
天文録星占甘氏曰五星同色天下偃兵百姓安寧歌
舞¶以行不見疾疹五榖大昌¶
文子曰精誠内形氣動於天則景星見¶
列子曰流星貫昴脩紀感而生禹¶
　　　　妖星¶
劉向洪範傳曰彗者去穢布新者也此天所以去無道
而¶建有徳也
<pb:KR3k0012_WYG_007-7a>
鄭𤣥曰彗星主掃除¶
又彗星者君臣失政濁亂三光五星逆錯變氣之所生<md:KR3k0012_SBCK_007-4b>¶也¶
左傳曰昭公五年冬有星孛于大辰西及漢申須曰彗
所以除¶舊布新也¶
又昭二十六年齊有彗星齊侯使禳之晏子曰無益也¶
祗取誣焉天道不謟不貳其命若之何禳之且天有彗
也¶以除穢也君無穢徳又何禳焉詩曰惟此文王小心
<pb:KR3k0012_WYG_007-7b>
翼翼¶昭事上帝聿懐多福厥徳不回以受方國君無違
徳方國¶将至何患于彗¶
爾雅曰彗星為欃槍¶
春秋考異郵曰鯨魚死而彗星出(淮南子/亦云)¶
尚書帝命驗曰天鼔動王弩發天下驚¶
史記曰蚩尤旗類彗而後曲象旗見為王者征伐四方¶
之兆
又齊景公三十二年彗出公坐柏寢歎曰堂乎堂乎誰<md:KR3k0012_SBCK_007-5a>¶
<pb:KR3k0012_WYG_007-8a>
有此乎羣臣皆泣晏子笑公怒晏子曰臣笑羣臣諛甚
景¶公曰彗星出東北齊分野寡人以憂晏子曰君髙臺
深池¶賦歛如弗得刑罰恐弗勝茀星将出彗星何懼乎
公曰可¶禳乎晏子曰使神可祝而来亦可禳去也百姓
苦怨以萬¶數而君今一人禳之安能勝衆口乎¶
又天官書曰天狗状如奔星有聲其下止地類狗望之
如¶火光炎炎衝天其下圓如數頃田處上鋭則黄色千
里破¶軍殺將
<pb:KR3k0012_WYG_007-8b>
又長庚如一疋布著天見則兵起¶
漢書曰獻帝初平四年有流星八九丈西北行有聲如
雷¶望如火照地是曰天狗金門之山有赤犬其聲下者
有兵¶也¶
又哀帝建平二年彗出牽牛日月五星所從起厯數之<md:KR3k0012_SBCK_007-5b>¶元三正之始彗而出之改更之象也其後王莽簒國¶
又枉矢類大流星蛇行而蒼黒望如有毛¶
又鄒陽上書曰衛先生為秦畫長平之事太白食昴昭
<pb:KR3k0012_WYG_007-9a>
王疑之¶
漢書天文志曰凡月蝕五星其國皆亡嵗以饑熒惑以
亂¶鎮以殺太白強國以戰辰以女亂¶
又始皇之時十五年間彗星四見久者八十日長或竟¶
天後秦併六國外攘四夷死者如亂麻¶
後漢書曰安帝永初三年正月太白晝見占云為強臣
是¶時鄧氏方盛此其應也¶
續漢書曰靈帝光和中國星見東南如炬十餘日其後
<pb:KR3k0012_WYG_007-9b>
黃¶巾張角起袁紹董卓亂¶
西漢詞圃曰項籍之敗孛大角<md:KR3k0012_SBCK_007-6a>¶吳志曰孫權時有長星從東南出群星從之¶
又司馬宣王圍公孫淵夜有大流星長數十丈墜襄平¶
東及淵走當流星處斬之¶
晉書曰張華為司空中台星坼少子韙勸華遜位華云
天¶道𤣥逺須修徳以應之¶
孫氏晉陽秋曰有星赤而芒角自東北往西南沒于諸
<pb:KR3k0012_WYG_007-10a>
葛¶亮營俄而亮卒¶
又㑹稽謝敷字慶緒隱若耶山初月犯少㣲星少㣲一¶
名處士星時戴逵名著於敷時人憂之俄而敷死故㑹
稽¶人士嘲曰吳中髙士求死不得死¶
宋書曰吳孫休永安元年有諸子群嬉中有異眼光芒
爚¶爚外射諸兒問之曰我熒惑也将示爾三公歸于司
馬言¶畢乃聳身而躍仰視之若曵一疋練有頃而沒後
四年蜀<md:KR3k0012_SBCK_007-6b>¶亡六年魏廢二十一年吳平是歸司馬也
<pb:KR3k0012_WYG_007-10b>
又沈懐文傳曰時熒惑守南斗上乃廢西州舊館使西
陽¶王子尚移居東城以厭之懐文曰天道示變宜應之
以徳¶今雖空西州恐無益也¶
唐書曰有星孛于虚危厯于氐百餘日乃滅太宗謂羣
臣¶曰天見彗星是何妖也虞世南曰昔齊景公時有彗
星見¶公問晏嬰對曰公穿池沼畏不深起臺榭畏不髙
刑罰¶畏不重是以天見彗星為公誡耳景公懼而修徳
後十六¶日而星沒臣聞天時不如地利地利不如人和
<pb:KR3k0012_WYG_007-11a>
若徳義不¶脩雖獲麟鳳終是無補但政事無闕雖有灾
何損於時然¶願陛下勿以功髙古人而自矜伐勿以太
平漸久而自驕¶怠慎終如始彗星雖見未足為灾¶
又元和八年太白犯上相厯執法占者言今之三相皆<md:KR3k0012_SBCK_007-7a>¶不利始輕末重月餘李絳以足疾免明年十月李吉甫
以¶暴疾卒九年六月武元衡為盗所害¶
又李晟初屯渭橋時熒惑守嵗久之方退賔介或勸曰¶
今熒惑已退皇家之利也可速用兵晟曰天子外次人
<pb:KR3k0012_WYG_007-11b>
臣¶但當死節垂象𤣥逺吾安知天道耶至是謂叅佐曰
前者¶士大夫勸晟出兵非敢拒也且軍可用之不可使
知之常¶聞五緯盈縮無准晟懼復來守嵗則我軍不戰
而自潰矣¶叅佐歎服皆曰非所及也¶
又傅奕相州鄴人也尤曉天文厯數隋開皇中以儀曹¶
事漢王諒諒反問奕曰今兹熒惑入井是何祥也奕對
曰¶天上黄道所經其中正是熒惑行路所渉不為怪異
若熒惑¶入地上井是為灾也
<pb:KR3k0012_WYG_007-12a>
郭子横洞㝠記曰武帝嘗見彗星方朔折星指之木以
授<md:KR3k0012_SBCK_007-7b>¶帝帝以指彗彗遂沒星出之夜野獸皆鳴或訛為獸
鳴星¶
吕氏春秋曰宋景公時熒惑在心公召子韋問焉子韋
曰¶固當君可移於相公曰相所與理國家也曰可移於
百姓¶曰百姓死寡人將誰為君曰可移於嵗公曰嵗饑
人餓必¶死焉為人君而殺其人誰以我為君子韋曰君
有至徳¶之言三天必三賞君熒惑必徙三舎後果三徙
<pb:KR3k0012_WYG_007-12b>
晏子春秋曰景公時熒惑守虛朞年不去晏子曰虛齊之
分¶野當强為善公乃去寃聚之獄振孤敬老行之三日
而熒¶惑遷¶
尉繚子曰昔楚將軍子正與齊戰未合初夜彗星出柄
在¶齊所在勝不可擊子正曰彗何知明與齊戰大破之¶
天文録曰積尸大陵之尸也石氏曰積尸明有大䘮死
人¶如立丘山也<md:KR3k0012_SBCK_007-8a>¶又孛星者彗星之屬也偏指曰彗芒氣四出曰孛孛謂
<pb:KR3k0012_WYG_007-13a>
孛孛然也¶
又五星反羽其下之國不可久處反羽者光芒上大下¶
小状如反羽也¶
又昴者天之耳也主西方故爾雅曰西陸昴也¶
星讃曰昴主獄事典治囚也又胡星也一曰旄頭旄頭
者¶天執罦畢前驅者之所罰也¶
河圖稽耀鈎曰辰為枉矢流射所誅¶
又熒惑散為蚩尤旗主惑亂
<pb:KR3k0012_WYG_007-13b>
又太白散為天狗主兵¶
又嵗星流為國皇主内難<md:KR3k0012_SBCK_007-8b>¶　
　
　
　
　
　太平御覽卷七
