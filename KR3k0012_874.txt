# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:52.801035
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 874
#+PROPERTY: FILE SB11n0727-874太平御覽-卷之八百七十四.
<pb:KR3k0012_SBCK_874-1a>¶
太平御覽卷第八百七十四　咎徴部一¶
　　叙咎徵　天　天裂　天開¶
　天光　天崩　天鳴　四時¶
　　　　　叙咎徴¶
易曰履霜堅冰至文言曰積善之家必有餘慶積不善之¶
家必有餘殃○又曰&KR0123;凶悔吝生乎動者也¶
尚書洪範曰咎徴曰狂&KR0106;雨&KR0002;僣&KR0106;陽&KR0002;豫&KR0106;燠&KR0002;急&KR0106;¶
寒若蒙&KR0106;風若¶
左傳曰&KR0004;内虵與外虵闘於鄭南門之中内虵死六年而¶
厲公入公聞之問於申繻曰猶有妖乎對曰人之所忌其¶
氣&KR0395;以取之妖由人興也人無㸑焉妖不自作人弃常則¶
妖興故有妖¶
易是𩔖謀曰斗機絶綱玉衡撥攝提亡(鄭玄注曰斗機絶/綱斗者天中之精)¶
<pb:KR3k0012_SBCK_874-1b>¶
(天失其平故斗機絶綱玉衡撥也攝提者斗前之星爲斗/施政教布之八野今斗失其正故攝提亦爲之亡不見)¶
五星合狼弧張晝視無日虹蜺煌煌夜視無月彗孛蔣蔣¶
(此皆屬乾乾多爲天失其/主故著天者皆失其正也)當藏者出當出者消危處易期¶
(當藏者岀解晝視無日虹蜺煌煌也當/岀者消解夜視無月也是爲危處易期)太山失金雞西岳¶
亡玉羊(太山失金雞者箕星亡也箕者爲風風動雞鳴今/期侯者亡故雞亦亡西岳亡玉羊者狼星亡狼在)¶
(於未爲/羊也)天卑地髙雷讙公行(天下雷同讙譁/公行無所畏也)星晝奔蜺夜¶
光上無乾下無常天昧昧履踐氷(上無乾乾氣不正故下/無常天地昧昧喻不正)¶
(也晝視無日夜視無月何明之有乎/履踐氷者峻急之法行&KR0013;其刑也)民衣霧主吸霜(民衣/霧侫)¶
(政行&KR0013;其毒也主吸/霜&KR0013;隂毒將害躬也)間可𠋣杵於何藏(解上天卑地髙天/地相去其間才可)¶
(𠋣一杵耳或/言枚其意同)不知夏不知冬不見父不見兄(所以然者以/天卑地髙髙)¶
(卑列故卑以父/兄尊爲子弟也)望之漠漠視之茫茫羣黨假威岀坐玉牀¶
(小人羣黨假王者威權/坐於玉牀者王之牀也)¶
尚書大傳曰田獵不𪧐飲食不享出入不節奪民農時及¶
<pb:KR3k0012_SBCK_874-2a>¶
有姦謀則木不曲直弃法律逐功臣殺太子以妾爲妻則¶
火不炎上好治宫室飾臺榭内&KR0075;亂犯親戚侮父兄則稼¶
穡不成好攻戰輕百姓飾城郭侵邊境則金不從革簡宗¶
廟不禱祠廢𥙊祀逆天時水不潤下¶
又曰爰用五事建用皇極一曰貌貌之不恭是謂不肅厥¶
咎狂厥罰常雨厥極惡時則有龜孽時則有雞禍次二曰¶
言言之不從是謂不乂厥咎僣厥罰常陽厥極憂時則有¶
妖妭時則有介蟲之孽時則有大禍次三曰視視之不明是¶
謂不哲厥咎恭厥罰常燠厥極疾時則有草妭時則有倮¶
蟲之孽次四曰聽聽之不聦是謂不謀厥咎急厥罰常寒¶
厥極貧時則有鼓妭時則有豕禍次五曰思思之不容是¶
謂不聖厥咎霧厥罰常風厥咎㐫短折時則有脂夜之妭¶
時則有華孽時則有牛禍王之不極是謂不建厥咎霧厥¶
<pb:KR3k0012_SBCK_874-2b>¶
罰常隂厥極弱時則有射妭時則有龍虵之孽時則有¶
馬禍時則有日月亂行星辰逆行¶
洪範五行傳曰凢有所害謂之災無所害而異於常謂之¶
異故災爲巳至異爲方來¶
家語孔子曰天災地妭所以儆人主也寤夢徴怪所以儆¶
人臣也災妭不勝善政怪夢不勝善行¶
六韜曰武王伐殷得二丈夫而問之曰殷國之將亡亦有¶
妖災乎其一人對曰有殷國嘗(雨血/雨石)大者如甕小者如箕¶
嘗六月雨雪深尺餘其一人對曰是非殷國之大妭也殷¶
國之大妭四十七章殷君喜殺人喜以人飴虎喜割人心¶
喜殺孕婦喜殺人之父孤人之子喜刑禍喜以信欺欺者¶
爲忠忠諌者不賞以君子爲下小人爲上以佞辯爲相子¶
爲政急令暴取萬民愁苦好田獵畢弋走狗飾馬喜脩池¶
<pb:KR3k0012_SBCK_874-3a>¶
臺宫七十有三所大宫百里善爲酒池糟丘而牛飲者三¶
千人喜聽䜛用譽無功者賞無尺丈無錙銖無秤衡無功¶
賞無罪誅此殷國之妭也¶
白虎通曰災異者何也災之爲言傷也隨事而誅異之爲¶
言怪也先發感動何以言災者有所害也¶
說苑曰趙簡子問於翟封餘曰吾聞翟雨䖟榖三日雨血¶
三日馬生牛牛生馬信乎曰信簡子曰災足亡國乎封曰¶
雨䖟穀三日䖟風之所飄也雨血三日鷙鳥擊於上也馬¶
生牛牛生馬&KR0258;收也此非翟之災也簡子曰然則翟之妖¶
奚也對曰其君㓜弱其大臣比黨以求禄其百官肆断而¶
無常其政令不竟而數改此其妖也¶
京氏別對災異曰五穀無實何君無仁徳臣懷叛戻華飾¶
虚舉薦賢實不相副内爲&KR0171;𥘿之行外以夷齊之語故致¶
<pb:KR3k0012_SBCK_874-3b>¶
五穀多無實朝無賢害氣傷穡不救國大飢其救也選明¶
經舉茂才改徃脩來退去貪狼施恩行惠賞賜勞臣此災¶
乃銷矣¶
　　　　　天¶
左傳宣下曰天反時爲災¶
又曰定公元年曰諸侯之大夫城成周三旬而畢乃歸諸¶
侯之成齊髙張後不從諸侯晉女叔寛曰周萇弘齊髙張¶
皆將不免萇弘違天(天旣厭周徳萇弘欲遷/都以延其祚故曰違天)髙子違人天¶
之所壊不可支也衆之所爲不可奸也(爲哀三年周人殺萇/弘六年髙張來魯)¶
　　　　　天裂¶
哀氏易妖占曰天裂陽不足下害上之象天裂見人兵起¶
國亡天開見光流血滂滂¶
晉書曰惠帝元康中天西北裂時人主昬闇賈后專政¶
<pb:KR3k0012_SBCK_874-4a>¶
又曰大安中天裂爲二聲如雷是時長沙王奉帝出拒成都¶
王頴河間王顒迭威專命僣亂之象¶
又曰成帝咸和四年冬天裂西北時蘇峻之子以萬人入¶
吴興天下有兵𨵿中轉亂明年石勒僣位¶
又曰穆帝昇平五年天裂廣數丈聲如雷¶
又曰哀帝&KR0004;即位天中裂黄三四丈聲如雷野雉皆雊時¶
帝荒疾不識萬機太后臨朝桓温專政¶
崔鴻十六國春秋曰前趙劉曜建元&KR0004;天裂廣一丈長五¶
十餘丈時四方交戰¶
隋書曰梁武帝太清中天裂西北長十丈闊二丈光出如¶
電聲如雷明年侯景䧟臺城¶
　　　　　天開¶
漢志曰惠帝二年天開東北長二十餘丈廣十丈後有吕¶
<pb:KR3k0012_SBCK_874-4b>¶
后廢二少帝諸吕作亂¶
蕭子顯齊書曰齊東昬侯永元中夜天開黄色明照頃有¶
物絳色如小甕漸大如倉&KR0338;聲如雷墜太湖野雉皆雊其¶
年東昬見廢¶
隋書曰陳後主至徳&KR0004;天開西北至東南其内有黄&KR0258;色¶
聲如雷後年章大寳舉兵反陳竟國亡¶
　　　　　天光¶
書紀年曰周昭王末年夜有五色光貫紫微其年王南廵¶
不退¶
漢書曰成帝元延元年四月無雲有雷聲光四下至昏乃¶
止晉穆帝永和十年前凉張祚之元年正月夜天有光如¶
車蓋明年祚&KR0013;殺¶
宋書曰文帝元嘉十八年七月天有黄光洞燭至二十二¶
<pb:KR3k0012_SBCK_874-5a>¶
年太子詹事范曄反伏誅¶
　　　　　天崩¶
崔鴻十六國春秋曰後涼麟嘉五年天崩有聲&KR0002;雷乆之乃¶
止〇又曰前趙劉聦麟嘉三年天崩聲&KR0002;雷乆乃止是歳聦死¶
　　　　　天鳴¶
京氏易妭占曰天有懸車之聲人主憂¶
又曰易傳曰萬民勞厥妭天鳴¶
晉書曰武帝末天東有聲如雷¶
又曰元帝太興元年天鳴東南有聲如風水相薄三年天¶
又鳴其後王敦入石頭王師敗績元帝屈辱制於強臣¶
隋書曰梁武帝天&KR0101;時有聲如雷二是歳交州刺史李凱¶
舉兵反後年又西北隆隆有聲如雷赤氣至地是歳盗殺¶
東莞琅邪太守中大通年西南有聲如雷其年北凉州刺¶
<pb:KR3k0012_SBCK_874-5b>¶
史簡欽反¶
崔鴻十六國春秋曰前凉張駿時晉建興十七年八月天¶
有大聲下震地孟池縣人夜怪室如晝時起視(見西/北開)有門¶
光明照地至二十二年遜于重華¶
又曰南燕六年天鳴是年桓玄廢其主自立稱大楚¶
又曰前𥘿符堅建元十四年天鼓鳴至二十年堅爲姚萇¶
所殺¶
隋書曰北齊文宣天保年中天西南有聲如雷時帝不恤¶
國政大興師旅¶
又曰後主武平末年後主東遁至青州是日西方有聲如雷¶
是月爲周師所擒¶
又曰周宣帝建徳年天西北有聲如雷未幾吐谷渾大㓂¶
邊¶
<pb:KR3k0012_SBCK_874-6a>¶
又曰陳宣帝太建十二年天有聲如風水相擊三夜乃止¶
又曰後主&KR0004;即位八月天有聲如風水相擊俄又如之九¶
月夜天東北有聲如䖝飛漸移西北至徳元正月天東南¶
有聲如䖝飛後降於隋¶
隋書曰開皇二十年四月天有聲如㵼水自南而北六月¶
𥘿王俊薨¶
河圖稽命徴曰帝劉即位百七十年大隂在庚辰江充詭¶
其變天鳴所坼¶
　　　　　四時¶
禮記月令曰孟春行夏令則雨水不時草木早落國時有¶
恐行秋令則人有大疫猋風暴雨揔至藜莠蓬蒿並興行¶
冬令則水潦爲敗雪霜大摯首種不入仲春行秋冬則其¶
國大氷寒氣揔至㓂戎來征行冬令則陽氣不勝麦乃不¶
<pb:KR3k0012_SBCK_874-6b>¶
熟民多相掠行夏令則國乃大旱煖氣早來䖝螟爲害季¶
春行冬令則寒氣時發草木皆肅國有大恐行夏令則人¶
多疾疫時雨不降山陵不収行秋冬則天多沉隂&KR0075;雨早¶
降兵革並起孟夏行秋令則苦雨數來五穀不滋四鄙入保¶
行冬令則草木早枯後乃大水敗其城郭行春令則蝗虫爲¶
災暴風來格秀草不實仲夏行冬令則雹凍傷穀道路不通¶
暴兵來至行春令則五穀晩熟百螣時起其國乃饑行秋令¶
則草木零落果實早成民殃於疫季夏行春令則榖實鮮¶
落國多風欬民乃遷徙行秋令則丘隰水潦禾稼不熟乃¶
多女災行冬令則風氣不時鷹隼早鷙四鄙入保孟秋行¶
冬令則隂氣大勝介䖝敗穀戎兵乃來行春令則其國乃¶
旱陽氣復還五穀無實行夏令則其國多火災寒熱不節¶
民多瘧疾仲秋行春令則秋雨不降草木生榮國乃有恐行夏¶
<pb:KR3k0012_SBCK_874-7a>¶
令則其國大旱蟄蟲不藏五榖復生行冬令則風災數起¶
收雷先行草木早死季秋行夏令則其國大水冬藏殃敗¶
民多&KR0864;嚏行冬令則國多盗賊邊境不寧圡地分裂行春¶
令則煖風來至民氣懈惰師興不居孟冬行春令則凍閉不¶
宻地氣上洩民多流亡行夏令則國多暴風方冬不寒蟄¶
䖝復出行秋令則霜雪不時小兵時起土地侵削仲冬行¶
夏令則其國乃旱氛霧&KR0115;&KR0115;雷乃發聲行秋令則天時雨¶
汁𤓰瓠不成國有大兵行春令則䖝蝗爲敗水泉咸竭民¶
多疥癘季冬行秋令則白露早降介䖝爲妭四鄙入保行¶
春令則胎天多傷國多固疾命之曰逆行夏令則水潦敗¶
國時雪不降水凍消釋¶
<pb:KR3k0012_SBCK_874-7b>¶
太平御覽卷第八百七十四¶
