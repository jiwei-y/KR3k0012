# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:02.813392
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 77
#+PROPERTY: FILE SB11n0727-077太平御覽-卷之七十七.
<pb:KR3k0012_SBCK_077-1a>¶
太平御覽卷第七十七¶
　皇王部二¶
　　　　　叙皇王下¶
吕氏春秋曰始生之者天也養成之者人也能養天之所¶
主而勿纓之謂之天子帝者天下之所&KR0244;也王者天下之¶
所徃也¶
又曰天地大矣生而弗成子而弗有(髙曰天大地大生育/民人巳不爲不以爲)¶
(巳子子成遂萬物/不以爲巳有也)萬物皆&KR0013;其澤得其利而莫知其所由¶
始(由從也萬物皆蒙天地之澤而得其利時父老無徭役/之勞擊壤於里陌自以爲然故曰莫知其所從始者也)此¶
三皇五帝之德也¶
又曰黃帝曰芒芒昧昧因天之威與元同氣(髙誘曰芒芒/昧昧廣大貌)¶
(也因天之威無不敗也/與元同氣無不恊也)故曰同氣賢於同義同義賢於同¶
力同力賢於同居帝者同氣(同元/氣也)王者同義(同仁/義也)霸者同¶
<pb:KR3k0012_SBCK_077-1b>¶
力(同武/力也)¶
又曰軍必有將所以壹之也(髙誘曰/將主也)國必有君所以壹之¶
也天下必有天子所以壹之也天子必執一所以&KR0054;之也¶
又曰五帝固相逓興矣逓興逓廢勝者用事¶
又曰&KR0214;尤作兵也利其栻(髙誘曰&KR0214;尤少昊氏之末九黎/之君名也始作亂伐無罪殺無)¶
(辜善用兵爲無道非始/造之也故非作兵者也)未有&KR0214;尤之時民固剥林木以戰¶
矣勝者爲長(長率/也)長猶不足以治之故立君君又不足以治¶
之故立天子¶
又曰人固不能自知人主獨甚存亡安危勿求於外(髙誘/曰言)¶
(皆在/已)務在自知堯有欲諌之鼓(欲諌者/擊其鼓)舜有誹謗之木(書/其)¶
(過失於/表木也)湯有司過之士(司主也/過闕也)武王有戒慎之鞀(欲戒者/揺其鞀)¶
猶恐不能自知(尚恐不能/自知過也)今賢非堯舜湯武而有揜蔽之¶
道奚由自知哉¶
<pb:KR3k0012_SBCK_077-2a>¶
又曰五帝先道而後德故德莫盛焉三王先德而後事故¶
功莫大焉五伯先事而後兵(五伯昆吾大彭豕/韋齊桓&KR0051;文是也)故兵莫強¶
焉¶
又曰凢爲天下治國家必務夲而後末所謂夲者非耕稼¶
種植之謂也務本莫貴於孝人主尊孝則名章榮下服聽¶
天下譽人臣孝則事君忠處官廉臨難死士民孝則耕耘¶
疾守戰固不敗北三考三皇五帝之夲務而萬事之紀也¶
夫執一術而百善至百邪去天下從之者唯孝乎¶
又曰古先聖王之所以導其民者先務於農民農非徒爲¶
地利也貴其志也民農則樸樸則易用易用則邊境安主¶
位尊民農則重重則少私義少私義則公法立力專一民¶
農則其産復其産復則重徙重徙則死其處而無二慮¶
又曰昔先聖王之治天下也必先公公則天下平矣嘗試¶
<pb:KR3k0012_SBCK_077-2b>¶
觀於上志(古記/也)有天下者衆矣其得之必以公其失之必¶
以偏凢主之立也生於公故鴻範曰無偏無黨¶
又曰昔舜欲稽古而不成旣足以成帝矣禹欲帝而不成¶
旣足以成王矣湯欲繼舜而不成旣足以服田荒矣武王¶
欲及湯而不成旣足以爲諸侯長矣¶
董仲舒荅問曰三皇三才也五帝五常也三王三明也五¶
霸五嶽也¶
淮南子曰至德之世(謂太古三/皇之時)其瞑乎混淆之域而徙&KR0029;¶
乎瀾澷之宇提挈天地委萬物以鴻濛爲景性而浡楊乎¶
無畛崖之際是故聖人呼吸隂陽之氣而群生莫不喁喁¶
然仰其德和順止當此之時莫不領理決離隱&KR0598;而自成¶
渾渾&KR0002;&KR0002;純樸未散滂薄爲一而萬物大優是故雖有明¶
知無所用之¶
<pb:KR3k0012_SBCK_077-3a>¶
又曰古者至德之世賈便其肆農樂其業大夫安其職而¶
處士循其道當此之時風&KR0040;不毀折草木不夭死九鼎重¶
(王者之德休明則鼎重/姦因&KR0075;乱則鼎輕也)珠玉潤澤洛出丹書河出緑圖故¶
許由方囬(堯使方囬求/子列藥得之)善卷披衣得逹其道何則世主有¶
欲利天下之心是以人得自樂其間四子之材非能盡大¶
蓋今之世也然莫能與之同光者遇唐虞之時也¶
又曰人主之居如日月之明也天下之所同側目而視傾¶
耳而聽延頸舉踵而望也是故非淡漠無以明德非寕¶
靜無以致逺非寛大無以兼覆非慈厚無以懷衆非平正¶
無以制斷¶
又曰古者有鍪而綣領以王天下者矣(古者蓋三皇以前/也鍪頭着兠鍪帽)¶
(言未知制冠也綣領皮衣屈而&KR0209;之如今胡家韋襲文/攝以爲領也一&KR0003;鍪放髪也綣繞頸而巳皆無飾也)其¶
徳生而不辱(刑措不/用也)予而不奪(予其則也不奪無/所徴求於民也)天下不¶
<pb:KR3k0012_SBCK_077-3b>¶
非其服同懷其德(非猶譏/也懷歸)當此之時隂陽和平(風&KR0040;/時節)萬物¶
蕃息(政不虐生/無天折)烏鵲之巢可俯而&KR0677;也禽獸可羇而從也¶
(從猶/牽也)豈必襃衣博帶句&KR0109;委貌章甫哉¶
又曰國之所以存者道德也(道德施行民&KR0003;/其化故國存也)家之所以亡¶
者理塞也(理/道)堯無百户之郭舜無植錐之地以有天下禹¶
無十人之衆湯無七里之分以王諸侯文王處歧周之間¶
地方不過百里而立爲天子者有王道也¶
又曰聖人有貴尺之璧而重寸之隂時難得而易失也禹¶
之趨時也履遺而弗納冠掛而不頋非爭其先也而争其¶
得時也是故聖人守清道而抱雌節(清和静也/雌柔弱也)因循應變¶
常後而不先柔弱以靜舒安以定(舒詳/也)攻大磨堅莫能與¶
之爭(攻大磨堅/喻難也)¶
又曰帝者體太一王者法隂陽霸者則四時君者用六律¶
<pb:KR3k0012_SBCK_077-4a>¶
體太一者牢籠天地彈&KR0953;山川含&KR0269;隂陽中曳四時紀綱¶
八極經緯六合覆露照導普汜而無私(普天汜衆也無私/愛増言皆公也)¶
翾飛蠕動莫不仰德而生法隂陽者承天地之和形萬殊¶
之體含氣化物以成垀&KR0011;(垀形/也)盈縮卷舒淪於不測(盈長/縮短)¶
(卷屈舒散入於不/可測盡之源也)終始虚滿轉於無源則四時者春生夏¶
長秋收冬藏取與有節出入有時開闔張翕不失其序喜¶
怒剛柔不離其理用六律者生之與殺賞之與罰與之與¶
奪非此無道也(明四時六律之君非用/此上事其餘無池道也)¶
又曰古之立帝王者非以奉養其欲也聖人之踐位者非以¶
供樂其身也爲天下強掩弱衆暴寡詐欺愚勇侵怯懷¶
知而不相教積財而不以相分故立天子以齊一之¶
又曰五帝三王之法籍風俗一世之跡也譬&KR0002;土龍芻狗¶
之始成文以青黃飾以綺繡&KR0414;以朱絲及其巳用則壤土¶
<pb:KR3k0012_SBCK_077-4b>¶
草芥而巳誰貴之哉¶
又曰神農無制令而人從唐虞有制令而無刑罰夏后氏¶
不&KR0018;言殷人誓周人盟¶
又曰聖人在上位者賞罰不施而天下賔服日計之不足¶
而歳計之有餘(譬&KR0002;百梅足爲百人酸/一梅不足爲一人酸也)¶
又曰使堯度舜則可使桀度堯是猶以升量石也¶
又曰周氣者帝同義者王同力者亡(於三者無一雖/於世俱滅亡)¶
又曰&KR0087;古二皇(許慎曰庖/犧神農)得於中央德覆天地而和隂陽¶
節四時調五行虹蜺不出賊星不行(五星逆行謂/之賊星也)¶
又曰人主者以天下之目視以天下之耳聽以天下之智¶
慮以天下之力動是故號令能下究而臣情得上聞百官¶
脩通群臣輻湊喜不以賞賜怒不以罪誅是故威立而不¶
廢聦明光而不蔽法令察而不苛耳目逹而不闇善否之¶
<pb:KR3k0012_SBCK_077-5a>¶
情陳於前而無所逆¶
楊子法言曰五常者帝王之筆舌寕有書不由筆言不由¶
舌哉¶
桓譚新論曰儒者或曰圖王不成其弊可以霸此言未是¶
也○傳曰孔氏門人五尺童子不言五伯事者惡其違仁¶
義而尚權詐也¶
又曰夫上古稱三皇五帝而次有三王五伯此皆天下君¶
之冠首也故言三皇以道治而五帝用德化三王由仁義¶
五伯以權智其&KR0003;之曰無制令刑罰謂之皇有制令而無¶
刑罰謂之帝賞善誅&KR0086;諸侯朝事謂之王興兵約盟以信¶
義矯世謂之伯也¶
論衡曰古之帝王建鴻德者湏鴻筆之臣襃頌紀德也¶
潜夫論曰天作道皇作極臣作輔人作基¶
<pb:KR3k0012_SBCK_077-5b>¶
又曰王之政普覆兼愛&KR0123;凶禍福與人共之¶
應劭風俗通曰春秋運斗樞曰皇天不言四時行焉百物¶
生焉垂拱無爲謹言而民不違道德&KR0007;泊有皇天故稱曰¶
皇皇者中也光也合元履中開隂布綱上合皇極其施光¶
明指天畫地神化潜通煌煌盛美不可勝量¶
又曰大傳&KR0003;遂人爲遂皇伏戲爲戲皇神農爲農皇也遂¶
人以火紀火陽也陽尊故託遂皇於天伏戯以人事紀故¶
託戲皇以人蓋天非人不固人非天不成也神農悉地力¶
植&KR0150;故託農皇於地天地人之道備而三五之運興矣¶
又曰五帝易傳禮記春秋國語太史公記黄帝(顓頊/帝嚳)帝堯¶
帝舜是五帝也謹案易尚書大傳天立五帝以爲相四時¶
施生法度明察春夏慶賞秋冬刑罰帝者任德設刑以則¶
像之言其能行大道舉措審諦也黄帝者先也厚也中和¶
<pb:KR3k0012_SBCK_077-6a>¶
之色德施四季與地同功故先王以别之地顓者專也頊¶
者信也慤也言其承文易之以質使天下遵化皆貴貞慤¶
也嚳者考也成也言其考明法度醇羙嚳然&KR0002;酒之芬香¶
也堯者髙也言其隆興煥炳最髙明也舜者准也循也言¶
其准行道以循堯緒也¶
又曰禮號謚記&KR0003;夏禹殷湯周武王是三王也禹者輔也¶
輔續舜後庶績洪茂自堯以上王者子孫據國而起功德¶
浸盛故造羙謚舜禹夲以白衣砥行顯名升爲天子雖復¶
制謚不如名著故國名焉湯者攘也言其禳除不䡄改亳¶
爲啇成就王道天下熾昌文武皆以其長夫擅國之謂王¶
能制殺生之威之謂王王者徃也天下所歸徃也¶
又曰易稱天先春而後秋地先生而後凋日月先光而後¶
幽是以王者則之亦先教而後刑三皇結繩五帝&KR0030;像三¶
<pb:KR3k0012_SBCK_077-6b>¶
王肉刑霸丗黜巧此言歩驟稍有優劣也¶
傅子曰庖犧神農順民之　性育之者也黃帝除民之害¶
救之者也舜治天下垂拱無爲者以咎繇旣舉而不仁逺¶
也禹治洪水冠桂不頋者不以下憂累其上也湯去三靣¶
之網歸之者四十國文王葬城隅之枯骨天下懷其仁所¶
惠者小所感者大仁心先之也¶
又曰不使不仁加乎天下用武勝殘而百姓以濟此仁形¶
於撥亂黃帝是也時有萬物必丗而後仁此著於治平堯¶
舜是也¶
周生烈子曰居堯舜之位而不行唐虞之政者猶反衣狐¶
白歩牽騄耳¶
黃石公三略曰夫三皇無言化流四海故天下無所歸功¶
帝者躰天則地有言有令而天下太平君臣讓功四海行¶
<pb:KR3k0012_SBCK_077-7a>¶
焉王者制人道德降心服志設矩備衰有察察之政甲兵¶
之事備而無争戰血刃之用天下太平君無疑於主國定¶
主安臣以義退亦能美而無害¶
又曰任德者縱任義者橫縱成者王橫成者霸王兵法天¶
霸兵法地天者德不可量地者威不可圗不量不圖者萬¶
物之父母也¶
&KR0061;子正論曰堯舜之人比屋可封非盡善也猶在防之水¶
非不流也桀紂之人比屋可誅非盡&KR0086;也猶在壑之水非¶
不停也〇班彪王命論曰帝王之作必有明聖顯懿之德¶
豐㓛厚利積累之業然後精誠通于神明流澤加於生民¶
故能爲&KR0017;神福所向天下所歸徃未見運丗無本功德不¶
紀而能倔起在斯立者也¶
傅彦林王令叙曰帝王之起必有天下瑞應自然之符明¶
<pb:KR3k0012_SBCK_077-7b>¶
統顯祚豐懿之業加以茂德成功賢智之助而後居世臨¶
民爲神所保祐永世所尊崇未見運叙無紀次勲澤不加¶
於民而可力爭覬覦神噐者也¶
阮籍通老論曰三皇依道五帝仗德三皇施仁五霸行義¶
強國任智蓋優劣之異薄厚之降也¶
韓子曰明主制其臣下者二柄而巳矣二柄者刑德也殺¶
戮之謂刑慶賞之謂德也¶
崔寔政論曰自堯舜之帝湯武之王皆頼明哲之佐&KR0054;物¶
之臣故臯陶陳謨而唐虞以興伊箕作訓殷周以隆及継¶
體之君欲立中興之功者曷嘗不頼賢哲之謀乎¶
鄧子曰堯置敢諌之皷舜立誹謗之木湯有司直之人武¶
有貳慎之銘此四君者聖人也而由此之勤至於栗陸殺¶
東里子&KR0043;沙君戮箕文桀誅龍逢紂刳比干此四誅者亂¶
<pb:KR3k0012_SBCK_077-8a>¶
君故其疾賢&KR0002;仇是以賢愚之相較&KR0002;百丈之谿萬仞之¶
山&KR0002;九地之下與重天之顚¶
墨子曰古者民生未有刑政之時選擇天下之賢可者立¶
以爲天子¶
又曰凢國之萬民皆尚同乎天子而不敢下比天子之所¶
是必亦是之天子之所非必亦非之去而不善言學天子¶
之善言去而不善行學天子之善行天子者固天下之仁¶
人也舉天下萬民以法天子夫天下何&KR0003;而不治哉¶
又曰古者聖王制爲衣服之法曰冬服紺緅之衣輕且煖¶
夏服絺綌之服輕且清則止諸加費不加於民利者聖王¶
弗爲¶
又曰天子者天下之窮貴也天下之窮冨故冨且貴者當¶
天意而不可不順順天意者兼相愛交相利必得賞反天¶
<pb:KR3k0012_SBCK_077-8b>¶
意者別相惡交相賊必得罰○尸子曰人之欲見毛廧西¶
施美其面也夫黃帝堯舜湯武美者非其面也人之欲觀¶
焉其行也所欲聞焉其言也而言之與行皆在詩書矣¶
又曰夫堯舜所起至治也湯武所起至亂也問其成功孰¶
治則堯舜治問其孰難則湯武難¶
又曰孔子曰商汝知君之君乎子夏曰魚失水則死水失¶
魚猶爲水也孔子曰商知之矣¶
又曰治天下有四術一曰忠愛二曰無私三曰用賢四曰¶
度量通財足用賢則多功無私百知之宗也忠愛父母之¶
行也¶
又曰堯舜黒禹脛不生毛文王至日仄不暇飲食故冨有¶
天下貴爲天子矣¶
太平御覽卷第七十七¶
