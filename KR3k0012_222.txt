# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:10.315326
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 222
#+PROPERTY: FILE SB11n0727-222太平御覽-卷之二百二十二.
<pb:KR3k0012_SBCK_222-1a>¶
太平御覽卷第二百二十二¶
　職官部二十¶
　　中書舎人　起居郎　起居舎人¶
　　　　　中書舎人¶
六典曰中書舎人掌侍奉進奏叅議表章凢詔旨制勑及¶
璽書&KR0125;命皆按典故起章草進畫旣下則署而行之其禁¶
有四一曰漏&KR0165;二曰稽緩三曰違失四曰忘誤所以重王¶
命也制勑旣行有誤則奏而正之¶
通典曰自永淳以來天下文章道盛臺閣髦彦無不以文¶
章逹故中書舎人爲文士之極任朝廷之盛選諸官莫比¶
焉¶
晉中興書曰劉起遷中書舎人時臺省初建内外多事出¶
内書命以忠愼稱加以治身清苦衣不重帛每上所賜皆¶
<pb:KR3k0012_SBCK_222-1b>¶
固辭曰凢陋小臣横竊賞賜無德而禄殃咎必至上益嘉¶
焉¶
又曰徐邈字仙民東莞姑幕人也少好學問尤善經傳時¶
烈宗始覽典籍招延禮學之士謝安舉選&KR0024;中書舎人在¶
西省撰正五經音訓學者宗之每預頋問輙有獻替多所¶
&KR0024;益烈宗甚愛之¶
齊書曰永明元年熒惑入紫微時中書通事舎人四人各¶
住一省謂之四户旣㧾重權&KR0020;傾天下㑹&KR0007;象失度太史¶
奏冝修福禳之太尉王儉謂帝曰天文乖忤此由四户乃¶
具舎人王文明等名奏之¶
又曰明帝踐阼引&KR0019;昭爲中書舎人時居此職者皆權傾¶
天下昭獨廉静無所干預器服率略身安麄糲常挿燭板¶
床明帝聞之賜&KR0238;合燭槃勑曰卿有古人之風故賜卿古¶
<pb:KR3k0012_SBCK_222-2a>¶
人之物¶
又曰茹法亮乆爲中書通事舎人後出爲大司農中書&KR0020;¶
利之職法亮戀之垂涕而去¶
梁書曰裴子野以中書侍郎鴻臚常兼中書通事舎人别¶
勑知詔誥¶
南史曰頋恊爲舎人同官者皆潤屋恊在省十六載器服¶
食飲不改於常有門生始來事恊知其廉㓗不敢厚餉止¶
送錢二千恊發怒杖二十因此事者絶於饋遺¶
北齊書曰荀士遜世祖時爲中書舎人狀皃甚醜以文辭¶
見用曽有事湏奏值世祖在後庭因左右傳通者不得士¶
遜姓名乃云醜舎人世祖曰必士遜也看封題果是内人¶
莫不忻&KR0015;¶
又曰顔之推天保末從顯祖至天池以爲中書舎人令中¶
<pb:KR3k0012_SBCK_222-2b>¶
書郎叚孝信將勑書出示之推之推營外飲酒孝信還以¶
&KR0250;言顯祖仍曰且停由是遂寢¶
北史曰魏収兼中書舎人與温子昇邢子才齊譽世號三¶
才¶
隋書曰虞世基拜内史舎人煬帝即位頋遇彌隆秘書監¶
河東柳頋言博學有才罕所推謝至是與世基相見歎曰¶
海内當共推此一人非吾儕所及也¶
唐書曰貞觀中中書舎人髙季輔上封章曰時巳平矣功¶
巳成矣然而刑典未措者何哉良由謀猷之臣不弘簡易¶
之政臺閣之吏昧於經逺之道執憲者以&KR0055;刻爲奉公當¶
官者以侵下爲益國未有坦平恕之懷副聖明之旨伏願¶
隨方訓誥使各楊其職人敦朴素俗革澆浮家識孝慈人¶
知廉耻杜其利欲之心載以清淳之化自然家冨國肥禍¶
<pb:KR3k0012_SBCK_222-3a>¶
亂何由而作太宗善之特賜鍾乳一劑曰卿進藥石之言¶
故以藥石報之也¶
又曰顔師古遷中書舎人專掌機宻于時軍國多務凢有¶
制誥皆成其手師古逹於政理&KR0125;奏之工時無及者¶
又曰武后天授元年壽春郡王成器兄弟五人&KR0004;出閤同¶
日受&KR0125;有司撰儀注忘載&KR0125;文及百竂在列方知闕禮宰¶
臣相頋失色中書舎人王劇立召小史五人各令執筆口¶
授分冩同時湏&KR0119;俱畢詞理典贍時人歎伏¶
又曰景龍四年初定内難唯中書舎人&KR0171;頲在太極殿後¶
文詔塡委動以萬計手操口對無毫&KR0522;差誤主書韓禮談¶
子陽轉書詔草属謂頲曰乞公稍遟禮等書不及恐手腕¶
將廢¶
又曰楊炎爲中書舎人與常衮並掌綸誥衮長於制書炎¶
<pb:KR3k0012_SBCK_222-3b>¶
善爲德音開元已來言詔制之美者號常楊焉¶
又曰王徽曽祖擇從擇從兄易從天后朝登進士第從弟¶
朋從言從睿宗朝並以進士擢第昆仲四人開元中三至¶
鳯閣舎人故時人號鳯閣王家¶
又曰齊澣開元中遷中書舎人論駮書詔潤色王言皆以¶
古義謨誥爲凖的侍中宋璟中書侍郎&KR0171;頲並重之¶
又曰薛元超道衡孫也爲中書舎人中書省有一盤石初¶
道衡爲内史侍郎嘗踞而草制元超每見此石未嘗不&KR0644;¶
然流涕¶
又曰賈曽授中書舎人曽以父名忠固辭乃拜諌議大夫¶
知制誥至開元&KR0004;復拜中書舎人又固辭議者以爲中書¶
是曹司名又與曽父音同字别於禮無嫌乃就職與&KR0171;晉¶
同掌制誥皆以詞學見知時人稱爲&KR0171;賈¶
<pb:KR3k0012_SBCK_222-4a>¶
又曰許景先轉中書舎人中書令張&KR0003;常稱曰許舎人之¶
文雖無峻峯激流嶃絶之&KR0020;然屬詞豐美得中和之氣實¶
一時之秀也¶
又曰郄髙卿爲中書舎人處事不回爲宰相元載所忌魚¶
朝恩署牙將李琮爲兩街功徳使琮&KR0064;撗於銀臺門毀辱¶
京兆尹崔昭髙卿立詣元載抗論以爲國耻請速論奏載¶
不從髙卿遂以疾辭以前中書舎人居東洛凢十年自號¶
伊川田父清名髙節稱於天下¶
又曰建中三年詔中書舎人分署尚書六曹復舊制也¶
又曰髙郢掌誥累年家無制草或謂曰人皆留制集公焚¶
之何也曰王言不可存私家時人重其愼宻¶
又穆宗詔曰中書舎人故事分押六司佐宰臣判按廢革¶
日乆頓復稍難冝漸令條舉有湏愼重者便令叅議如&KR0028;¶
<pb:KR3k0012_SBCK_222-4b>¶
機宻者即且如舊¶
又曰路隨敬宗&KR0004;登極拜中書舎人翰林學士仍錫金紫¶
有以金帛謝除制者必叱而却之曰吾以公事接私財&KR0088;¶
終無所納¶
又曰大和四年勑前行郎中知制誥者約滿一周年即與¶
正授從諌議大夫知者亦冝准此¶
又曰封敖爲學士拜中書舎人敖構思敏速語近而理勝¶
不務竒澁武宗&KR0055;重之嘗草賜陣傷邊將詔警句云傷居¶
爾體痛在朕躬帝覽而善之賜之宫錦¶
又曰崔郾轉中書舎人入思政殿謝恩郾奏曰陛下用臣¶
爲侍講卒歳有餘未嘗問臣經義今蒙轉改實慙尸素有¶
愧厚恩帝曰俟朕機務稍閑即當請益髙釴曰陛下意雖¶
樂善旣未延接儒生天下之人寜知重道帝深引咎錫之¶
<pb:KR3k0012_SBCK_222-5a>¶
錦綵¶
又曰中書舎人鄭居中少有時名楊歷清貫晚年尤薄名¶
利以疾辭官恣遊名山一日搦管爲詩&KR0138;書五字曰雲山¶
遊巳徧紙猶在手筆忽墮地而終¶
又曰晉&KR0004;中書置舎人通事各一人東晉合爲一職晉代¶
入直閤内宣詔命而侍郎之任輕矣梁秩四百石品第八¶
梁用人殊重簡以才能不限資地多以它官兼領其後除¶
通事直曰中書舎人¶
五代史後唐書曰明宗時劉賛爲中書舎人與學士竇夢¶
徴同年登第隣居友善夢徴早卒賛與同年楊疑式緦麻¶
爲位而&KR0152;其家無嫡長與視䘮䘏其孀稚士人稱之¶
五代史晉史曰陳乂長興中自舎人衘命&KR0125;公主於大原¶
(公主即/帝后也)帝深待之但訝其髙岸人或有獻可於乂冝陳一¶
<pb:KR3k0012_SBCK_222-5b>¶
謳頌以稱帝之美可邀其異待耳乂曰人生貧富咸有定¶
分未有持天子命違禮以求利旣損國綱且虧士行乂今¶
生所不爲也聞者無不嘉之¶
又曰天福五年九月詔曰六典云中書舎人掌侍奉進奏¶
叅議表章凢詔㫖制勑璽書䇿命皆按故事起草進畫旣¶
下則署而行之其禁有四一曰漏洩二曰稽緩三曰違失¶
四曰忘誤所以重王命也古昔巳來典實斯在爰從近代¶
别創新名今運屬興王事從師古俾仍舊貫以輝前規其¶
翰林學士院公事冝並歸中書舎人¶
五代史漢史曰唐李昭以尚書郎出爲&KR0171;州刺史朞歳以¶
中書舎人召還不拜謂宰輔曰省郎拜舎人以知制誥爲¶
次序便由刺史玷綸闈非敢聞命乃以兵部郎中知制誥¶
翌歳拜舎人受之¶
<pb:KR3k0012_SBCK_222-6a>¶
五代史周史曰王延爲中書舎人權知貢舉有崔頎者恊¶
之子也授偃師簿薄其卑屑棄去數年應進士延將入貢¶
院見舊相吏部尚書盧文紀素與恊不睦謂延曰舎人以¶
謹重聞于時所以老夫去冬與諸相首以長者聞奏然此¶
一途取事者頗多面目&KR0003;者云越人善泅生子方晬乳母¶
浮之水上或駭然止之乳母曰其父善泅子必無溺今&KR0002;¶
以名下取士徴泅之&KR0011;也舎人當求實才以副公望延退¶
而嗤曰盧公之言爲崔頎也縱與其父不恱致意何至此¶
&KR0088;來春以頎登甲科其仁而徇公皆此&KR0011;也¶
百官志曰魏初中書置通事一人主呈奏晉&KR0004;中書又置¶
舎人一人至東晉合通事及舎人二職謂之通事舎人猶¶
掌呈奏¶
陶氏職官要録曰中書舎人舊視給事中¶
<pb:KR3k0012_SBCK_222-6b>¶
梁選簿云梁天監用人務簡英才不限資次¶
又曰隋内史舎人八貟專掌詔誥焬帝减四人後改爲内¶
史舎人¶
荀勗集曰晉武帝時門下啓令史伊羡趙咸爲中書舎人¶
對掌文法勗奏以爲不可¶
　　　　　起居郎¶
六典曰起居郎掌記天子之法度以修記事之史凢記事¶
之制以事繫日以日繫月以月繫時以時繫年必書其朔¶
日甲乙以紀曆數典禮文物以考制度遷拜旌賞以勸善¶
誅伐黜免以懲惡季冬則授之于國史焉¶
唐書曰大和九年十二月左右省起居郎賫筆硯及紙於¶
螭頭下記言記事¶
又曰鄭㓪開成中爲起居郎&KR0004;太和末風俗稍奢文宗恭¶
<pb:KR3k0012_SBCK_222-7a>¶
勤節儉兾革其風宰臣等言曰陛下躬儉節用風俗巳移¶
長&KR0322;大&KR0209;漸以减損&KR0002;更令戚屬絶其侈靡不慮下不從¶
教帝曰此事亦難户曉但去其泰甚自以儉德化之朕聞¶
前時内庫唯二錦&KR0129;飾以金鳥一&KR0129;&KR0007;宗幸温湯時御之¶
一與貴妃當時貴重如此今奢靡豈復貴之邪今冨家往¶
往皆有左街副使張元昌便用金唾壺昨因李訓巳誅之¶
矣時朗執筆螭頭下宰臣退上謂朗曰適所議論卿記録¶
未吾試觀之朗對曰臣執筆所記便名爲史伏准故事帝¶
王不可取觀昔太宗欲覽國史諌議大夫朱子奢云史官¶
所&KR0274;不隱善惡或主非上智飾非護失見之則致怨所以¶
義不可觀又禇遂良曰今之起居郎古之左右史也記人¶
君言行善惡必書庶幾不爲非法不聞帝王躬自觀史帝¶
曰適來所記無可否臧見亦何爽乃宣謂宰臣曰鄭朗引¶
<pb:KR3k0012_SBCK_222-7b>¶
故事不欲朕見起居注夫人君之言善惡必書朕恐有平¶
常閑話不&KR0028;理體垂諸將來竊以爲恥異日臨朝庶幾稍¶
改何妨一見以誡醜言朗遂進之¶
又曰開成二年十二月閤門對左右史裴素等上自開成¶
&KR0004;復故事每入閤左右史執筆立干螭頭之下君臣論奏¶
得以備書故開成政事最詳於代¶
　　　　　起居舎人¶
六典曰起居舎人掌修記言之史録天子之制詔德音如¶
記事之制以紀時政之損益季冬則授之於國史¶
唐書曰邢文偉滁州全椒人時右史官缺髙宗謂侍臣曰¶
邢文偉事我兒能减膳切諌此正直人也遂擢拜右史¶
又曰李讓夷字逹心爲諌議大夫開成元年以本官兼知¶
起居舎人事時起居舎人李襃有痼疾請罷官宰臣李石¶
<pb:KR3k0012_SBCK_222-8a>¶
奏闕官上曰禇遂良爲諌議大夫嘗兼此官卿可盡言今¶
諌議大夫姓名石遂奏李讓夷馮定孫簡俶帝曰讓夷可¶
也李固言欲用崔球張次宗鄭覃曰崔球遊宗閔之門赤¶
墀下秉筆記注爲千古法不可用朋黨如斐中孺李讓夷¶
臣不敢有纎芥異論其爲人主大臣知重如此¶
又曰魏謩轉起居舎人紫宸中謝帝謂之曰以卿論事忠¶
切有文貞之風故不循月限授卿此官又謂之曰卿家有¶
何舊書詔對曰比多失墜唯簮笏見在上令進來鄭覃曰¶
在人不在笏上曰鄭覃不㑹我意此即甘棠之義非在笏¶
而巳¶
又曰魏謩文宗時爲起居舎人紫宸入閤遣中使取謩起¶
居注欲視之謩執奏曰自古置史官書事以明鑒誡陛下¶
但爲善事勿畏臣不書如陛下所行錯忤臣縱不書天下¶
<pb:KR3k0012_SBCK_222-8b>¶
人書之臣以陛下爲文皇帝陛下比臣如禇遂良帝又曰¶
我嘗取觀之謩曰由史官不守職分臣豈敢䧟陛下爲非¶
法陛下一覽之後自此書事湏有廻避如此善惡不直非¶
史也遺後代何以取信乃止¶
又曰張次宗有文學稽古厲行開成中爲起居舎人文宗¶
復故事每入閤左右史執筆立于螭頭之下宰相奏事得¶
以備録宰臣旣退上召左右史更質證所奏是非故開成¶
政事詳於史氏¶
太平御覽卷第二百二十二¶
