# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:07.260183
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 163
#+PROPERTY: FILE SB11n0727-163太平御覽-卷之一百六十三.
<pb:KR3k0012_SBCK_163-1a>¶
太平御覽卷第一百六十三¶
　州郡部九¶
　　河東道下¶
　　　蒲　絳　晉　澤　潞　遼¶
　　　沁　隰　慈　汾　并　石¶
　　　嵐　代　忻　蔚　朔　雲¶
　　　　蒲州¶
十道志曰蒲州河東郡置在河東縣本漢蒲坂地盖堯舜¶
所都¶
左傳曰晉獻公滅魏以賜畢萬服䖍注曰在晉之蒲坂¶
史記曰季布爲河東太守文帝謂布曰河東吾股肱郡也¶
慱物志曰河東有山澤近鹽沃土之人不才漢興少有名¶
人¶
<pb:KR3k0012_SBCK_163-1b>¶
魏志杜畿傳曰畿爲河東太守開置學官親執經教郡中¶
化之自後河東多儒者閭閻之間習於程法¶
春秋左氏傳曰晉人謀去故絳諸大夫皆曰必居郇(音/荀)瑕¶
氏之地(郇瑕故國名河東/解縣西北郇城)沃饒而近盬(鹽鹽猗氏/縣鹽池是)國利君¶
樂不可失也韓獻子曰不可郇瑕氏土薄水淺其惡易覯¶
易覯則民愁民愁(則音/墊居)隘於是乎有沈溺重膇(直僞/切)之疾¶
不如新田土厚水深居之不疾有汾澮以流其惡夫山澤¶
林盬國之寳也國饒則民驕佚近寳則公室乃貧(近寳則/民不務)¶
(本/也)不可謂樂公&KR0003;從之¶
郡國志曰猗氏縣猗頓所居之地猗頓魯窮士也問術於¶
陶朱公公教之畜五牸遂富漢因之名縣¶
史記曰魏都安邑惠王三十一年秦用商君東侵地至河¶
而齊趙數破我我安邑近𥘿於是徙居大梁¶
<pb:KR3k0012_SBCK_163-2a>¶
漢志曰河東郡𥘿置(王/莽)曰兆陽領縣二十四¶
又曰蒲坂故曰蒲𥘿更名(王/莽)曰蒲城應劭曰𥘿始皇東廵¶
見長坂故因加反孟康云晉文公以賂𥘿後𥘿人還蒲魏¶
人喜曰蒲反矣遂名之師古曰應&KR0003;是¶
　　　　　絳州¶
元和郡縣志曰絳州絳郡禹貢冀州之域春秋時屬晉戰¶
國時爲魏地𥘿三十六郡爲河東郡¶
後漢書曰章帝元和三年行幸安邑觀鹽池¶
晉太康地志曰安邑有司鹽都尉別領兵五千¶
圖經曰晉穆侯遷都於絳曽孫孝侯改絳爲翼翼爲晉之¶
舊都後獻公復爲絳絳在今曲沃故城二里有絳邑故城¶
是故絳在翼城東南有故翼城是也¶
十道志曰正平縣有九原一名九原即趙簡子觀處¶
<pb:KR3k0012_SBCK_163-2b>¶
禮記曰趙文子與叔譽觀于九原文子曰死者如可作也¶
吾誰與歸叔譽曰其陽處父乎文子曰見利不顧其君其¶
仁不足稱也我則隋武子乎利其君不志其身謀其身不¶
遺其友¶
漢書曰元鼎六年(上/幸)緱氏至此聞南越破遂立爲聞喜縣¶
圖經曰聞喜縣有董澤左傳曰董澤之蒲可勝旣乎¶
　　　　晉州¶
元和郡縣志曰晉州平陽郡禹貢冀州之域堯舜所都周¶
爲冀州地春秋時其地屬晉戰國時屬韓𥘿爲河東郡地¶
十道志曰本漢平陽縣地¶
漢志曰平陽縣屬河東郡以其在平水之陽故名之¶
前趙録曰太史令言於元海曰蒲子﨑嶇非可乆安平陽¶
唐堯所都於是徙居平陽也¶
<pb:KR3k0012_SBCK_163-3a>¶
兩河記曰洪洞縣以此地固重&KR0232;控據要險故曰洪洞焉¶
漢志曰襄陵屬河東郡王莽曰幹昌以晉襄公之陵以爲¶
名¶
十道志曰霍邑漢&KR0510;縣也¶
漢志曰&KR0510;屬河東郡周厲所奔也王莽曰黄城¶
　　　　　澤州¶
元和郡縣志曰澤州髙平郡禹貢冀州之域春秋時屬晉¶
戰國時屬韓魏後屬韓𥘿兼天下今州即上黨郡髙都縣¶
之地也¶
史記曰𥘿使武安君白起攻趙趙發兵拒𥘿𥘿大破趙於長¶
平(長平在髙平縣西/北有長平故城)¶
十道志曰澤州以濩澤爲名¶
漢志曰濩屬河東郡禹貢析城山在其西南濩(音胡/虢反)¶
<pb:KR3k0012_SBCK_163-3b>¶
墨子曰舜漁於濩澤¶
十道志曰晉城縣本漢髙都縣也¶
漢志曰髙都屬上黨郡有天井𨵿¶
元和郡縣志曰髙平縣本漢泫氏縣也(泫音胡/𤣥反)¶
漢志曰泫氏屬上黨泫水所出也¶
竹書紀年曰梁惠王九年晉取泫氏¶
史記曰趙成侯十六年與韓魏分晉封晉君于端氏也¶
　　　　潞州¶
元和郡縣志曰潞州上黨郡禹貢冀州之域殷爲&KR0058;國春¶
秋時屬晉又曰兼有潞子之國𥘿爲上黨郡地¶
左傳宣十五年曰潞子嬰兒之夫人晉景公之姊也酆舒¶
爲政而殺之又傷潞子之目(鄷舒/潞相)晉侯伐之滅潞酆舒奔¶
衞衞人歸諸晉晉人殺之¶
<pb:KR3k0012_SBCK_163-4a>¶
戰國䇿曰𥘿有安邑則韓必無上黨以逺韓近趙故卒歸¶
趙¶
隋圖記曰上黨南陽古以爲縣實都也¶
漢志曰上黨郡𥘿置屬并州有上黨𨵿¶
又曰壼𨵿屬上黨郡&KR0058;侯國今有&KR0058;亭¶
釋名曰上黨黨所也在山上其所最髙故曰上黨¶
上黨記曰髙平赤壞其地山阻百姓不居即此郡也¶
圖經曰後周建德七年於襄垣縣立潞州以其浸汾潞爲¶
名¶
漢志曰長子縣屬上黨郡周史辛甲所封師古曰長讀長¶
短之長¶
竹書紀平曰梁惠王十二年鄭取屯留尚子即長子之地¶
也¶
<pb:KR3k0012_SBCK_163-4b>¶
左傳襄十九年曰晉人執衞行人石買于長子執孫蒯于¶
屯留(長子屬/上黨)¶
又曰鄭伯如晉晉人執諸銅鞮¶
晉太康地記曰銅鞮故晉大夫羊舌赤邑時號赤爲銅鞮¶
伯華漢以爲縣¶
　　　　　遼州¶
圖經曰遼州樂平郡禹貢冀州之域春秋時其地屬晉戰¶
國屬韓後屬趙𥘿漢爲上黨郡貞觀中避諱改爲儀州後¶
又爲箕州復爲遼¶
十道志曰和順縣本漢沾縣地即諱閼與邑¶
史記曰𥘿昭襄三十八年攻趙閼與趙奢曰其道逺險扼¶
譬如兩䑕闘於穴中將勇者勝乃使趙奢將大破𥘿軍乃¶
解閼與之圍¶
<pb:KR3k0012_SBCK_163-5a>¶
漢書髙帝紀曰韓信破代相夏&KR0003;於閼與¶
漢志曰沾縣屬上黨郡有沾水出壼𨵿(沾音他/兼反)¶
　　　　　沁州¶
十道志曰沁(千浸/切)州陽城郡本漢榖逺縣地¶
元和郡縣志曰禹貢冀州之域春秋時其地屬晉戰國時¶
屬韓在𥘿爲上黨郡地今州即漢上黨之榖逺屬地¶
漢志曰榖逺屬上黨郡王莽曰穀近¶
晉地記曰榖逺今名孤逺後代語訛耳¶
十道志曰綿上縣亦榖逺縣之地以縣西有綿上地因名¶
之舊屬介休縣隋分置綿上焉蓋晉介子推之地¶
　　　　　隰州¶
圖經曰隰州大寜郡夏殷巳前其地與箕沁同在周爲晉¶
之北鄙¶
<pb:KR3k0012_SBCK_163-5b>¶
元和郡縣志曰禹貢冀州之域春秋時爲晉地七國時屬¶
魏𥘿爲河東郡地漢爲蒲子縣屬河東郡¶
國語曰驪&KR0078;謂晉獻公曰蒲與屈君之疆也不可以無主¶
&KR0002;太子主蒲與屈乃可以威民而懼戎(太子申生也二子/重耳夷吾也蒲陽)¶
(平蒲/子縣)¶
郡國志曰以州前二里有泉下濕故取下濕之義爲名¶
十道志曰永和縣本漢狐讘縣也¶
漢志曰狐讘屬河東郡(讘音之/渉反)¶
　　　　　慈州¶
元和郡縣志曰慈州文成郡禹貢冀州之域春秋時晉之¶
屈邑獻公子夷吾所居也𥘿併天下即河東郡之北屈縣¶
漢志曰北屈王莽曰朕北應劭曰有南屈故稱北瓉曰汲¶
郡古文翟章救鄭次于南屈¶
<pb:KR3k0012_SBCK_163-6a>¶
左傳僖二年曰晉荀息請以屈産之乗與垂&KR0068;之壁假道¶
於虞以伐虢(屈地生/良馬)¶
元和郡縣圖曰&KR0123;昌縣有姚襄城西臨黄河控帶龍門孟¶
門之險周齊交争之地齊後主武平二年遣斛律明月破¶
周兵於此城下¶
郡國縣道記曰吕香本漢之北屈有騏縣¶
漢志曰騏屬河東郡侯國¶
　　　　　汾州¶
十道志曰汾州西河郡禹貢冀州之域其在虞夏及周屬¶
并州春秋時晉地六國時屬趙𥘿併天下屬太原郡¶
左傳昭元年曰昔金天氏有裔子曰昧爲玄&KR0115;師生允格¶
臺駘臺駘能業其官宣汾洮障大澤(汾洮/二水)以處太原(太原/晉陽)¶
(也)帝用嘉之封諸汾川¶
<pb:KR3k0012_SBCK_163-6b>¶
又曰昔髙辛氏有二子長曰閼伯次曰實沈居于曠林不¶
相能地后帝不臧遷閼伯于商丘主辰啇人是因遷實沈于¶
大夏主參唐人是因(大夏今/晉陽縣)其季世曰唐叔虞及成王滅¶
唐而封太叔焉故參爲晉星(叔虞封唐/是爲晉侯)¶
又昭二年曰齊陳無宇送女晉侯謂之必齊謂陳無宇非¶
卿執諸中都(中都晉邑在/河西介休縣)¶
又僖二十四年曰晉侯賞從亡者介之推不言禄禄亦弗¶
及遂隱而死晉侯求之不𫉬以緜上爲之田曰以志吾過¶
且旌善人¶
元和郡縣志曰子夏居西河吴起守西河皆爲此也¶
禮記檀弓曰子夏䘮其子而䘮其明曽子弔之子夏哭曰¶
天乎予之無罪也曽子怒曰商汝何無罪也吾與汝事夫¶
子於洙泗之間退而老於西河之上使西河之民疑汝於¶
<pb:KR3k0012_SBCK_163-7a>¶
夫子爾罪一也¶
唐書曰髙祖&KR0004;起兵師次霍邑隋將宋金剛拒不得進屯¶
軍賈胡堡㑹霖神語曰&KR0002;向霍邑當東南傍山取路八日¶
雨止我當助破之(賈胡堡在/靈石縣)¶
　　　　　并州¶
元和郡縣圖志曰并州太原府禹貢冀州之域春秋時晉¶
國戰國時爲趙地𥘿併天下置太原郡¶
尚書禹貢曰既脩太原至于岳陽¶
春秋元命苞曰并之爲言精合交并¶
釋名曰并者兼并也言或并或設¶
元和郡縣志曰中國曰太原夷狄曰大鹵按晉大鹵太原¶
大夏夏墟晉陽六名其實一也¶
左傳曰晉荀吴敗狄於大鹵(釋名曰地不/生物曰鹵)¶
<pb:KR3k0012_SBCK_163-7b>¶
太康地記曰并州不以衛水爲號不以&KR0106;山爲稱而云并¶
者蓋以在兩谷之間乎¶
帝王世紀曰帝堯始封於唐又徙晉陽及爲天子都平陽¶
平陽即今晉陽即太原也¶
又曰禹自安邑都晉陽至桀徙都安邑至周成王以封弟¶
叔虞是爲晉侯¶
史記曰成王與叔虞戲削桐葉爲珪曰以是封汝周公請¶
封於唐王曰吾戲耳周公曰天子無戲言遂以封之¶
魏志曰髙祖圍𡊮尚於鄴時𡊮紹外生髙幹爲并州刺史¶
牽招&KR0003;幹曰并州左有&KR0106;山之險右有大河之固北有強¶
胡冝速迎尚併力觀變幹不從故敗¶
史記曰智伯率韓魏攻趙襄子于𣈆陽引汾水灌其城不¶
没者三板¶
<pb:KR3k0012_SBCK_163-8a>¶
春秋後語曰張孟談謂趙襄子曰董安于之在晉陽公吕¶
之垣皆荻蒿¶
隋圖經曰并州其氣勇抗誠信韓趙魏謂之三晉剽(疋妙/反)¶
悍盗賊常爲他郡劇¶
漢志曰太原郡𥘿置有鹽官在晉陽屬并州領縣二十一¶
又曰榆次屬太原郡王莽曰太原亭¶
史記𥘿夲紀曰莊襄王使蒙敖攻趙榆次¶
漢志曰陽曲屬太原應劭曰黄河千里一曲當其陽故曰¶
陽曲¶
　　　　　石州¶
元和郡縣志曰石州昌化郡禹貢冀州之域虞及周屬并¶
州春秋時屬趙亦爲白狄之地在𥘿爲西河郡之離石地¶
史記曰𥘿伐趙取離石¶
<pb:KR3k0012_SBCK_163-8b>¶
前趙録曰今離石在國單于所徙庭是也¶
十六國春秋曰晉惠帝以劉元海爲離石將兵都尉¶
　　　　　嵐州¶
元和郡縣志曰嵐州樓煩郡禹貢冀州之域春秋時爲晉¶
國後屬趙本樓煩故地𥘿爲太原郡漢爲太原郡之汾陽¶
地¶
史記曰趙惠文王主父行地遂出伐西遇樓煩王於西河¶
而破其兵取其地爲縣¶
漢志曰汾陽屬太原郡汾水所出¶
漢書項羽傳曰漢有善射者曰樓煩楚挑戰樓煩輙射殺¶
之使射羽羽大怒瞋目叱之樓煩目不能視手不能發(樓/煩)¶
(縣屬鴈門北/縣人善&KR0016;射)¶
莊子曰堯治天下之民平海内之政徃見四子藐姑射之¶
<pb:KR3k0012_SBCK_163-9a>¶
山汾水之陽窅然喪其天下¶
　　　　　代州¶
元和郡縣圖曰代州鴈門郡古并州之域春秋時晉地戰¶
國時屬趙𥘿置三十六郡鴈門是其一焉漢因之¶
河東記曰代句住在州西北鴈門界西陘山是也¶
史記曰趙襄子與韓魏共滅智伯分晉地則趙有句注之¶
地¶
爾雅曰北陵西踰鴈門是也(郭璞注曰西/踰鴈門山也)¶
地理志曰自代傍隂山至髙闕代王以爲塞¶
漢志曰鴈門郡𥘿置句注山在隂館¶
王莽曰填狄屬并州領縣十四¶
山海經曰鴈門出其間在髙栁代中¶
史記曰趙襄子與代王㑹於夏屋以銅斗擊殺代王而取¶
<pb:KR3k0012_SBCK_163-9b>¶
其地¶
十道志曰五臺縣夲漢慮虒縣¶
漢志曰慮虒屬太原郡(師古曰慮虒音廬夷)¶
又曰崞縣屬鴈門王莽曰崞張¶
又曰繁畤屬鴈門王莽曰當要¶
　　　　忻州¶
元和郡縣志曰忻州定襄郡古并州之域春秋時爲晉國¶
戰國時爲趙地𥘿漢爲太原郡地今州即漢太原郡之陽¶
曲縣也¶
十道志曰忻州置在秀容縣夲漢曲陽縣後漢末於此置¶
九原縣¶
十三州志曰漢末大亂匈奴侵邊自定襄巳西盡雲中鴈¶
門之間遂控建安中丞相曹公集荒郡之户以爲縣聚之¶
<pb:KR3k0012_SBCK_163-10a>¶
九原縣界新興郡領九原等縣屬并州¶
元和郡縣志曰秀容城劉元海新築元海感神而生姿容¶
秀美因以爲名¶
　　　　　蔚州¶
元和郡縣志曰蔚州安邊郡禹貢冀州之域虞及周屬并¶
州春秋時地屬晉戰國時屬趙𥘿漢爲代郡¶
漢志曰靈丘屬代郡瓉曰靈丘之號在趙武靈王之前也¶
漢書曰酈食其&KR0003;漢王曰杜白馬之津距飛狐之口¶
晉書曰建興中劉琨自代出飛狐口奔於安次¶
　　　　朔州¶
元和郡縣志曰朔州馬邑郡屬禹貢冀州之域虞及周爲¶
并州地春秋時爲北狄地戰國時屬趙𥘿爲鴈門郡漢爲¶
鴈門郡之馬邑也¶
<pb:KR3k0012_SBCK_163-10b>¶
漢志曰馬邑屬鴈門郡王莽曰章昭¶
晉太康地記曰𥘿時建此城輙崩不成有馬周旋馳走反¶
覆父老異之因依以築城遂爲馬邑¶
後魏書曰道武天興元年遷都平城孝文遷都之後於此¶
置朔州¶
冀州圖云趙武靈王胡服而征遂有獫狁之地漢髙帝以¶
韓王信壯武乃以太原郡爲韓國徙信以備胡信以晉陽¶
去塞逺請理馬邑上乃許之後匈奴圍信信數求救上賜¶
書責信信懼以馬邑降胡¶
　　　　　雲州¶
元和郡縣圖曰雲州雲中郡禹貢冀州之域虞及周爲并¶
州之地春秋時爲北狄地戰國時其地屬趙其後屬𥘿鴈¶
門郡地漢鴈門郡之平城縣也¶
<pb:KR3k0012_SBCK_163-11a>¶
漢志曰平城東部都尉治王莽曰平順¶
郡國志曰雲中五原唾出口成氷言苦寒也¶
漢書曰七年上自將擊韓王信于銅鞮(縣/名)信亡走匈奴與¶
匈奴共距漢上從連戰乗勝逐北遂至平城爲匈奴所圍¶
七日用陳平祕計得出¶
元和郡縣圖曰後魏道武於此建都東至上谷西至河¶
南至中山北至五原地方五千里以爲甸服孝文改爲司¶
州牧置代尹¶
太平御覽卷第一百六十三¶
<pb:KR3k0012_SBCK_163-11b>¶
