# -*- mode: mandoku-view -*-
#+TITLE: 太平御覽
#+DATE: 2015-09-23 10:14:02
#+PROPERTY: LASTPB  <md:KR3k0012_SBCK_345-1a>
#+PROPERTY: JUAN 347

<md:KR3k0012_SBCK_345-12a>¶
<md:KR3k0012_SBCK_346-1a>¶
<pb:KR3k0012_WYG_346-1a>
欽定四庫全書
　太平御覽卷三百四十六¶
　　　　　　　　　　　　宋　李昉等　撰
　　兵部七十七¶
　　　刀下¶　　　　　　　匕首¶
　　　鋏¶　　　　　　　　鈹¶
　　　　刀下¶
詩曰執其鸞刀
<pb:KR3k0012_WYG_346-1b>
又曰鞸琫容刀
陶𢎞景刀劒録曰董卓少時耕野得一刀無文字四面
隠起¶作山雲文斫玉如木及貴示五官中郎將蔡邕邕
曰此項羽刀¶也¶
又曰袁紹在黎陽夢有人授一寳刀及覺果在牀前銘
曰¶思紹思紹字也¶
又曰郭璞于太原得一刀文曰宜為將後遂為將軍及
與<md:KR3k0012_SBCK_346-1b>¶蜀戰敗走遂失此刀
<pb:KR3k0012_WYG_346-2a>
又曰王雙曽于市中買得一刀賣人曰得之者貴因之
不¶見雙後佩之果為將將此刀與曹真真以一刀換之¶
又曰鍾㑹克蜀於城都土中得一刀文曰太一刀㑹死
入¶帳下王伯昇後渡浮江刀遂飛入水¶
又曰鄧艾年十二曽讀太山碑碑下掘得一刀黑如漆
色¶長三尺餘上常有風氣冷凄凄然時人以為神賜¶
又曰孫權遣張昭代周瑜為南郡太守曽作一刀背上
有¶盪冦將軍四字八分書
<pb:KR3k0012_WYG_346-2b>
又曰蔣欽拜别部司馬造一刀文曰司馬古𨽻書¶
又曰周幼平擊曹公勝拜平虜將軍因造一刀遂銘曰¶
平¶
又曰董元代少果勇自打鐵作刀後討黄祖蒙衝挾河
元<md:KR3k0012_SBCK_346-2a>¶代引刀斷蒙衝纜分為二流大司馬號刀曰斷蒙刀¶
又曰潘文珪偏將軍為擒雲長拜固陵太守因刻刀曰
固¶陵¶
又曰朱理君少愛征討黄武中累功拜安國將軍作佩
<pb:KR3k0012_WYG_346-3a>
刀¶文曰安國¶
又曰雲長為先主所重不惜身命自採武都山鐵為二
刀¶銘曰萬人及雲長敗刀投於水¶
又曰張翼徳初受新亭侯自命匠錬赤珠山鐵為一刀
銘¶刃曰新亭侯蜀帝大將也後被范强將此刀入吳¶
又曰黄忠從先主定南郡得一刀赤如血於漢中擊夏
侯¶軍一日之中手刃數百¶
又曰諸葛亮定黔中從青石祠過㧞刀刺山没刃不㧞
<pb:KR3k0012_WYG_346-3b>
而¶去行者莫測<md:KR3k0012_SBCK_346-2b>¶又曰蜀主𤣥德令蒲元造刀五千口皆連環及刄口刻
七¶十二錬柄中通之兼有二字¶
又曰西晋司馬炎咸寜元年造刀八千口銘曰司馬¶
又曰東晋司馬&KR0360;永和五年於房山造五刃刀銘曰五
方¶單符𨽻書¶
又曰前趙劉元海元熈二年造滅賊刀長三尺九寸𨽻
字
<pb:KR3k0012_WYG_346-4a>
又曰后蜀主李雄晏平元年造騰馬刀五百口𨽻字¶
又曰前凉張寔造刀一百口无故盡生文曰覇¶
又曰後趙石勒建平元年造一刀用五金工用萬人尖
頭¶長三尺六寸銘曰建平𨽻書¶
又曰石勒未貴時耕得一刀銘曰石氏昌篆書¶
又曰石季龍建武十四年造一刀長五尺銘曰皇帝石
勒¶氏𨽻書<md:KR3k0012_SBCK_346-3a>¶又曰西凉李暠𤣥威元造珠碧刀銘曰百勝𨽻書
<pb:KR3k0012_WYG_346-4b>
又曰前秦符堅甘露四年造一刀用五千功銘曰神術
𨽻¶書¶
又曰前燕慕容俊元年造二十八口刀銘曰二十八將¶
又曰後燕慕容垂興元元年於中山造刀一口長三尺
六¶寸𨽻書¶
又曰後秦姚萇建初元年造一刀長七尺一銘曰雄一
曰¶雌𨽻字若叩即鳴¶
又曰西秦乞伏國仁建義三年造刀一口銘曰建義𨽻
<pb:KR3k0012_WYG_346-5a>
字¶
又曰後凉吕光麟嘉元年造一刀銘背曰麟嘉長三尺六
寸¶
又曰南凉禿髮烏孤初三年造一刀狹小長三尺五寸¶
青色匠云當作之時夢見一人被朱衣云吾是太乙神
故¶看爾作此刀有敵至必鳴後落突厥可汗處<md:KR3k0012_SBCK_346-3b>¶又曰南涼慕容去明建平元年造刀四口文曰建平𨽻
書
<pb:KR3k0012_WYG_346-5b>
又曰北凉沮渠蒙遜永安三年造刀百口銘曰永安𨽻
書¶
又曰夏赫連勃勃龍昇二年造五刀背上有龍雀環兼
金¶鏤作一龍形長三尺九寸劉裕破長安得此刀後入
梁¶
又曰北燕馮䟦太平八年造一刀銘曰太平𨽻書¶
又曰宋髙祖劉裕永初元年造一刀銘其背曰定國小
篆¶書長八尺後入梁
<pb:KR3k0012_WYG_346-6a>
又曰宋劉義符景平元年造一刀銘曰五色小篆書¶
又曰劉淮昇明元年掘得一刀銘曰上血其刀光照一
室¶帝奇之常服至二年七月帝使楊玉夫候織女玉夫
候不¶得懼死因用弑帝果如其銘故知吉凶其先兆¶
又曰齊髙祖蕭道成建元二年克位造一刀銘曰定業
長¶五尺篆書帝自制之<md:KR3k0012_SBCK_346-4a>¶又曰明帝鸞建武二年造一刀銘曰朝儀刀小篆書長
四¶尺
<pb:KR3k0012_WYG_346-6b>
又曰後魏宣武帝以景明元年於白鹿山造白鹿刀刀
書¶白鹿二字
又曰後魏元昭成帝建國元年於赤冶城鑄刀十口金
鏤¶赤冶二字𨽻書¶
莊子曰庖丁為惠文君解牛丁曰今臣之刀十九年矣
所¶解數千牛矣而刃若新發於硎彼節者有間而刀刃
者無¶厚以無厚入無間恢恢乎其游刃必有餘地是以
十九年¶而刀刃若新發於硎
<pb:KR3k0012_WYG_346-7a>
列子曰周穆王征西戎獻赤刀切玉如泥¶
墨子曰墨子見齊王曰有刀於此試之人頭倅然斷之
可¶謂利也王曰利墨子曰刀則利矣孰將受其不祥王
曰刀¶受其利試者受其不祥墨子曰并國覆軍賊殺百
姓孰為<md:KR3k0012_SBCK_346-4b>¶受其不祥王俯仰曰我受其不祥¶
孔叢子曰秦王得西戎利刀以之割玉如割木¶
淮南子曰屠牛坦一朝解九牛而刀可以剃毛¶
又曰鈆不可以為刀銅不可以為弩鐵不可以為弓木
<pb:KR3k0012_WYG_346-7b>
不¶可以為斧¶
又曰金勝木者非以一刀殘林也土勝水者非以一墣
塞¶江也¶
法言曰刀不利筆不銛冝加砥削¶
阬子曰裁國無利器猶鈆刀而望其巧¶
抱朴子曰金丹以塗刀辟兵萬里¶
論衡曰世諱礪刀井上恐刀墮井中或說以為刑之字
井¶與刀也礪刀井上井刀相見恐被刑也
<pb:KR3k0012_WYG_346-8a>
典論曰魏太子丕造百辟寳刀三其一長四尺三寸六
分<md:KR3k0012_SBCK_346-5a>¶重三斤六兩文似靈龜名曰靈寳其二采似丹霞名
曰含¶章長四尺四寸三分重三斤十兩其三鋒似崩霜
刀身劒¶鋏名曰素質長四尺三寸重二斤九兩又造百
辟露陌刀¶一長三尺二寸重二斤二兩狀似龍文名曰
龍鱗¶
聖證論曰昔國家有優曰史利漢氏舊優也云梁冀有
火¶浣布切玉刀一朝以為誕而不信也正始初得火浣
<pb:KR3k0012_WYG_346-8b>
布乃¶信¶
楚辭曰師望在肆昌何識(師望謂太公也昌文王名也/言太公在市肆而屠何以知)
(識/之)¶鼓刀揚聲后何喜¶
又曰鈆刀進御遥棄太阿(太阿/劒名)¶
張衡西京賦曰吞刀吐火雲霧杳冥畫地成川流渭通
涇¶
劉楨𤓰賦曰折以金刀四剖三離¶
曹植寳刀賦曰建安中家父魏王乃命有司造寳刀五
<pb:KR3k0012_WYG_346-9a>
枚<md:KR3k0012_SBCK_346-5b>¶三年乃就以龍虎熊馬雀為識太子得一余及余弟
饒陽¶侯各得一焉其餘二枚家王自杖之賦曰有皇漢
之明后¶思潜逹而𤣥通飛文義以博致揚武備以禦凶
乃熾火炎¶爐融鐵挺英烏獲奮權歐冶是營扇景風以
激氣飛光鑑¶於天庭爰告祠于太乙乃感夢而通靈然
後礪以五方之¶石鑿以中黄之壤規員景以定衆撼神
思而造像垂華紛¶之葳㽔流翠采之晃&KR0008;陸斬犀象水
斷龍舟輕撃浮截刃¶不瀐流踰南越之巨闕超有楚之
<pb:KR3k0012_WYG_346-9b>
太阿寔真人之攸御永¶天禄而是荷¶
樂府歌曰秦家有好女自名曰女休休年十四五為宗
行¶報讎左執白陽刀右據宛景矛¶
張華詩曰吳刀嗚手中利劒嚴秋霜¶
古詩曰美人贈我金錯刀何以報之雙瓊瑶<md:KR3k0012_SBCK_346-6a>¶後漢馬敬通刀陽銘曰脩爾甲兵用戒不虞見危授命
臨¶事而懼¶
又刀隂銘曰温温穆穆配天之威苖裔無疆福禄來綏
<pb:KR3k0012_WYG_346-10a>
後漢李尤錯佩刀銘曰佩之有錯抑武揚文豈為麗好
將¶戒其身¶
又金馬書刀銘曰巧冶鍊剛金馬託形黄文錯鏤兼勒
工¶名¶
魏文帝露陌刀銘曰於鑠良刀胡練亶時譬諸麟角靡
所¶任兹不逢不若永世寳持¶
曹植寳刀銘曰造兹寳刀既礱既礪匪以尚武予身是衛¶
麟角匪觸鸞距匪蹶
<pb:KR3k0012_WYG_346-10b>
王粲刀銘曰相時隂陽制法利兵陸剸犀兕水截鯢鯨
君¶子服之式章威靈<md:KR3k0012_SBCK_346-6b>¶何晏斫猛獸刀銘曰徒摶不兵作戎宣邱用造斯噐螭
獸¶是劉制禽允良昏明亶時永釐厥後蠲民之災(言作/斬虎)
(刀銘曰螭/¶虎是劉)¶
晉張協把刀銘曰奕奕名金昆吾遺璞裁為把刀利亞切¶
玉時文斯&KR0367;含精内燭威𦔳雖化武不可黷¶
裴景聲文身刀銘曰良金百鍊名工展巧寳刀既成窮
<pb:KR3k0012_WYG_346-11a>
理¶盡玅文繁波廽流光電(一作/雷)照在我皇世戢而不耀¶
張恊露陌刀銘曰露陌在服威靈逺振遵養時晦曜徳
崇¶信¶
魏武策軍令曰孤先在襄邑有起兵意與工師共作卑
手¶刀時北海孫賔碩來候孤譏孤曰當慕其大者乃與
工師¶共作刀耶孤答曰能小復能大何害¶
曹植表曰昔歐冶改視鈆刀易價伯樂所眄駑馬百倍<md:KR3k0012_SBCK_346-7a>¶王濬表曰孫皓出案行石頭還左右兵皆跳刀大呼云
<pb:KR3k0012_WYG_346-11b>
要¶當為國家决一死戰魏帝尚以千人定天下况今
有¶數萬衆自足辦事皓意大喜便開庫藏盡出金
寳以賜予¶之小人無狀得便持走¶
陶侃表曰伏承大官厨噐損失謹奉獻狼炙刀槃二具¶
張衡與特進書曰以為鈆刀强可一割¶
謝尚與張凉州書曰今致五尺金斵頭刀一口¶
班固與竇憲牋曰今月中舎以令賜固刀把曰此將軍
少¶小時常服今賜固伏念大恩且喜且慙
<pb:KR3k0012_WYG_346-12a>
謝尚與楊征南書曰云今餉五尺金頭刀碧綾車中盾¶
梁簡文帝謝勅賚善勝威勝刀啓曰水鍔含采彫琰表
飾¶名均素質神號脫光五寳初成曹丕先荷其一二勝
今造¶愚臣總被其恩錫韓非之書未足為比給愽山之
筆方此<md:KR3k0012_SBCK_346-7b>¶更輕¶
梁劉孝儀為晋安王謝東宫賜玉環刀啓曰苖峯珍鋌¶
利極鈎鋩謹當擁以雄身藉而安體¶
　　　匕首
<pb:KR3k0012_WYG_346-12b>
通俗文曰匕首劒屬其頭類匕故曰匕首短而便用¶
周禮冬官桃氏職曰桃氏為劒臘廣二寸有半寸(臘謂/兩刃)
(也/)¶兩從半之(鄭司農云謂劎脊/兩頭殺趨鄂者也)以其臘廣為之莖圍長
倍之¶(鄭司農云莖謂劍夾人所握鐔以上/也𤣥謂莖在夾中中莖長五寸也)叅分其臘廣
去一以¶為首廣而圍之身長五其莖長重九鋝(音/刷)謂之
上制上士¶服之身長四其莖長重七鋝謂之中制中士
服之身長三¶其莖長重五鋝謂之下制下士服之(上制/長三)
(尺重三斤十二兩中制長一尺¶五寸重二斤十四兩三/分兩分下制長二尺重二斤一兩三分兩之一此今之)
<pb:KR3k0012_WYG_346-13a>
(七首也各以其形貌大小帶之此兩謂國¶勇力之士能/用五兵者也樂記武王克商裨冕縉笏而虎賁之士說)
(劎/也)<md:KR3k0012_SBCK_346-8a>¶史記曰燕丹使荆軻刺秦王預求天下名匕首趙人徐
夫¶人匕首取之百金使工以藥淬之以試人血濡縷無
不立¶死者摘秦王不中見誅¶
漢書曰王莾避火宣室持虞帝匕首¶
東觀漢記曰鄧遵破匈奴得劒匕首二三千枚¶
魏志曰典韋好節俠襄邑劉氏與睢陽李禮為仇韋為
<pb:KR3k0012_WYG_346-13b>
報¶之懐匕首入殺禮徐歩而去¶
後魏書曰叔孫俊字醜歸少聰敏十五内侍左右以便
弓¶馬轉獵郎太宗初以俊爪牙與磨渾等拾遺左右遷
衞將¶軍賜爵安城公朱堤王悦懐刃入禁中欲為大逆俊
覺恱動¶有異便引手於恱懐中得兩刃匕首遂執恱殺
之太宗以¶俊功重軍國大計皆委之¶
說苑曰秦王以五十里封鄢陵君鄢陵君辭不受使唐
且<md:KR3k0012_SBCK_346-8b>¶謝秦王秦王怒曰嘗見天子之怒乎一怒伏尸百萬
<pb:KR3k0012_WYG_346-14a>
流血¶千里唐且曰大王嘗聞布衣韋帶之士怒乎一怒
伏尸二¶人流血百歩即案其匕首起曰今將是矣王變
色長跪曰¶先生就坐寡人喻矣秦破韓滅魏鄢陵獨以
五十里存者¶徒用先生故乎¶
零陵先賢傳曰劉璋請𤣥德璋將楊懐數諌備亦設宴
請¶璋子禕及懐酒酣備見懐佩匕首備出其匕首謂曰
將軍¶匕首好孤亦有可得觀乎懐與之備得匕首謂懐
曰汝小¶子何敢閒我兄弟之好邪懐罵言未訖備斬之
<pb:KR3k0012_WYG_346-14b>
典論曰昔周魯之寳赤刀孟勞楚越稱太阿純鈎余善
擊¶劒能以短乗長故選兹良金命彼國工精而鍊之至
于百¶辟其始成也五色充鑪巨槖自鼓靈物彷彿飛鳥
翔舞以¶為三劒三刀三匕首因姿定名以銘其拊惜乎不
遇薛燭<md:KR3k0012_SBCK_346-9a>¶青萍也其三劒一曰飛景長四尺二寸二曰流
采長四尺¶二寸三曰華鋌色似虹長四尺二寸其三刀
一曰靈寳¶長四尺二寸似靈龜二曰含章采似丹靈
長四尺四寸三¶曰素質長四尺三寸刀身而劒鋏其三
<pb:KR3k0012_WYG_346-15a>
匕首一曰清剛長¶二尺三寸光似堅水冰二曰楊文長
二尺一寸重一斤六兩¶曜似朝日三曰龍鱗狀似龍文¶
又曰昔周魯寳鹿狐之㦸屈盧之矛狐父之戈徐氏匕
首¶凡斯皆上世名噐用子雖文事必有武備矣¶
諸葛亮敎曰作部仲匕首五百枚以給騎士¶
鹽鐵論曰荆軻懐數年之謀事不就者以尺八匕首不
足¶恃也¶
神仙傳曰有書生姓張孰李仲文學隠術久無所得患
<pb:KR3k0012_WYG_346-15b>
之¶張懐匕首斫之仲文笑曰我寜可殺<md:KR3k0012_SBCK_346-9b>¶拾遺記曰漢太上皇微時常佩一刀長三尺上有銘字
雖¶難識疑是殷髙宗伐鬼方時物也上皇遊豐沛山中
寓居¶窮谷裏有冶鑄上皇息其傍問曰此鑄何噐工笑
答曰天¶子鑄劒慎勿泄上皇謂辭戲無疑色工人曰今
所鑄剛礪¶製噐難成若得翁腰間佩刀雜而冶之即成
神噐可以尅¶定天下昴星為輔以殱三猾木衰火盛此
為異兆上皇曰¶余此物為匕首其利難儔水斷虬龍陸
<pb:KR3k0012_WYG_346-16a>
斬虎豹魑魅魍魎¶莫能逢之切玉䥴金其刃不卷工人
曰若不得此匕首以¶和鑄雖歐冶專精越砥斂鍔終為
鄙噐上皇即解之以投¶鑪中俄而煙燄衝天日為之晦
及乎劒成殺三牲以釁祭¶工問上皇曰何時得此匕首
答曰秦昭襄王時余時行逢¶一野人於野授余云是殷
髙宗初時物此世世相傳上有¶古書字記其年月及成
劒工人視之其銘尚存叶前疑也<md:KR3k0012_SBCK_346-10a>¶工人即持以授上皇
上皇賜髙祖髙祖長佩於身以殱三¶猾天下已定吕后
<pb:KR3k0012_WYG_346-16b>
藏於瑶庫之中守藏者見白氣如雲龍¶蛇庫名曰靈金
藏及諸呂擅權白氣亦滅案鈎命决蕭何¶為昴星精項羽陳
勝胡亥為之三猾¶
晉張載匕首銘曰先民造制戒豫惟謹匕首之設應速
用¶近既不忽備亦無輕忿利以形彰功以道隠¶
　　　鋏¶
史記曰馮驩聞孟嘗好客見之君置之傳舎五日彈其
劒¶鋏而歌曰長鋏歸來兮食無魚君遷之幸舎五日彈
<pb:KR3k0012_WYG_346-17a>
其鋏¶歌曰長鋏歸來兮出無輿又遷之代舍五日又彈
其劍歌¶曰長鋏歸來兮無以為家一出戰國策¶
曹子建詩曰長鋏鳴鞘兮¶
晉張恊長鋏銘曰五才並建金作明威長鋏陸離弭凶
防<md:KR3k0012_SBCK_346-10b>¶違素刃霜厲溢景横飛¶
又短鋏銘曰噐用名品詭制殊觀亦有短鋏清暉載爛
昔¶在光明戢兵靜亂惟皇寳之優而弗玩¶
左思吳都賦曰毛群以齒角為矛鋏(劉捌林注曰鋏刀/身劍鋒有長有短)
<pb:KR3k0012_WYG_346-17b>
(也/)¶
　　　鈹¶
說文曰鎩鈹有鐔也¶
左傳曰昭七年吳公子光伏甲於窟室而享王門階户
席¶皆王親也夾之以鈹羞者薦體抽劒刺王鈹交於臂¶
左思吳都賦曰羽族以觜距為刀鈹(鈹兩刃/小刀也)¶
　
　太平御覽卷三百四十六
