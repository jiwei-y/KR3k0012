# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:22.246933
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 437
#+PROPERTY: FILE SB11n0727-437太平御覽-卷之四百三十七.
<pb:KR3k0012_SBCK_437-1a>¶
太平御覽卷第四百三十七¶
人事部七十六¶
　　　　　勇五¶
盛弘之荆州記曰襄陽城北河水極深先有蛟年常爲害¶
太守鄧遐氣果兼人拔劔入水蛟繞其足遐因揮劔截蛟¶
數叚流血丹水自此無復蛟患¶
于寳搜神記曰東越閩中有虚領髙數十里下北隰中有¶
大虵長七八丈大十餘圍常病都尉及長吏下夢巫覡欲¶
得啖童女常八月朝𥙊送虵穴虵輙吞之巳用九女將樂¶
李誕有小女名&KR0009;應募而行乃請好劔咋虵犬作數斛餈¶
(疾資/切)&KR0097;灌之以置穴口虵出頭大如囷目如二尺鏡先啖¶
餈&KR0009;便放犬虵以劔斫殺得九女髑髏越王乃以&KR0009;爲后¶
漢末英雄記曰公孫瓉除遼東屬國長史連接邊宼毎有¶
<pb:KR3k0012_SBCK_437-1b>¶
驚輙厲色憤怒如赴讎敵望塵奔繼之夜戰虜識瓉聲憚¶
其勇莫敢犯之(與魏書語/别故兩出)¶
越絶書曰越王請臣於呉呉王許之子胥大怒目&KR0002;夜光¶
聲&KR0002;哮虎曰此越未戰而服天以賜呉其逆天乎臣唯君¶
王急制之呉王不聽遂許之¶
又曰闔閭惡王子慶忌問於伍子胥子胥曰臣有所厚於¶
國其人細小也日要離臣嘗見其辱壯士菑丘訢東海上¶
人也爲齊王使於呉過淮津欲飲馬水神出取菑丘訢大¶
怒偏&KR0221;操劔入水與戰殺兩蛟一龍連日乃出耿其左目¶
遂之呉㑹於友人之座訢恃其與神戰之勇輕士大夫要¶
離與之對座即謂之曰吾聞勇士之戰也與日戰者不穆¶
表與&KR0017;戰者不旋踵與人戰者不逹聲生徃死還不受其¶
辱今子與神戰於泉水之中亡馬失御又受耿目之病形¶
<pb:KR3k0012_SBCK_437-2a>¶
殘名辱勇士所恥自驕於友人之旁何其忍&KR0018;也於是菑¶
丘訢卒於結恨𫝑怒未及有言座衆分解菑丘訢𪧐怒遣¶
恨宣徃攻要離要離戒其妻曰曩日吾辱壯士菑丘訢於¶
大衆之座彼勇士有受不還報荅之怒餘恨忿志𡨕必來¶
矣慎母閉門菑丘訢果徃入門不閉登堂不𨵿入室不守¶
放髪僵卧訢乃手拔劔而捽要離曰子有三當死之過子¶
知之乎要離曰吾不知也菑丘訢曰子辱吾於大座之衆¶
一死也歸不閉門二死也卧不守衛三死也子有三死之¶
過雖欲勿怒其得乎哉要離曰吾無三死之過子有三不¶
肖之媿子知之乎菑丘訢曰吾不知要離曰吾辱子於千¶
人之衆子不報荅是一不肖也入門不駭登堂無聲是二¶
不肖也先拔劔手持頭乃敢有言是三不肖也子有三不¶
肖之媿而欲滅我豈不鄙哉於是菑丘訢仰天歎曰吾之¶
<pb:KR3k0012_SBCK_437-2b>¶
勇也人莫敢有訾吾者&KR0002;斯要離乃加吾之上此天下壯¶
士也¶
劉彦明敦煌實録曰索苞有文武材舉孝廉除郎中毎征¶
伐尅敵勇冠三軍時人比之𨵿羽宋澄於金城爲歩羗三¶
千人所圍窮守孤塠垂當破没苞以完&KR0016;五千&KR0108;劔突陣¶
徑入與澄對坐搥頭拊掌大𥬇羌皆佩楯擢刀四面直前¶
苞謂澄曰君但安心觀我擊之乃除彄弓接矢繞搥射之¶
莫不應弦而倒皆䧟楯通中立殺三十餘人創夷者百計¶
羗即散走稱神¶
嚴尤三將論曰王翦爲秦將滅燕燕王喜奔逃東夷秦王¶
曰齊楚何先李信曰楚地廣齊地狹楚人勇齊人怯請先¶
從事於昜¶
𡊮准正論曰兵有三勇主愛其民者勇有威刑者勇賞信¶
<pb:KR3k0012_SBCK_437-3a>¶
於民者勇故仁愛加於下則有必死之民¶
劉向新序曰曰恒將弑君勇士六人刼子川捷曰子與我¶
請分齊之半以予子不吾與今此是巳子川捷曰子之欲¶
與我也以我爲智乎臣弑君非智也以我爲仁乎見利而¶
倍君非仁也以我爲勇乎刼我以兵懼而予子非勇也使¶
吾無此三者與子無&KR0106;矜子&KR0002;有此三者終不從夫子乃¶
舎之¶
又曰勇士一呼三軍皆碎易士之誠也夫勇士孟賁水行¶
不避蚊龍陸行不避虎狼發怒吐氣聲響動天至其死矣¶
頭行斷絶夫不用仁而用武當時雖快身必無後是以孔¶
子勤勤行仁¶
又曰齊遣淳于髠到楚髠爲人短小楚王甚薄之謂之曰¶
齊無人耶而使子來子何長也髠對曰臣無所長腰中七¶
<pb:KR3k0012_SBCK_437-3b>¶
尺之劔欲斬無狀王王曰止吾但戯子耳與髠共飲酒¶
又曰秦王以五百里地封&KR0739;陵君&KR0739;陵君辭不受使唐且¶
謝秦王王忿然變色怒曰亦嘗見天子之怒乎且曰臣未¶
甞見王曰夫天子之怒伏尸百萬流血千里且曰大王亦¶
甞見布衣韋帶士之怒乎王曰布衣韋帶士之怒解冠徒¶
跣以頭搶地耳何難知者且曰此乃庸夫庶人之怒耳非¶
布衣韋帶士之怒也夫專諸刺王僚彗星襲月奔星晝出¶
要離刺王子慶忌倉鷹擊於臺上聶政刺韓王白虹貫曰¶
此三者皆布衣怒也與臣將四士無怒則巳一怒伏尸二¶
人流血五歩即案其匕首起視秦王曰今將是矣王色變¶
長跪曰先生就坐寡人喻矣&KR0739;陵獨以五十里在者徒用¶
先王故乎(史記鄒陽上書曰白起長平之謀太/白食昴荆軻慕燕丹之義白虹貫日)¶
又曰林旣衣韋衣而朝齊景公景公曰此君子之服耶小¶
<pb:KR3k0012_SBCK_437-4a>¶
人之服&KR0088;林旣作色曰夫服事何足以揣士行乎昔荆爲¶
長劔危冠令尹子西出焉齊桓短衣而遂溝之冠管仲隰¶
朋出焉越文身翦髮范蠡大夫種亦出焉西戎左祍而組¶
結由餘亦出焉如君言衣大裘者當大號衣羊裘者當羊¶
鳴今君衣狐裘而朝得無爲變乎景公曰子自以爲勇悍¶
乎曰登髙臨危而目不眴而足不凌者此工匠之勇悍也¶
入深泉取蛟龍拘黿而出者此漁夫之勇悍也入深山刺¶
虎豹抱熊而出者此獵夫之勇悍也夫不難斷頭裂腹暴¶
骨流血中野者此武士之勇悍也今臣居廣廷作色而辯¶
以犯主君之怒前雖有乗軒之賞未爲之動也後雖有斧¶
鑕之威未爲之恐也此旣之所以爲勇悍也¶
劉敬升異苑曰荆州上明江浦常有蛟浴汲者死不脫歳¶
&KR0155;平史陳郡鄧遐字應延素勇健憤而入水覔蛟得便與¶
<pb:KR3k0012_SBCK_437-4b>¶
拳即曵着岸欲斫殺母語云蛟是神物寧忽殺之今可呪¶
令勿復爲害遐呪而放焉自兹迄今絶無此患(盛弘之荆/州記云揮)¶
(劔截蛟血流/丹水餘同)¶
太公六韜曰大勇不勇¶
又曰以死取人謂之勇¶
又曰文王問太公曰守士柰何公曰危之而不恐者勇也¶
又曰武王問太公曰陳士之道柰何太公曰軍中有大勇¶
暴強者聚爲一卒名曰䧟陳之士有枝格強良多力能潰¶
破金皷絶滅旌旗者聚爲一卒名曰勇力之士¶
老子曰勇於敢則殺勇於不敢則活¶
莊子曰孔子(遊於宋匡人圍數匝而弦歌不輟/子路入見問曰圍者數重弦歌)不輟何也子曰¶
由來吾語爾夫水行不避蛟龍者漁父之勇也陸行不避¶
兕虎者獵夫之勇也白刄交於前視死&KR0002;生者烈士之勇¶
<pb:KR3k0012_SBCK_437-5a>¶
也聖人知窮之有命知勇之有時臨大難而不懼聖人之¶
勇也由處矣吾命有所制矣無幾何持甲者進辭曰以爲¶
陽虎故圍之今非請辭而退¶
又曰田光荅太子曰竊觀太子客無可用者夏扶血勇之¶
人怒而靣赤宋臆脉勇之人怒而靣青武陽骨勇之人怒¶
而靣白光所知荆軻神勇之人怒而色不變¶
又曰闔廬試其民於五湖劔皆加於肩地流血幾不可止¶
又曰大勇不闘大兵不宼¶
又曰齊之好勇者其一人居東郭其一人居西郭卒然相¶
遇於塗曰姑相與飲乎&KR1824;數行曰姑求肉乎一人曰子肉¶
也我肉也尚胡求肉於是酒而巳因抽刀而相㗖至死而¶
止勇&KR0002;此不&KR0002;無勇¶
又曰齊莊公時有士曰賔卑聚夢有壯士白縞之冠束布¶
<pb:KR3k0012_SBCK_437-5b>¶
之衣素屨墨劔從叱之唾其靣愓然而寤徒夢也明召其¶
支而吿之曰吾少好勇年六十而無所挫辱今夜辱吾將¶
索之得之則可不得將死之毎朝立乎衢三日不得退而¶
自殺¶
又曰兵天下之凶噐也勇天下之凶德也舉凶噐行㐫德¶
由不得巳也¶
吕氏春秋曰荆有佽飛者得寳劔於江干遂還反渉江至¶
於中流有兩蛟夾繞其舩佽飛曰子嘗見兩蚊繞舩而活¶
者乎舩人曰未之嘗見也佽飛攘臂祛衣拔寳劔曰此江¶
中之腐肉朽骨也持劔赴江刺蛟殺之而復上舩舟中之¶
人皆得活荆王聞之仕以執圭¶
抱朴子曰赴白刄而忘生格兕虎於谷者勇人也¶
韓子曰越勾踐欲民輕死出見怒鼃乃爲之軾曰爲其有¶
<pb:KR3k0012_SBCK_437-6a>¶
氣故也明年民以頭獻十餘人由此觀之譽足殺人矣¶
孟子曰晉有馮婦者善&KR0366;虎野有衆搏虎虎&KR0018;隅莫敢攖¶
馮婦趍而迎之攘臂而下車衆皆恱之(趙歧日馮/姓婦名也)¶
又曰梁惠王曰寡人有疾寡人好勇孟子對曰王請無好¶
小勇撫劔疾視曰彼惡敢當我哉此匹夫之勇敵一人者¶
也詩云王赫斯怒爰整其旅以遏徂莒以篤周祜以對于¶
天下此文王之勇也一人衡行於天下武王耻之此武王¶
之勇也武王一怒而安天下之民今王亦一怒而安天下¶
之民民唯恐王之不好勇也¶
楊雄法言曰或問勇曰軻也曰何軻也曰軻也者謂孟軻¶
&KR0002;荆軻君子盗諸或問孟軻之勇曰勇於義而果於德不¶
以貧冨貴賤死生動其心於勇也其庶乎¶
孫卿子曰有三勇上不脩亂世之君下不脩亂世之民無¶
<pb:KR3k0012_SBCK_437-6b>¶
貧窮富貴天下知之則欲與天下共樂不知之則塊然獨¶
立天地之間而不畏是上勇也禮恭意儉輕貨惟賢有不¶
肖者敢授而廢之是中勇也輕身重貨以斯勝人爲意是¶
下勇也○尸子曰孟賁曰生乎勇乎曰勇貴乎勇乎曰勇¶
富乎勇乎曰勇三者人之所難而皆不足以易勇此其所¶
能懾三軍服猛獸者也¶
又曰田成子問勇顔歜聚之荅也不敬田子之僕填劔曰¶
更言則生不更則死歜聚曰以死爲有智今吾生是也是吾¶
所以懼汝而反以懼我¶
又曰聖人畜仁而不主仁畜智而不主智畜勇而不主勇¶
昔者齊桓公脅於魯君而獻地百里勾踐脅於㑹稽而身¶
宦之三年襄子脅於智伯而以顔爲愧其卒桓公臣魯君¶
勾踐滅呉襄子以智伯爲戮此謂勇而能怯者也¶
<pb:KR3k0012_SBCK_437-7a>¶
慎子曰有勇不以怒反與怯均也¶
胡非子曰夫曹劌匹夫徒歩之士布衣柔履之人也唯無¶
怒一怒而刼萬乗之師存千乗之國此謂君子之勇勇之¶
貴者也¶
又曰屈將子好勇見胡非　而問曰聞先生非闘有&KR0003;則¶
可無&KR0003;則死胡非曰吾聞勇有五等夫&KR0018;長劔赴蓁薄折¶
兕豹&KR0366;熊羆獵徒之勇也&KR0018;長劔赴深泉折蛟龍&KR0366;黿鼉¶
漁人之勇也登髙危之上鶴立四望顔色不變陶匠之勇¶
也&KR0002;迕視必殺立刑之勇也昔齊桓公伐魯曹劌聞之觸¶
齊軍見桓公曰臣聞君辱臣死君退師則可不退則臣以¶
血濺君矣桓公懼管仲曰許與之盟而退夫曹劌疋夫一¶
怒而却齊侯之師此君子之勇晏嬰疋夫一怒而沮崔子¶
之亂亦君子之勇也五勇不同公子將何處屈將恱稱善¶
<pb:KR3k0012_SBCK_437-7b>¶
乃解長劔釋危冠而請爲弟子焉¶
淮南子曰桀之力申鈎索䥫揉金椎移大犧水殺黿鼉陸¶
&KR0366;熊羆然湯革車三百乗困之鳴條禽之焦門由此觀之¶
則勇不足以爲天下矣智不足以恃勇不足爲強¶
張華愽物志曰賁育之勇¶
劉義慶徐州先賢讃曰徐盛字文響琅瑘莒人也遭亂客¶
居呉以敦直勇氣聞魏王出濡湏孫權毎選出戰者盛常¶
在前魏甞大出撗江盛與諸將俱赴討時乗艦遇風落岸¶
下諸將恐懼未有出者盛獨將上斫賊賊三披走所傷殺¶
甚衆風止得還權大壯之¶
應璩與許子俊書曰足下以方剛之盛年應不羈之勁勇¶
將發虓虎之威致霜雪之誅擒呉梟蜀定功萬里而劉備¶
不下山孫權不出水武力不&KR0108;猛氣畜勇其毒如何¶
<pb:KR3k0012_SBCK_437-8a>¶
蔡謨書曰祖士稚昔葬雍丘城内祖約在壽春時賊據雍¶
丘約遣路永將數百人夜縁入雍丘城戰并開墓䄡䘮踰¶
城出徑還壽春永之勇如此¶
太平御覽卷第四百三十七¶
<pb:KR3k0012_SBCK_437-8b>¶
