# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:58.156883
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 941
#+PROPERTY: FILE SB11n0727-941太平御覽-卷之九百四十一.
<pb:KR3k0012_SBCK_941-1a>¶
太平御覽卷第九百四十一¶
　鱗介部十三¶
　　　貝　螺　&KR1109;¶
　　　　　貝¶
尚書禹貢曰淮海惟揚州島夷卉服厥篚織貝¶
又顧命曰大貝鼖鼔在西房(大貝如車渠/啇周傳寳之)¶
毛詩節巷伯曰萋兮菲兮成是貝錦(貝如/錦也)¶
又義䟽曰有紫貝質白如玉紫點爲文皆行列相當大者¶
徑一尺七寸今九眞交阯以爲杯盤實物也¶
孝經援神契曰德至泉則江生大貝¶
爾雅曰貝陸居贆(方遥/切)在水者蜬(水陸異名也貝中肉如/科斗但有頭尾音含)¶
大者魧(書大傳曰大貝如車渠車渠/謂車輞即魧属魧户郎切)小者鯖(今細貝亦有/紫色者岀日)¶
(南青/音青)玄貝貽貝(黒色/貝也)餘貾(音/池)黄白文(以黄爲質/白爲文點)餘泉白黄¶
<pb:KR3k0012_SBCK_941-1b>¶
丈(以白爲質黄爲文點今之/紫貝以紫爲質黒爲文點)蚆(音/巴)博而(者中央廣兩/頭銳/逵軌二)¶
(音)蜠(音/囷)大而險(險者/汚薄)&KR1853;小而(即上小貝<折 t="33"/>謂狹而長此/皆說貝之形容/他果切)¶
說丈曰貝海介蟲也古者貨貝而寳龜也¶
汲冡周書王㑹曰共人玄貝(共人呉越之蠻/玄貝昭貝也)¶
漢書曰文帝賜尉佗書佗因使者獻紫貝五百¶
後周書曰歩落稽婦人多貫蜃貝以爲飾¶
隋書曰流求國人用鳥羽爲冠飾以珠貝¶
唐書曰吐渾國婦人辮髪縈後綴以珠貝¶
又曰拂菻國有大貝車渠¶
淮南子曰啇拘文王於姜里於是散冝生乃以千金求天¶
下之珍怪得大貝百朋(五百爲/一朋也)¶
山海經曰&KR0593;山之尾其上多玉魚水出焉其中多文貝¶
又曰邽山濛水出焉其中多貝(貝甲中肉如科/斗但有頭尾)¶
<pb:KR3k0012_SBCK_941-2a>¶
又曰赤水之東有蒼梧之野爰有文貝(紫貝/也)¶
南州異物志曰交阯以南海中有大文貝質白文紫天姿¶
自然不假雕琢磨瑩而光煥爛¶
六韜曰啇王拘周西伯昌於姜里太公與散冝生金千鎰¶
求珎物以免君罪九江之浦有大貝百馮(詩作/朋也)¶
鹽鐵論曰教與俗改弊與丗易夏后氏以玄貝周人以紫¶
石¶
相貝經曰珪延得大貝於昌陽弱泉爲五帝瑶器也得拘¶
吝何貝大如輪爲文王壽穆王大業貝懸其殻於昭陽觀¶
以消惡霧¶
又曰瀕水貝可以朗目南海貝如珠可以治水毒也浮貝¶
投水則浮也醟貝使童子愚女子淫¶
嶺表録異曰紫貝即砑螺也儋振夷黎海畔採以爲貨¶
<pb:KR3k0012_SBCK_941-2b>¶
南越志曰土産明珠大貝即紫貝也¶
　　　　　螺¶
易說卦曰離爲蠃(注曰剛/在外也)¶
周官天官上鼈人曰祭祀供蠯蠃蚳以授醢人(蠃螔蝓也/鄭司農云)¶
(蠯蛤也杜子春云/蠯/也蠯音陴)¶
國語曰大夫種謀呉曰今呉大荒其民必移就蒲蠡於東¶
海之濵必可伐¶
廣志曰海文蠡數種其大者受一升南人以爲酒杯¶
魏書曰漢末天下荒亂率乏糧榖袁術在江淮取給蒲蠃¶
民相食州郡蕭條¶
宋書曰元嘉末魏太武征彭城遣使求酒及甘橘張暢宣¶
孝武帝命致螺杯雜粽南土所珍¶
北史曰隋劉臻性好噉蜆以音同父諱呼爲扁螺¶
<pb:KR3k0012_SBCK_941-3a>¶
淮南子曰蠃&KR2785;愈燭睨(蠃附螺也&KR2785;細長/螺也燭睨目中疾)此皆治目之藥¶
也人無故而永此物者必有蔽其明也¶
水經曰桂陽貞女峽峽西岸髙巖名貞女山山下際有石¶
如人形髙七尺狀女子故名貞女峽古來相傳有數女取¶
螺於此遇風雨晝晦忽化爲石¶
山海經曰旬山洵水出焉南流注于閼澤其中茈蠃(紫色/螺也)¶
又曰邽山濛水出焉有螺魚身而鳥翼見則其邑大水¶
搜神記曰謝端夏官人少孤爲郷人所養年十八㳟謹自¶
守後於邑下得一大螺如三升盆耳將盍甕中每早至野¶
還見有飲飯湯火處端疑之於籬外窺之見一少女從甕¶
中出至竈下燃火便入問之女荅曰我天漢中白水素女¶
天帝哀卿少孤使我權相爲守舎炊煑使卿後得婦當還¶
去今無故相伺不冝留此忽有風雨而去¶
<pb:KR3k0012_SBCK_941-3b>¶
徐衷南方記曰馬軻蠃大者圍九寸長四寸細者圍七寸¶
長三寸¶
南州異物志曰鸚螺狀如覆杯頭如鳥頭向其腹視似鸚¶
鵡故以名肉離殻食唯以筯自係於殻飽則入殻中若爲¶
魚所食殻乃浮出爲人所得質白而文紫¶
崔豹古今注曰蝸牛宛轉有草紋縳爲結似螺髻¶
交州異物志曰寄居山蠃蟲而長(如蠡而脚似蜘蛛/大无殻入蠡殻中)¶
又曰螺大者如筥一邊重可爲酒器¶
又曰吒螺着海邊樹上見人吒如人声可食¶
又曰蒼螺江東人以爲椀假猪螺日南有之厭爲甲者¶
鄧德明南康記曰平固水口下流數里有螺亭臨江昔一¶
少女曽與伴俱乗小舩江漢採螺旣逼暮因停沙邊共宿¶
忽聞騷騷如軍馬行湏臾乃見羣螺張口無數相與爲災¶
<pb:KR3k0012_SBCK_941-4a>¶
來破舎噉此女子同侣諸嫗當時惶怖不敢作声悉走上¶
岸至暁方還但見骨耳収斂喪骨薄埋林際歸報其家經¶
四五日間近所埋處飜見石冡穹窿髙十餘丈頭可受二¶
十人坐也今四面有階道髣髴人冢其頂上多螺殻新故¶
相仍郷傳謂之螺亭¶
丗語曰衛瓘大康永熈中家人炊飯墮地盡化爲螺出足¶
而行瓘終見誅¶
廣五行記曰晉武帝時裴楷家炊黍在甑或變爲螺其年¶
楷卒又石崇家稻米化螺崇亦𬒳誅¶
嶺表録異曰鸚鵡螺旋尖處屈而朱如鸚鵡觜故以此名¶
殻上青緑斑大者可受二升殻内光瑩如雲母裝爲酒杯¶
竒而可翫又紅螺大小亦類鸚鵡螺殻薄而紅亦堪爲酒¶
器刳小螺爲足綴以膠漆¶
<pb:KR3k0012_SBCK_941-4b>¶
葛龔薦戴昱曰昱年六十二兄弟同居二十餘年及爲宗¶
老分昱將妻子逃舊業入虞澤結茅爲室捃穫野豆拾掇¶
蠃蚌以自振給¶
　　　　　蚌¶
易通卦驗曰小雪雉入水爲蜄¶
爾雅曰蜃小者珧(珧玉珧也即/小蚌珧音遥)¶
說文曰&KR2707;(歩梗/切)蜯也鮚(巨栗/切<折 t="33"/>音/蚌)也¶
漢書曰漢律㑹稽獻鮚醬二升蜯蜃之屬¶
周書曰成三時具敺獻蜃(鄭玄注曰/蜃大蛤也)¶
大戴禮曰十月雉入淮爲蜃蜃者蒲蘆也¶
春秋後語曰齊趙將伐燕蘇代爲燕說趙王曰今者臣來¶
過小水見小蜯方出暴而鷸啄其肉蜯合而挾其啄(啄口/也上)¶
(啄其肉音張角切/下啄音許穢切)鷸曰今日不雨明日不雨必見蜯脯蜯¶
<pb:KR3k0012_SBCK_941-5a>¶
亦謂鷸曰今日不出明日不出必見死鷸兩不相捨漁父¶
得而併擒之今趙且伐燕燕趙乆相支以弊其衆臣恐強¶
秦之爲漁父也故願大王熟計之趙王於是乃止¶
魏志曰孔融與韋康書云元將仲將不意雙珠近岀老蜯¶
陳書曰武帝雅尚恭儉膳不過數品私饗曲宴皆用瓦器¶
蚌盤¶
唐書曰太宗謂侍臣曰蜃性含水待月而水生木性懐火¶
因燧而𦦨發人性含靈待學而成美¶
墨子曰申屠狄謂周公曰賤人何可薄耶周之靈珪岀於¶
土石楚之明月出於蚌蜃少家大豪出於汚澤天下諸侯¶
皆以爲寳狄今請退也¶
淮南子曰季秋爵入大水爲蛤(爵依屋之萑也飛鳥/也隨陽下藏故爲蛤)¶
又曰古者剡耜而耕摩蜃而耨(剡利也耜臿屬也蜃大蛤/摩令利用之耨耨除苗穢)¶
<pb:KR3k0012_SBCK_941-5b>¶
又曰孟冬水始冰地始凍雉入大水爲蜃(雉陽鳥也三歳/而死極陽切隂)¶
(故隨隂氣入水/爲蜃蜃大蛤也)¶
又曰明月之珠出於蛖(音/尨)蜄(珠有夜光之明/月生於蛖中)¶
又曰毛羽者飛行之類也故屬於隂日者陽之主也是以¶
春夏則羣獸除日至而麋鹿解(解角/也)月者隂之宗也是以月¶
虧而魚腦減月死而螺蚌㾭(㾭減/蹴也)¶
又曰古者民茹草飲水採樹木之實食蠃蛖之肉時多疹¶
病毒傷之害¶
又曰明月之珠蜃蛖之病而我之利虎爪象牙禽獸之利¶
而我之害(栽猶/人也)¶
又曰蛖象之病人之寳也(蛖大蛤中有珠象牙還/以自病故人得以爲寳)人之病¶
將有誰寳之者乎(人以利欲爲病無人/寳之故曰有將誰寳)¶
西京雜記曰長安始盛飾鞍馬競加雕鏤或一馬之飾直¶
<pb:KR3k0012_SBCK_941-6a>¶
百金皆用白蜃爲珂紫金爲花以飾其上¶
越地形記曰夏靖荅車茂弘論鄮縣書曰其蜯蛤之屬目¶
所希見耳所未聞¶
徐衷南方記曰白珠蜯殻長三寸半漲海中深六七丈去¶
岸四五十里¶
永嘉郡記曰樂成縣木履山東帶採門凢海採者皆由其¶
門故以爲名多香螺文蛤之屬¶
博物志曰東南之人食水之産西北之人食六畜産食水¶
産者龜蛤螺蚌以爲珎味不覺其腥臊也食六畜産者狸¶
兎䑕雀以爲珎味不覺其膻燋也¶
杜寳大業拾遺録曰南方林邑有大蚌盈車明珠至寸不¶
以爲貴國人不採¶
交州異物志曰烏滸山居射翠取羽剖蜯探珠¶
<pb:KR3k0012_SBCK_941-6b>¶
任昉述異記曰淮水中黄雀至秋化爲蛤至春復爲黃¶
雀五百年化爲蜃蛤¶
嶺表録異曰珠池簾州邊海中有洲島島上有大池謂之¶
珠池毎年脩貢珠户入池採珠皆採老蚌剖而取珠池在¶
海上疑其底與海通珠如豌豆大常珠也如彈丸者亦時¶
有得徑寸照室之珠卒不可遇也又取小&KR1109;肉貫之以篾¶
曝乾謂之珠母容桂人率將脯燒之以薦酒肉也中有細¶
珠如梁粟乃知珠池之&KR1109;隨其大小悉胎中有珠矣¶
延篤與髙義方書曰今兹以五經爲鼎簠書傳爲爼籩祖¶
𫐠堯舜憲章文武未暇蜯也冝勿以爲念¶
郭璞江賦曰紫蚢如渠洪蚶專車瓊&KR1109;晞曜以瑩珠石&KR0917;¶
應節而揚葩¶
︻太平御覽卷第九百四十一¶
