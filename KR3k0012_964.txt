# -*- mode: mandoku-view; -*-
#+TITLE: 太平御覽
#+DATE: 2015-09-12 00:54:00.027962
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 964
#+PROPERTY: FILE SB11n0727-964太平御覽-卷之九百六十四.
<pb:KR3k0012_SBCK_964-1a>¶
太平御覽卷第九百六十四¶
　果部一¶
　　　果　栗¶
　　　　　果¶
易解卦曰天地解而雷雨作雷雨作而百果草木皆甲坼¶
爾雅曰果不熟曰荒¶
周禮天官上甸師職曰甸師供野果之属¶
禮記曲禮上曰賜果於君前其有核者懷其核¶
又玉藻曰果實未熟不鬻於市凡食果實後君子火熟者¶
先君子¶
春秋元命苞曰織女星主果¶
謝承後漢書曰劉祐字伯祖中山安國人仕郡爲主簿郡¶
將小子常出錢付之市買果實祐悉以買筆墨書具與之¶
<pb:KR3k0012_SBCK_964-1b>¶
華嶠後漢書曰桓榮爲愽士㑹庭中詔賜竒果受賜者懷¶
之榮獨舉手奉以拜光武𥬇指之曰此真儒生也¶
陳書曰(徐孝克<折 t="33"/>侍宴無<折 t="33"/>所<折 t="33"/>食敢<折 t="33"/>至食<折 t="33"/>散當其<折 t="33"/>前<折 t="33"/>膳<折 t="33"/>羞<折 t="33"/>損减/帝宻記以問中書舎人管斌斌自是伺之見孝克以珎果内紳帶中斌當)¶
(時莫識其意後/尋訪方知其以)遺母斌以啓宣帝嗟嘆良乆乃勑自今宴享¶
孝克前饌並遣將還以餉其母時論美之¶
北史曰後魏淮陽王欣好營産業多所樹藝京師名果皆¶
岀其園¶
唐書曰李泳爲河陽所至以貪殘爲務犒宴所陳果實以¶
木刻彩繢之¶
&KR0003;文曰在木曰果在草曰蓏(郎果/切)¶
山海經曰不周之山爰有嘉果其實如桃李其葉華赤¶
食之不飢¶
符子曰趙之相者曰林氏有九子皆賢國人美而稱之號¶
<pb:KR3k0012_SBCK_964-2a>¶
曰九德之父十德之門趙王疾之王乃使擇其果之煩者伐¶
之其父曰菓之茂者猶伐之況其人乎吾將以尔爲累矣¶
去之則免乃携老持子逃趙相於白雲之巖終身不返趙¶
人思之¶
郭子曰王丞相儉帳下甘果盈溢渉春敗爛¶
吕氏春秋曰昔古朱㐮氏治天下也(炎帝/别号)多風陽氣畜積¶
萬物散解果實不成故士逹作爲五絃之瑟以來隂氣以¶
定羣生(士逹朱/㐮氏臣)¶
杜蘭香傳曰神女姓杜名蘭香降張碩常食粟飯并有¶
非時果碩食之亦不甘然一食可七八日不飢¶
鄴中記曰石虎有華林園種衆果民間有名果虎作蝦蟇¶
車四搏掘根面去一丈&KR0055;一丈合土載之植之無不生¶
闞駰十三州記曰舎衛國在月氏南萬里果大如三斗𤬪¶
<pb:KR3k0012_SBCK_964-2b>¶
(音/杜)¶
食經曰種名果法取好直枝内着芋瑰中種之¶
張衡東京賦曰竒樹珎果鈎盾所職¶
左思魏都賦曰馳道周屈於果下(劉逵注曰漢厩舊有樂/浪所獻果下馬髙三尺)¶
(以駕/輦車)¶
又蜀都賦曰百果甲坼異色同榮¶
劉楨魯都賦曰芳果萬名攅羅廣庭霜滋露熟時至則¶
零〇石崇金谷詩序曰雜果幾乎萬株¶
陸機與弟雲書曰天淵池東南角有果各作一林無處不¶
有縱横成行一果之間輙作一堂¶
郭璞五果讃曰果蓏之品剖噬因冝雖曰微肴貴賤有差¶
　　　　　栗¶
毛詩山有樞曰山有&KR0238;隰有栗¶
<pb:KR3k0012_SBCK_964-3a>¶
韓詩曰東門之栗有靖家室栗木名靖善也言東門之外¶
栗樹之下有善人可與成爲室家者¶
毛詩䟽義曰五方皆有栗周𥘿吴楊特饒唯漁陽范陽栗¶
甜羙長味倭韓國上栗大如雞子亦短味不羙桂楊有栗¶
藂生大如杼子¶
儀禮士䘮禮曰設豆右𦵔南栗東脯¶
大戴禮曰八月栗零零也者降也零而後取之故不言剥也¶
周禮天官籩人曰饋食之籩其實栗¶
禮記内則曰栗有撰之¶
左傳曰女䞇不過榛栗&KR0037;脩以吿䖍也¶
論語曰哀公問社於宰我宰我對曰夏后氏以松殷人以柏¶
周人以栗曰使民戰栗(謂廟/主也)¶
爾雅曰栵(例列/二音)栭(樹似桷&KR0554;而畢小子如細栗/可食今江東亦呼爲栭栗)¶
<pb:KR3k0012_SBCK_964-3b>¶
漢書曰種千樹栗其人與千户侯等¶
謝承後漢書曰豫章宗度拜定陵令縣人杜伯夷清髙不¶
仕度與談論致&KR0037;栗而巳¶
魏略曰太子與鍾繇書曰竊見玉書稱羙玉赤擬雞冠黄¶
侔蒸栗¶
魏志曰東夷韓國岀大栗如梨¶
宋書曰劉秀之爲丹陽尹先是秀之從叔穆之爲丹陽與¶
子弟㕔事上宴㕔事柱有一穿穆之謂子弟及秀之曰汝¶
等試以栗遥擲柱入穿者後必得此郡唯秀之獨入焉其言¶
遂驗¶
又曰王恭㓜敏悟年數歳時祖母諸孫姪散栗於牀羣兒¶
競之㤗獨不取問其故對曰不取自當得賜由是中表異¶
之¶
<pb:KR3k0012_SBCK_964-4a>¶
梁書曰沈約甞侍宴㑹豫州獻栗俓寸半竒之問衆栗事¶
多少與約各䟽所知約少帝三事約出謂人曰此公護前¶
不譲即羞死帝以其言不遜欲抵其罪徐勉固諌乃止¶
又曰蕭琛甞預御筵醉伏上以&KR0037;投琛琛乃取栗擲上中¶
靣御史中丞在席帝動色曰席中有人不得如此豈有&KR0003;¶
也琛曰陛下投臣以赤心臣敢報之以戰栗¶
莊子曰宋有狙公者(好飬/猿者)恐衆狙之不馴於巳也先誑之¶
曰與&KR0002;茅(茅栗/也)朝三而暮四足乎衆狙皆超然而怒¶
范子計然曰栗岀三輔¶
莊子曰莊周遊乎調陵之燓(樊/蕃)暏一異鵲感周之顙而集¶
于栗林(感觸/也)¶
又曰古者禽獸多而人民少於是皆巢居以避之晝拾橡¶
栗暮棲木上故命曰有巢氏之民¶
<pb:KR3k0012_SBCK_964-4b>¶
國語曰夫婦䞇不過&KR0037;栗以告䖍也(&KR0037;取蚤起栗取欲栗/䖍敬也曲禮婦人之)¶
(贄脯脩/&KR0037;栗也)¶
韓子曰𥘿餓應候謂王曰五苑之果蔬橡&KR0037;栗以活民請¶
發之王曰今發五苑以活民是使有功與無功爭取也人生而¶
亂不如死治&KR0003;苑曰田饒曰果園梨栗後宫婦人摭以相擿¶
而士曽不得一甞且夫財者君之所輕也死者士之所重¶
也¶
吕氏春秋曰伊尹&KR0003;曰果之美者江浦之橘箕山之栗¶
正部曰玉府云赤如雞冠黄如蒸栗¶
盧毓冀州論曰中山好栗地産不爲無珎¶
盧諶祭法曰春秋冬祠皆用栗¶
㑹稽先賢傳曰光武詔嚴遵詣行所遇蜀郡獻橘栗上令¶
公卿以下各以手所及取遵獨不取上曰不敢取者誰尊¶
<pb:KR3k0012_SBCK_964-5a>¶
對曰君賜臣以禮臣奉君以忠今賜無所主臣是以不取¶
西京雜記曰上林苑有侯栗榛栗瑰栗嶧陽栗(嶧陽太守/曹寵所獻)¶
(大如/拳)¶
三𥘿記曰漢武帝果園有大栗十五枚及一&KR0155;¶
水經注曰汝水灣中有地數頃上有栗園栗小殊不並固¶
安之實也然歳貢三百石以充天府水渚即栗洲也樹髙¶
茂望&KR0002;屯雲積氣矣林中有栗堂甚閑敞牧宰及英彦¶
多所遊薄¶
山海經曰南山其上多栗葛山銅上其木多栗¶
廣志曰栗有侯栗𨵿中大栗大如雞子¶
晉宫閣名曰華林園中栗一株侯栗六株¶
華山記曰西山麓中有栗林藝植以來蕭森繁茂¶
神異經曰東北荒有栗𣗳髙三十丈栗俓三尺其殻赤肉¶
<pb:KR3k0012_SBCK_964-5b>¶
黄白味甜食之令短氣而渴¶
地理記曰諸暨如拳之栗(案出㑹/稽部也)¶
杜寳大業拾遺録曰洛陽儀鸞殿南有烏　林栗林有¶
蒲桃架四行行長百餘歩¶
嶺表録異曰廣州無栗唯勒州山中有石栗一年方熟皮¶
厚而肉少味似胡桃人熟時或爲羣鸚鵡至啄食略盡只¶
此石栗亦甚稀少○王彪之賦曰王檀侯栗¶
王逸荔支賦曰北鷰薦朔濵之巨栗¶
蔡邕傷故栗賦曰人有折蔡氏祠前故栗者故作斯賦¶
王褒僮約曰南安拾栗採橘(南安/縣名)¶
太平御覽卷第九百六十四¶
