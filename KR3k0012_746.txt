# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:42.691355
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 746
#+PROPERTY: FILE SB11n0727-746太平御覽-卷之七百四十六.
<pb:KR3k0012_SBCK_746-1a>¶
太平御覽卷第七百四十六¶
　工藝部三¶
　　射下　御¶
　　　　射下¶
吕氏春秋曰射扚者欲其中小也射獸者欲其中大也物¶
固不必可推¶
又曰荆廷甞有白猨荆之善射者莫之能中荆王請養由¶
基射之養由基矯弓操矢而徃發之則猨應矢而下¶
白虎通曰天子所以親射何助陽氣逹萬物也春陽氣微¶
弱恐物有窒塞不能自逹者天子射熊何示服猛逺巧侫¶
也熊爲獸猛巧者也非但當服猛巧者示當服天下巧侫¶
之臣也諸侯射麋何示逺迷惑人者也麋之言迷也大¶
夫射虎豹何示服猛也士射鹿豕何示除害也各取德而¶
<pb:KR3k0012_SBCK_746-1b>¶
能服也大夫士射兩物何大夫士俱人臣隂數偶也侯者¶
以布爲之何布者用人事之始也夲正則末正矣名之爲¶
侯者何明諸侯有不朝者則當射之君子重同類不忍射¶
之故畫獸射之射主何爲乎曰射義非一也夫射者執弓¶
堅固心平體正然後中也二人争勝樂以養德也勝負俱¶
降以崇禮譲故可以選士夫勝者發近而制逺選士所以¶
助微抑強調和隂陽戒不虞也天子射百二十歩諸侯九¶
十歩大夫七十歩士五十歩明尊者所服逺卑者所服近¶
也¶
列女傳曰晉平公使工爲弓三年乃成射不穿一札公怒¶
將殺工其妻見公曰妾之夫造此弓亦以勞矣而不穿一¶
札是君不能射也妾聞射之道左手如矩右手如附枝右¶
手放發左手不知公以其言爲儀(儀/法)而穿七札弓工立得¶
<pb:KR3k0012_SBCK_746-2a>¶
岀賜金三鎰¶
英雄記曰袁術遣將紀靈率歩騎三萬攻劉備吕布遣人¶
招備并請靈等饗飲謂靈曰布性不喜合鬪但喜解鬪耳¶
乃令植㦸於營門彎弓曰諸君觀布射㦸小支中者當解¶
兵不中留決鬪布一發中㦸支遂罷兵¶
西京雜記曰茂陵人周楊夲瑯耶人善馴野雞以爲媒用¶
以射雉毎三春之月苑障自翳用鮭(古迷/切)矢以射之日連¶
百數茂陵輕薄者化之皆以雜寳錯厠翳障輕騎妖服追¶
隨於道路以爲歡娱楊死其子亦善其事董司馬(賢/也)好之¶
以爲上客¶
典論曰文帝自叙曰少好弓馬逐禽輙十里射常岀百歩¶
後獩㹮貢良弓燕代獻名馬於鄴西獵終日獲麞鹿九雉¶
兎二十後尚書令荀彧問余曰聞君善左右射此實難能¶
<pb:KR3k0012_SBCK_746-2b>¶
余曰執事未覩凡埒有常徑的有定所雖矢發輙中非妙¶
也若夫馳平原赴豐草逐狡獸截輕禽使弓不虚彎矢不¶
虚發此乃妙耳¶
山海經曰軒轅國在窮山之際不敢西射畏軒轅之丘故¶
也(言敬畏黄帝威靈/故不敢向之射也)¶
論衡曰養由基見寢石以爲虎射之飲羽案精誠所感不¶
過入一寸耳今勇夫卒見寢石以手推之能令石有跡乎¶
射經曰夫射者所以觀德也不能則辭之以疾懸孤之義¶
在焉故曰和容爲上主皮爲次并之者又何加矣乃君子¶
之所爭也雖欲勿用禮其捨諸乎¶
王昶戲論曰禮記有投壷之宴論語稱博弈之賢兹三戯¶
者君子末事不足爲也樗蒲彈碁旣不益人又國有禁皆¶
不得爲也吾見坐圍碁而死近事非逺昔晉侯以投壷丧¶
<pb:KR3k0012_SBCK_746-3a>¶
宋公好博弈亡豈不哀哉諸戲中唯有射者男子之事在¶
於六藝若欲戲唯得射而巳其餘不得爲也¶
曹植樂府歌曰控弦破左的發矢摧月支仰手接飛猱俯¶
身散馬蹄¶
又曰鬪雞東郊道走馬長楸間驅馳未能半雙兔過我前¶
攬弓挾鳴鏑長驅上南山左挽因右發一縱兩禽連餘巧¶
未盡展仰手接飛鳶觀者咸稱善衆工歸我妍¶
　　　　　御¶
書曰若朽索之御六馬¶
禮曰君將駕則㒒執䇿立於馬前(監駕且/爲馬行)巳駕僕展軨(展/軨)¶
(具/視)效駕(自巳/駕矣)奮衣由右上取貳綏(奮振去塵/也貳副也)跪乗(未敢立/散也)¶
執䇿分轡驅之五歩而立(調成/之也)君岀就車則㒒并轡授綏¶
(車上㒒/所主也)左右攘辟(謂羣臣陪位侍駕者也攘/却也或音/古讓乎也)車騎而騶至¶
<pb:KR3k0012_SBCK_746-3b>¶
于大門君撫㒒之手而顧命車右就車門閭溝渠必歩(車/右)¶
(勇力之士備制非常者君行/則陪乗君式則下歩行也)凡㒒人之禮必授人綏若㒒¶
者降等則撫㒒之手不然則自下拘之(撫小止之議也自/下取之也㒒與巳)¶
(下拘之由㒒手/同爵則不受)¶
又曰魯莊公及宋人戰于乗丘懸奔父御卜國爲右馬驚¶
敗績公墜左車授綏公曰未之卜也懸奔父曰他日不敗¶
績而今敗績是無勇也遂死之圉人浴馬有流矢在白肉¶
公曰非其罪也遂誄之¶
周禮曰教國子以五馭(一曰鳴和鑾二曰逐水曲三曰過/表四曰儛交衢五曰逐禽在)¶
論語曰子謂門弟子曰吾何執執御乎執射乎吾執御矣¶
大戴禮曰善御馬者正衘勒齊轡䇿均馬力和馬心¶
家語曰閔子騫爲費宰問政於孔子孔子曰以德以法夫¶
德法者御民之具猶御馬之有銜勒也君子人也吏者轡¶
<pb:KR3k0012_SBCK_746-4a>¶
也刑者䇿也人君之政執其轡䇿而巳矣¶
又曰子貢問治人於孔子孔子曰懔焉如與腐索御汗馬¶
(懔懼也汗/突之馬也)¶
國語曰䥫之戰簡子曰鄭人擊我吾伏弢(他刀切/弢弓文)流血鼓¶
音不衰今日之事莫我若也衛莊公爲右(衛莊公奔晉趙/簡子將納之爲)¶
(右/也)曰吾九登九下擊人盡殪今日之事莫我加也郵無正¶
御曰吾兩鞅將絶吾能止之(郵無正大夫王/良也鞅引也)今日之事我¶
止之次也駕而乗材材(横/也)兩鞅皆絶¶
史記曰周穆王乗驊騮騄耳使造父爲御日行千里徃見¶
西王母¶
莊子曰東野稷以御見莊公進退中繩周旋中䂓莊公爲¶
造父弗過也顔闔遇之入見曰稷之馬將敗公密而不應¶
少焉果敗而反公曰子何以知之曰其馬力竭矣而猶求¶
<pb:KR3k0012_SBCK_746-4b>¶
焉故曰敗¶
列子曰造父師曰秦豆氏造父之始從習御也執禮甚卑¶
秦豆氏三年不吿造父執禮愈謹迺告之曰古語曰良弓¶
之子必先爲箕良冶之子必先爲裘汝先觀吾趨趨如吾¶
然後六轡可持六馬可御造父曰唯命所從秦豆氏乃立¶
木爲塗僅可容足計步而置之履之而行趨走徃還無缺¶
失也造父學之三日盡其巧秦豆歎曰子何敏也得之捷¶
乎御者亦如此也曩汝行之於足應之於心推於御也齊¶
楫乎轡銜之際急緩乎脣吻之和正度乎胷臆之中節節¶
乎掌握之間内得於中心外合於馬志是故能進退履繩¶
而旋曲中䂓取道致逺而氣力有餘誠得其術矣得之於¶
銜應之於轡得之於轡應之於手得之於手應之於心則¶
不以目視不以䇿驅心閑體正六轡不亂二十四蹄所投¶
<pb:KR3k0012_SBCK_746-5a>¶
無差迴旋進退莫不中節然後車輪之外可使無餘轍馬¶
蹄之外可使無餘地未甞覺山谷之嶮原隰之夷視之一¶
也吾術窮矣汝其識之¶
管子曰造父善御者也善視其馬節其飲食量其馬力故¶
能取逺道而馬不罷(音/疲)明主猶造父也善治其民度量其¶
力也¶
孟子曰昔者趙簡子使王良與嬖奚乗終日而不獲一禽¶
嬖奚反命曰天下之賤工也或以告王良良曰請復之強¶
而後可一朝而獲十嬖奚反命曰天下之良工也¶
韓子曰鈆陵卓子乗蒼龍桃文乗鈎錦在前錯錣(丁括/切)在¶
後馬欲進則鈎錦之欲退則錯錣貫之馬因旁岀造父過¶
之而爲之泣¶
孫卿子曰定公問於顔闔曰東野畢之御善乎對曰善則¶
<pb:KR3k0012_SBCK_746-5b>¶
善矣然甚將爲佚定公不說入謂左右曰君子固誣人乎¶
三日而牧來謂之曰東野畢之馬佚兩驂引兩服入厩定¶
公越席而起召顔闔曰子言東野畢其馬將佚不識何以¶
知之對曰臣以政知之昔者舜巧於使民而造父巧於使¶
馬舜不窮其民造父不窮其馬是以舜無佚民造父無佚¶
馬今野畢之御上車執轡衘體正矣歩驟馳騁朝禮畢矣¶
歷險致逺其力盡矣然而求馬不巳是以知之公曰善哉¶
尸子曰夫馬者良工御之則和馴端正致逺道矣㒒人御¶
之則遟奔毀車矣民者譬之馬也尭舜御之則天下端正¶
桀紂御之則天下奔於歷山¶
淮南子曰急轡數䇿者非千里之御也¶
又曰御者非轡不行學御者不爲轡也¶
又曰舟覆乃見善游馬奔乃見良御(善游故覆舟不溺良/御故馬奔車不敗故)¶
<pb:KR3k0012_SBCK_746-6a>¶
(見/之)¶
又曰夫載重而馬羸雖造父不能以追急車輕而馬良雖¶
中工可以致逺¶
又曰良馬不待䇿錣(丁刮切䇿/端有鐵也)而行駑馬雖兩錣之不能¶
進爲此不用䇿錣而御則愚矣¶
又曰若夫鉗且大丙之御也(鉗且大丙/太一之御)除轡衘棄箠䇿車¶
莫動而自舉馬莫使而自走星燿而玄運電奔而鬼駭進¶
退詘伸不見塍(余/反四)毀¶
又曰尹需學御三年而無得焉常寢想之(寢堅/思之)中夜夢受¶
秋駕於師(秋駕善/御之術)明日徃朝師望而謂之曰吾非愛道於¶
子也恐子不可予也今日將教子以秋駕尹需反走北面¶
再拜曰臣有天幸今夕固夢受之¶
又曰夫馬之爲草駒之時跳躍揚蹄翹尾而走人不能制¶
<pb:KR3k0012_SBCK_746-6b>¶
(馬五尺以下爲駒放在草中故/曰爲草駒之時翹舉也制禁也)之及至圉人擾之良御教¶
之(圉養馬官/擾順也)掩以衝扼連以轡衘則雖歷險趨塹弗敢違¶
戾故其形之爲馬其可駕御教之所爲也¶
又曰夫御者馬體調乎車御心和乎馬則雖歷險至逺進¶
退周旋無不如意雖有騏驥騄耳之良而使烏獲御之則¶
馬反自恣(恣却/行也)而人不御也¶
太平御覽卷第七百四十六¶
