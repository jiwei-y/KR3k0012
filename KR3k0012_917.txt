# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:56.223236
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 917
#+PROPERTY: FILE SB11n0727-917太平御覽-卷之九百一十七.
<pb:KR3k0012_SBCK_917-1a>¶
太平御覽卷第九百一十七¶
　羽族部四¶
　　鴈　五色鴈　白鴈¶
　　雉　白雉　射雉¶
　　　　　鴈¶
禮記曰孟春之月鴻鴈來季秋之月鴻鴈來賔季冬之月¶
鴈北郷¶
儀禮婚禮曰下逹納采用鴈¶
又士相見曰大夫相見以鴈飾以布維之以索如執雉(鴈/知)¶
(時飛翔有別也飾之以布謂裁/縫之其身也維謂繫/聮其足)¶
又聘禮曰私覿岀如舒鴈(威儀自然而有/行列舒鴈鵝)¶
左傳曰　鄭徐吾犯之妺美公孫楚聘之矣公孫黒又¶
使強委禽焉(禽鴈也納/采用鴈)¶
<pb:KR3k0012_SBCK_917-1b>¶
毛詩曰雍雍鳴鴈旭日始旦¶
尚書舜典曰修五禮五玉三帛二牲一死贄(孔傳曰大/夫執鴈)¶
爾雅曰鳬鴈醜其足蹼(郭璞曰脚指間/有幕蹼属相著)¶
春秋說題辭曰鴈之言鴈鴈起聖以招期知晚蚤故鴈南¶
北以陽動也(鴈鴈音聲皃也聖王聞鴈鴈有音/聲知爲府節鴈鳥隨日南以常動)¶
春秋繁露曰凡贄大夫用鴈有類長者在民上必有先後¶
鴈有行列故以爲贄¶
廣雅曰&KR1391;鵝㑹&KR1391;鴈也¶
周書曰白露之日鴻鴈來鴻鴈不來逺人背畔小寒之日¶
鴈北郷鴈不北郷民不懷至¶
史記曰蘇武在匈奴中昭帝遣使通和常惠夜見漢使使¶
謂單于曰天子射上林中得鴈足有係帛書言武等在某¶
澤中使者如其言單于大驚乃使武還¶
<pb:KR3k0012_SBCK_917-2a>¶
漢書曰梁孝王於睢陽園中作鳬鴈池¶
又曰武帝太始三年幸東海獲赤鴈作朱鴈之歌¶
後漢書曰度遼將軍皇甫䂓解官歸安定郷人有以貨買¶
鴈門太守者亦去職還家書刺謁卧不迎旣入而問卿前¶
在郡食鴈美乎¶
北史曰齊斛律光從文襄出野見雙鴈飛來文襄使明月¶
馳射之以二矢俱落焉¶
又曰尉遟逈之亂也隋將史万歳從梁士彦擊之軍次馮¶
翊見羣鴈飛來万歳謂士彦曰請射行中第三者射之應¶
弦而落三軍莫不恱服¶
三國典略曰徐思王壽陽人家夲寒微以捕鴈爲業¶
晉史曰朱漢賔少時善射甞因與同軰出獵指一飛鴈隨¶
矢而落其鏃正中其臆臆上貫一金錢有篆文示其郡之¶
<pb:KR3k0012_SBCK_917-2b>¶
碩學皆無識者人甚異之由是人皆号之朱落鴈¶
莊子曰莊子行於山中見大木伐木者止其傍(而/不)取問其¶
故曰無所用莊子曰此木以不材得終其天年出於山及¶
邑舎故人家故人喜具酒肉令竪子殺鴈烹之竪子請曰¶
其一鴈能鳴其一不能鳴奚殺主人公曰殺不能鳴者¶
明日弟子問曰昨日山中之木以不材得終其天年主人¶
之鴈以不材而死先生何處焉莊子嘆曰周將處夫材與¶
不材之間¶
淮南子曰夫鴈從風飛以愛氣力衘蘆而翔以備弋&KR1508;¶
山海經曰鴈門山鴈出其間在髙栁北¶
家語曰孔子之衛衛公與孔子語見飛鴈過而仰視之色¶
不在孔子孔子乃逝¶
賈誼書曰鄒穆公令食邊鴈必以秕無敢以粟¶
<pb:KR3k0012_SBCK_917-3a>¶
說苑曰秦穆公得百里奚公孫友歸取鴈以賀曰吾得社¶
稷之臣敢賀社稷之福公不辭再拜而受¶
又曰齊晏子對景公曰君之鳬鴈食以菽粟¶
又曰大夫以鴈爲贄鴈者有長㓜之禮士以雉雉者取其¶
不可狎服庻人以䳱䳱以其無他心也¶
白虎通曰贄用鴈者取隨時南北不失其節明不奪女子¶
之時¶
楊雄方言曰自關而東謂鴈&KR1391;鵝南楚之外謂之鵝或謂¶
之倉&KR1391;¶
博物志曰鴈食粟則翼重不能飛¶
㑹稽典録曰虞固字季鴻少有孝行爲日南太守常有雙¶
鴈止宿㕔事上毎出行縣輒飛逐車卒官鴈遂哀鳴還至餘¶
姚住墓前歴二年乃去¶
<pb:KR3k0012_SBCK_917-3b>¶
梁州記曰梁州縣界有鴈塞山傳云此山有大池水鴈樓¶
集之固因名曰鴈塞¶
盛弘之荆州記曰鴈塞北接梁州汶陽郡其間東西嶺属¶
天無際雲飛風翥望崖廽翼　鴈逹塞矯翼¶
裁度故名鴈塞同於鴈門也¶
鄧德明南康記曰平固縣有覆笥山上有湖周廻十里有¶
一石鴈浮岀湖中毎至秋天石鴈飛鳴如候時也¶
十三州記曰上虞縣有鴈爲民田春衘抜草根秋喙除其¶
穢是以縣官禁民不得妄害此鳥犯則有刑無赦¶
荆州圖記曰沮陽縣西北有鴈浮山是山經所謂景山也¶
髙三十餘里周迴三百里脩巖遐亘擢幹干霄鴈南翔北¶
歸偏經其上士人由兹改山名焉¶
　　　　　五色鴈¶
<pb:KR3k0012_SBCK_917-4a>¶
漢書郊祀志宣帝於西河築丗宗廟告祀有五色鴈集殿¶
前¶
唐書曰貞元十年同州獻五色鴈¶
　　　　　白鴈¶
左傳曰哀上曹伯陽即位好田弋曹鄙人公孫疆好弋獲¶
白鴈獻之且言田弋之說因訪政事大說之有寵使爲司¶
城以聽政¶
新語曰梁君出獵見白鴈而欲自射之道上有驚鴈飛者¶
梁王怒命以射此人其御公孫龍諌曰昔衛文公時大旱¶
三年卜云必湏人祀文公曰求雨者爲民也今殺之不仁¶
吾自當之言未卒雨下今君重鴈殺人何異虎狼梁君引¶
龍登車入郭呼萬歳曰善哉今曰獵得善言¶
晉書曰載記建元𥘉石季龍饗群臣于太武殿前有白鴈¶
<pb:KR3k0012_SBCK_917-4b>¶
百餘集于馬道南季龍命射之無所獲¶
　　　　　雉¶
春秋運斗樞曰機星散爲雉¶
周禮春官太宗伯曰士執雉(鄭玄注曰取其/守介不失節)¶
儀禮士相見曰士相見之贄各用雉(士䞇用雉者取其耿/介交有時别其倫也)¶
禮記曲禮下曰祭宗廟雉曰䟽趾¶
又月令曰孟冬雉入水爲蜃¶
又曰季冬之月雉雊雞乳¶
左傳昭四曰郯子云丹鳥氏司閉五雉爲五工正(杜預注/曰丹鳥)¶
(鷩雉者立秋來立冬去入/水爲蜃五雉雉有五種也)¶
又曰叔孫豹奔齊齊庾宗婦人献以雉問其姓曰予子長¶
矣能捧雉而從我矣¶
毛詩邶柏舟曰雄雉刺衛宣公也淫亂不恤國政雄雉于¶
<pb:KR3k0012_SBCK_917-5a>¶
飛泄泄其羽我之懷矣自貽伊阻雄雉于飛下上其音展¶
矣君子實勞我心¶
又曰有㳽濟盈有鷕雉鳴(鷕雌/雉聲)¶
又曰如翬斯飛君子攸躋¶
又節小弁曰雉之朝雊尚求其雌¶
又甫田車轄曰瞻彼中林有集惟鷮¶
毛詩義䟽曰林應山下人語曰四足之美有鹿兩足之美¶
有鷮¶
周易鼎卦九三曰鼎耳革其行塞雉膏不食方雨虧悔終¶
吉○又旅卦六五曰射雉一矢亡終以譽命○又曰離爲雉¶
尚書曰日月星辰山龍華蟲(華虫鷩雉也五/色故謂華也)¶
又曰髙宗祭成湯有飛雉升鼎耳而雊¶
論語曰山梁雌雉時哉時哉子路拱之三嗅而作¶
<pb:KR3k0012_SBCK_917-5b>¶
爾雅曰鸕諸雉(命/雉)鷂雉(責質/五色)鷮雉(長尾走/且鳴)鳴雉(黄色鳴/自呼)鷩¶
雉(似山雞而小冠背毛/黄腹赤頂縁色鮮明)秩秩海雉(如雉而黒/出海中山)鸐山雉(尾長/者也)¶
翰雉鵫雉(今白鵫江東呼/白翰亦名白雉)伊洛而南素質五采皆備成章¶
曰翬(翬亦雉属言/其毛色光鮮)江淮而南青質五采皆備成章曰鷂(即/鷂)¶
(雉/也)南方曰&KR1319;句東方曰緇(音緇衣/之緇)北方曰鵗(音/希)西方曰鷷(說/四)¶
(方雉之名也/音所旬切)雉之暮子爲鷚(晚生者也今/呼少鷄爲鷚)¶
尚書大傳曰武丁祭成湯有雉飛升鼎耳而雊問諸祖巳¶
祖巳曰雉者野鳥也不當升鼎今升鼎者欲爲用也逺方¶
將有來朝者乎武丁思先王之道編髪重譯至者六國¶
周書曰立冬之日水始氷後五日雉入大水爲蜃小暑後¶
十日雉始雊¶
史記曰秦文公獲若石于陳倉北阪城祠之(蘇林注曰/白質其實)其¶
神或歳不至或歳數來來常以夜光若流星從東南集於¶
<pb:KR3k0012_SBCK_917-6a>¶
祠城則若雄雞(如淳注曰野雞雉也/吕后名雉故曰野雞)¶
漢書曰成帝鴻嘉二年有飛雉集于殿庭歴階升堂而雊¶
東觀漢記曰魯恭字仲康爲中牟令蛉螟不入中牟河南¶
尹袁安疑其不實遣仁恕掾肥親驗之恭隨親行阡陌坐¶
樹下雉過止其側旁有小兒親曰兒何不捕之兒言雉將¶
鶵親嘿然有頃與恭訣曰本來考君界有無蟲耳今蟲不¶
犯境一異也化及鳥獸二異也竪子有仁心三異也府掾¶
乆留但擾賢者因還府以狀白安¶
魏志曰管輅至王弘直許有雄雉飛來登直内柱頭大不¶
安令輅作卦輅曰五月必遷時三月也至期果爲渤海太守¶
晉咸寜起居注曰太醫司馬程據上雉頭裘一領詔於殿¶
前燒之¶
晉書曰武庫封閉甚宻其中忽聞雉雊張華曰此必虵化¶
<pb:KR3k0012_SBCK_917-6b>¶
也開視之雉側有虵蛻焉¶
又曰涼武昭王暠卒子(歆/嗣)立春有雙雉飛出宫内¶
北史曰後魏裴安祖閑居養志不出城邑曽天熱舎於樹¶
下有鷙鳥逐雉(雉/急)投之遂觸樹而死安祖愍之乃取置隂¶
地徐徐護視良乆得蘇憘而放之後夜忽夢一丈夫衣冠¶
甚偉着繡曲領向安祖再拜安祖怪問之此人云感君前¶
日見放故來謝德聞者異焉¶
三國典略曰齊髙緯如晉陽穆后將從辭胡太后于北宫¶
有雉集于御牀有司獲之不敢以聞¶
又曰梁臨賀王正德其妹長樂公主太子家令謝禧之妻¶
也姿容國色恱而報之生子二人乃燒主第投婢於火唱¶
言主死黄門郎張準有(一/雉)媒正德見而奪之準於重雲殿¶
法㑹所罵之曰張準雉媒非長樂公主何可略奪太子綱¶
<pb:KR3k0012_SBCK_917-7a>¶
恐梁主聞遣武陵王紀急相解喻凖罵乃止正德旣出以¶
雉還之¶
山海經曰小華之山其鳥多赤鷩可以禦火其山中多白¶
雉¶
莊子曰澤雉十歩一啄百歩一飲不畜於樊中¶
尹文子曰楚人擔山雉者路人問焉何鳥也欺之曰鳯皇¶
也路人曰我聞鳯皇今始見矣汝販之乎請買十金弗與¶
請加倍乃與之方欲獻楚王經宿鳥死路人不遑惜其金¶
唯恨不得獻王王聞之感其欲獻巳召厚賜之過買鳥之¶
金十倍¶
抱朴子曰鷄有專栖之雄雉有擅澤之鷮蟻有兼弱之智¶
蜂有攻窠之計相役衘亦猶是耳¶
廣雅曰野雞雉¶
<pb:KR3k0012_SBCK_917-7b>¶
洪範五行傳曰正月雷微動而雉雊雷通氣也¶
楚辭曰彭鏗斟雉帝何饗(鏗彭祖也好和滋味斟白雉/羮以事堯堯美而饗食之)¶
列異傳曰秦穆公時陳倉人掘地得物若羊非羊若猪非¶
猪牽以獻諸公道逢二童子童子曰此名爲媪常在地食¶
死人腦若欲殺之以栢捶其首媪復曰彼二童名爲陳寳¶
得雄者王得雌者霸陳倉人捨媪逐二童子童化爲雉飛¶
入乎林陳倉人告穆公穆公發徒大獵果得其雉又化爲¶
石置之汧渭之間至文公爲立祠名陳寳　今¶
南陽雉縣其地也秦欲表其符故以名縣毎陳寳祠時有¶
赤光長十餘丈從雉縣來入陳祠中有聲如雄雉¶
楊雄琴清英曰雉朝飛操者衛女傅母所作也衛侯女嫁¶
於齊太子中道太子死問傅母曰何如傳母曰且往當喪¶
喪畢不肯歸終之以死傅母悔之取女所自操琴於冡上¶
<pb:KR3k0012_SBCK_917-8a>¶
鼓之忽有二雉俱出墓中傳母撫雌雉曰女果爲雉耶言¶
未卒俱飛而起忽然不見傳母悲痛援琴作操故(曰/雉)朝飛¶
琴操曰齊獨沐子年七十無妻出見飛雉雌雄相隨感之¶
撫琴而歌曰雉朝飛鳴相和雌雄羣遊於山阿¶
蕭廣濟孝子傳曰蕭芝忠孝除尚書郎有雉數十頭飲啄¶
宿止當上直送至歧路下直及門飛鳴車側¶
璅語曰有鳥從飛西方來白質五色皆備集平公之庭相¶
見如讓公召叔嚮問之叔嚮曰吾聞師曠曰西方有白質¶
鳥五色皆備其名曰翬南方赤質五色備其名曰揺其來¶
爲吾君臣其祥先至矣¶
博物志曰翟雉長雨雪惜其毛栖髙樹之上不敢下食往¶
往餓死¶
徐廣車服注曰天子金根車馬上挿以翟毛皇后法駕乗¶
<pb:KR3k0012_SBCK_917-8b>¶
重翟羽盖¶
崔豹古今注云有雉尾扇¶
宣驗記曰野火焚山林中有一雉入水漬羽飛以滅火往¶
來疲乏不以爲苦¶
　　　　　白雉¶
春秋感精符曰王者徳流四表則白雉見¶
孝經援神契曰王者德至鳥獸故雉白首(妃房不徧/故白雉應)¶
又曰周成王時越裳獻白雉去京師三萬里王者祭祀不¶
相踰宴食衣服有節則至¶
抱朴子曰白雉自有種南越尤多案地域圖今之九德則¶
古之越裳也盖白雉之所出周成王所以爲瑞者貴其所¶
自來之逺明其德化所𬒳廣非謂此爲竒¶
楚辭曰昭后成遊南土爰厎(爰於也厎至也言昭王背成/王之制而出逰南至楚楚人)¶
<pb:KR3k0012_SBCK_917-9a>¶
(沉之南遂/不返之)厥利惟何逢彼白雉(厥其也逢迎也言昭王南/遊何利於楚乎也爲越裳)¶
(氏献白雉昭王徳/不能致親往迎也)¶
漢書曰平帝元始元年春越裳重譯獻白雉一黒雉二詔¶
使三公以薦宗廟¶
魏略曰文帝欲受禪郡國奏白雉十九見¶
魏志文紀曰延康元年四月饒安縣言白雉見¶
北史曰後魏南安王禎孝文時爲雍州刺史性忠謹其母¶
疾篤憂毀異常遂有白雉遊其庭前帝聞其致感賜帛千¶
疋以褒美之¶
三國典略曰渤海王髙歡攻鄴時瑞物無歳不有令史焚¶
連里木煑白雉而食之¶
　　　　　射雉¶
左傳曰賈大夫(賈大夫/大夫也)娶妻而美三年不言不笑衘以如¶
<pb:KR3k0012_SBCK_917-9b>¶
臯(爲妻御也/之臯澤也)射雉而獲之其妻始笑而言¶
魏書曰太祖才力絶人於南皮一日射雉獲六十三頭¶
江表傳曰孫權數射雉潘濬諌權權曰時時暫出耳不復¶
如往日濬曰天下未定萬機務多射雉非急弦絶括破皆¶
能爲害濬乃手自徹壞雉翳權由是遂絶不復射雉¶
吴志曰孫休銳意於典籍欲畢覽百家之言大好射雉春¶
夏之間常晨出夜還唯此時捨書¶
宋書曰孝武帝常岀射雉值雨侍中沈懷文諌曰非止千¶
乘失容亦乃聖躬櫛沐¶
沈約宋書曰明帝與晉平王休祐於岩山射雉有一雉不¶
肯入埸日暮將反留休祐射之語云不得雉勿歸因遣壽¶
寂之等諸壯士追之日巳欲闇與休祐相及遂拉殺之¶
又曰到撝與蕭道成同從宋明帝射雉郊野渴倦撝得早¶
<pb:KR3k0012_SBCK_917-10a>¶
青瓜與上對割食之¶
齊書曰武帝好射雉竟陵王子良啓諌先是左衛殿中將¶
軍邯鄲超諌射雉武帝爲止乆之永明末上將射雉子良¶
復諌¶
又曰蕭景先轉中領軍車駕躬射雉郊外景先常申仗從¶
廉察左右¶
又曰蕭敏爲新安太守好射雉未甞在郡辭說者遷於畋¶
焉後張弩損腰而卒¶
又曰桓僖伯少負氣豪俠妙解射雉尤爲武帝所重¶
又日張欣㤗爲河東内史召還都屏居家巷置宅南岡下¶
面接松山欣㤗負弩射雉姿情閑放¶
又曰袁彖爲侍中形皃充肥異衆毎從射雉郊野數人持¶
扶乃能從歩¶
<pb:KR3k0012_SBCK_917-10b>¶
又曰禇炫從宋明帝射雉帝至日中無所得甚羞召問侍¶
臣吾且來如臯遂從空行可笑座者莫荅炫獨曰今節候¶
雖適而雲霧尚凝故斯翬之禽驕心未驚伹得神駕猶豫¶
羣情便可載懽帝意解乃於雉埸置酒¶
南史曰齊東昬侯在位置射雉埸二百九十六處翳中惟¶
帳及歩障皆祫以縁紅金銀鏤弩牙瑇琩帖箭毎出輙以¶
鷹犬隊主徐令孫媒翳隊主俞靈韻齊馬而走左右爭逐之¶
又曰武帝親拜陵蔡興宗負璽陪乗及還上欲因以射雉¶
興宗正色曰今致䖍園陵情敬兼重從禽猶有餘日請待¶
他辰¶
陳書曰新安王伯固性好射雉叔陵好發冢出遊田野必¶
與偕行¶
太平御覽卷第九百一十七¶
