# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:38.540521
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 687
#+PROPERTY: FILE SB11n0727-687太平御覽-卷之六百八十七.
<pb:KR3k0012_SBCK_687-1a>¶
太平御覽卷第六百八十七¶
　服章部四¶
　幘　帽　巾　接離　障日¶
　　　　　幘　賾¶
釋名曰幘&KR1982;也下齊眉頥然也¶
楊雄方言曰覆髻謂之幘巾或謂之承露或謂之覆髻皆¶
趙魏之間通語也¶
應劭漢官儀曰幘古卑賤執事不冠者之所服也¶
徐廣輿服雜注曰天子郊廟則黒介幘¶
漢書曰武帝從館陶公主飲董偃緑幘傳韝伏殿下乃賛¶
曰館陶公主庖人臣偃昧死再拜謁¶
後漢書曰劉盆子&KR0677;得符後弃之復還依俠卿俠卿爲制¶
絳單衣半頭赤幘(幘巾所以覆髻也續漢書日童子幘无/屋示未成人也半頭幘即空頂幘也其)¶
<pb:KR3k0012_SBCK_687-1b>¶
(上無屋故以爲名董仲舒繁露曰以赤統者幘尚赤盆子/承漢統故用赤也東宫故事曰太子有空頂幘一枚即半)¶
(頭幘之/制也)¶
東觀漢記曰光武&KR0004;起與諸李市弓弩絳衣赤幘¶
又曰詔賜叚熲赤幘大冠一具¶
又曰馬援外𩔖儻蕩簡易而内重禮事寡嫂雖在閨内必¶
幘然後見¶
又曰馬援&KR0004;見帝令中黄門引入上在宣德殿南廡下但¶
幘坐援曰陛下何知臣非刺客姦臣而簡易若是¶
謝承後漢書曰巴祗字敬祖爲楊州刺史黒幘毀壊不復¶
改易以水澡墨傳而用之(許愼&KR0003;文/曰澡洗也)¶
續漢書曰許劭字子將劭知人入幘肆拔樊子昭¶
𡊮曄漢獻帝春秋曰孫堅屯梁東爲董卓所攻衆少而不¶
敵與其驍&KR0016;潰圍得出常著赤𦋺幘卓&KR0016;追堅堅脱𦋺幘¶
<pb:KR3k0012_SBCK_687-2a>¶
令親近將祖茂著之堅從間道得去¶
呉書曰顧悌字子通疾篤妻出省之悌命左右自扶起冠¶
幘加襲令妻還貞潔不黷如此¶
晉書曰&KR0067;顗字予嵩性儉家冨劉輿&KR0003;東海王越令就換¶
錢千萬兾其有吝因此可乘越於衆坐中問顗顗頽然巳¶
醉幘墮机上以頭就穿取徐荅云下官家故有兩千萬隨¶
公所取矣輿於是乃服越甚恱¶
又曰昜雄字興長長沙劉陽人也少爲縣吏自念卑賤無¶
由自達乃脫幘挂縣門而去¶
宋書曰檀道濟數拒魏有功及誅憤怒氣盛目光如炬俄¶
爾間引飲一斛乃脫幘投地曰乃壞汝萬里長城¶
齊書曰卞彬字士蔚濟隂死昫人也祖嗣之中領軍父延¶
之弱冠爲上虞令有剛氣㑹稽太守孟彭以令長裁之積¶
<pb:KR3k0012_SBCK_687-2b>¶
不能容脫幘投地曰我所以屈卿者政爲此幘耳今巳投¶
之卿以一世勲門而慠天下國士拂衣而去¶
梁書曰謝舉臨川始興諸王常所遊踐邵陵王綸於婁湖¶
立園廣讌酒後好聚衆賔冠手自裂破投之唾壷皆莫敢¶
言舉嘗預宴王欲取舉幘舉正色曰裂冠毁冕下官弗敢¶
聞命拂衣而退王屢召不反甚有慙色¶
北齊書曰平秦王歸彦額骨三道着幘不安文宣見之怒¶
使以馬鞭擊其額血&KR0013;面曰爾反時嘗以此骨嚇漢後歸¶
彦竟及云¶
漢官儀曰謁者著緗幘大冠¶
司馬彪續漢書曰梁兾改易輿服之制作平上軿車&KR3071;幘¶
狹冠也¶
衛宏漢舊儀曰凢齋紺幘耕青幘¶
<pb:KR3k0012_SBCK_687-3a>¶
周遷輿服雜事曰漢桓帝延熈中梁兾誅後京師作幘皆¶
顔短耳長短上長下以爲服祑¶
董巴漢輿服志曰古者有冠無幘秦加其武將首飾爲絳¶
栢以表貴賤後稍作顔題漢興續其顔却結之施巾連題¶
却覆之今䘮幘是也至孝文乃髙顔續爲之耳崇其巾爲¶
屋貴賤皆服之¶
蔡邕獨斷曰漢元　帝額有壯髪不欲使人見始進幘服¶
群臣皆隨焉尚無巾王莽頭秃因施巾故里語曰王莽秃¶
幘施屋¶
傳暢晉公卿禮祑曰中書&KR0101;令着介幘¶
晉氏要事曰哀帝隆和元年太學博士曹弘之等議立秋¶
應讀令不應着緗幘改爲素¶
英雄記曰公孫瓉字伯珪上計吏郡太守劉基以事公車¶
<pb:KR3k0012_SBCK_687-3b>¶
徴伯珪褠衣平幘御車洛陽身執徒養¶
張敞晉東宫舊事曰太子衣冠有空頂幘一〇摰虞决疑曰¶
凡救日蝕者皆著赤幘以助陽也侍臣皆赤幘帶劒¶
于寳搜神記曰昔魏武軍中無故作白幍此䘮徴也&KR0004;横¶
縫其前名之曰顔晉永嘉&KR0004;乃去其縫名無顔幘其後二¶
年四海分崩下人悲歎無顔以生也¶
廣志曰交阯蒼梧俗以翡翠爲幘¶
董仲舒止雨書曰執事者赤幘由是言之知不著冠之所¶
服也¶
裴啓語林曰晉明帝年少不倫常微行詔喚人以衣幘迎¶
之渉水過衣幘悉濕元帝巳不重明帝忽復有此以爲無¶
不廢理旣入幘不正元帝自爲正之明帝大喜¶
劉楨荅魏文帝書曰&KR0047;垠之金登窈窕之首貂蟬之尾綴¶
<pb:KR3k0012_SBCK_687-4a>¶
侍臣之幘¶
魏武遺令曰吾有頭病自先著帽幘持大服如存時勿遺¶
陸雲與兄書曰一日案行視曹公器物有一介幘如呉幘¶
　　　　　帽¶
釋名曰帽冒也¶
釋志曰楊阜字義山拜城門校尉嘗見明帝着帽披縹綾¶
半䄂阜問帝曰此於禮何法服也帝黙然不荅自是不法¶
服不以見阜¶
又曰管寜在家恒着皂帽布裙隨時單&KR0232;¶
魚豢魏略曰夫餘國以金銀飾帽¶
韋昭呉書曰朱然破魏將李典等軍斬首五百級得鼓車¶
三乗拜然左大司馬加錫御織成帽¶
又曰陸遜破曹休於石亭還上脱翠㡌以遺遜¶
<pb:KR3k0012_SBCK_687-4b>¶
晉書曰王濛字仲祖美姿容居貧㡌敗自入肆買之嫗恱¶
其貌爭遺新㡌¶
蕭方等三十國春秋曰石季龍將獵輙冠金縷之㡌¶
又陸翽鄴中記云季龍獵着金縷織成合歡帽¶
宋書曰沈慶之隨宗慤等伐[沔-丏+丐]北諸山蠻大破之威震諸¶
山羣蠻皆稽顙慶之患頭風好着狐皮㡌群蠻惡之號曰¶
蒼頭公¶
又曰元㐫劭始生三日帝徃視之簮帽甚堅無風而墜于¶
劭側上不恱¶
又曰何尚之大明二年以左光禄開府儀同三司侍中如¶
故尚之在家常着鹿皮㡌及拜開府天子臨軒百僚陪位¶
沈慶之於殿庭戯之曰今日何不着鹿皮冠¶
蕭子顯齊書曰東昏侯自造遊宴之服綴以花采錦繡群¶
<pb:KR3k0012_SBCK_687-5a>¶
小又造四種㡌㡌因勢爲名一曰山鵲歸林者詩曰鵲巢¶
夫人之德東昏寵嬖滛亂故鵲反藪二曰兎度坑天意言¶
天下將有逐兎之事也三曰反&KR0350;黄離嘍黄口小鳥也反¶
&KR0350;之應也四曰鳯凰度三橋鳯凰者嘉瑞三橋梁王宅處¶
也¶
又曰永明中蕭諶開愽風㡌後裠之製又爲破後帽丗祖¶
崩後建謀廢立誅滅諸王¶
又曰茹法亮呉興武康人也爲前軍延昌殿爲世祖隂室¶
藏諸御髙宗即位開隂室出世祖白紗㡌防身刀法亮歔¶
欷流涕¶
又曰徐龍駒常住含章殿着黄綸㡌&KR0013;貂裘南面向案代¶
帝書勑¶
又曰䂊章王嶷妃&KR0067;氏嘗有疾瘳上幸嶷邸後堂設金石¶
<pb:KR3k0012_SBCK_687-5b>¶
樂宫人畢至登桐臺使嶷著烏紗㡌因極宴盡歡¶
梁書曰到漑嘗夢武帝遍見諸子至湘東而脫㡌與之於¶
是宻敬事焉¶
又曰&KR0004;賀革之江陵也意甚不恱過別御史中丞江革以¶
情告之荅曰吾常夢主上遍見諸子唯至湘東王所手脫¶
㡌以與之此人後必當璧卿其行乎¶
又曰沙門寳誌忽重着三布㡌亦不知於何得之俄而武¶
帝崩文惠太子預章文献王相繼薨¶
又曰鄧至國其俗呼㡌曰災何¶
又曰俀國男女皆露髻冨貴者以錦繡雜采爲㡌似中國¶
胡公頭¶
又曰&KR0067;弘逺字士操淸實有士譽仕齊爲江州長史刺史¶
陳顯逹舉兵敗斬於朱雀航將刑索㡌着之曰子路結纓¶
<pb:KR3k0012_SBCK_687-6a>¶
吾不可以不冠而死¶
又曰垣崇祖爲豫州刺史魏攻壽春崇祖著白紗帽肩輿¶
上城决水破之¶
後魏書曰辛紹先有至孝性丁父憂三年口不甘味頭不櫛¶
沐髮遂落盡故常垂裙皂㡌¶
又曰髙昻轉司徒公好著小㡌世因稱司徒㡌¶
北齊書曰齊制宫内唯天子紗㡌臣下皆戎㡌特賜平秦¶
王歸彦紗㡌以寵之¶
後周書曰獨孤信在秦州嘗因獵日暮馳馬入城其㡌微¶
側詰旦而吏人有戴㡌者咸慕信而側㡌焉¶
隋書曰後周之時著突&KR0016;㡌如今胡㡌垂裙覆帶盖索髮¶
之遺象也又文帝項有瘤疾不欲人見每常著焉相魏之¶
時著而謁帝故後周一代將爲雅服小朝公宴咸許戴之¶
<pb:KR3k0012_SBCK_687-6b>¶
唐書曰代宗時禁民皂衫壓耳㡌以異官徤¶
西京雜記曰趙飛燕爲皇后其弟在昭陽殿遺飛燕書曰¶
今月嘉辰貴姉懋膺大&KR0634;上遺金花紫綸㡌以陳踴躍¶
孟嘉别傳曰嘉爲桓温叅軍九月九日温遊龍山叅僚悉¶
集時佐吏並戎服有風吹嘉㡌墮&KR0004;不覺良乆如厠温命¶
還之授孫盛&KR0083;筆啁之置嘉坐處嘉還見之請筆即荅四¶
坐嗟歎¶
幽明録曰安開者安成之俗師也善於㓜術時王凝之爲¶
江州向王當行陽爲王刷頭簮荷葉以爲㡌與王著當時¶
亦不覺帽之有異到座之後荷葉乃見舉坐驚駭王不知¶
魏文帝與劉曄書曰劉生㡌裁製微不長有似里父之服¶
孟逵與諸葛亮書曰貢白綸㡌一顔以示微意○劉謐之下¶
野賦曰頭戴鹿心㡌足著狗皮靴靣傳黄&KR0069;滓髻挿蕪菁¶
<pb:KR3k0012_SBCK_687-7a>¶
花男女四五人皆如燒蝦䗫¶
束晳近遊賦曰㡌引四角之縫裠有叁條之殺¶
又曰老公戴合歡之㡌少年著蕞角之巾¶
　　　　　巾¶
釋名曰巾謹也二十成人士冠庶人巾當自謹修四教也¶
方言曰兩&KR0232;結謂之幘巾或謂之承露巾或謂覆髪巾也¶
續漢書曰鉅鹿張角自稱天師弟子數十萬人始起兵皆¶
著黄巾以相識别故世謂黄巾賊¶
後漢書曰光武徴鮑永永疑不至及更始亡乃發去上將¶
軍列侯印綬悉罷兵但幅巾與諸將詣河内(幅巾謂不著/冠但幅巾束)¶
(首/也)¶
又曰何進𡊮隗欲特表陳寔以不次之位寔謝曰乆絶人¶
事飾巾待終而巳¶
<pb:KR3k0012_SBCK_687-7b>¶
又曰曹操旣猜嫌忌孔融令丞相軍謀𥙊酒路粹枉狀奏¶
融云位爲九列不遵朝儀秃巾微行唐突宫掖¶
魏志曰諸葛亮出斜谷司馬宣王拒之堅壁不與戰亮致¶
巾幗婦人之飾以怒宣王¶
又曰華歆爲豫章太守孫䇿略地江東歆知䇿善用兵乃¶
幅巾迎䇿¶
蜀書曰諸葛武侯與宣王在渭濵將戰宣王戎服涖事使¶
人視武侯乗素輿葛巾毛扇指麾三軍皆隨其進止宣王¶
聞而嘆曰可謂名士矣¶
鄧粲晉書曰王敦欲伐甘卓遣使送大巾¶
又曰謝万字万石簡文辟爲從事中郎著白綸巾䳽&KR0769;裘¶
版而前帝與談移日¶
沈約宋書曰陶潜在家郡將侯潜值其酒熟取頭上葛巾¶
<pb:KR3k0012_SBCK_687-8a>¶
漉酒還暴着之¶
梁書曰武帝賜陶弘景以鹿皮巾後屢加禮聘並不出¶
又曰賀德基少遊學都下積年不歸衣資罄乏又耻服故¶
弊盛冬止衣裌&KR0237;袴嘗於白馬寺前逢一婦人容服甚盛¶
呼德基入寺門脫白綸巾以贈之仍謂曰君方爲重器不¶
乆貧寒故以此相遺耳問姓名不荅而去¶
又曰武帝與何㸃有舊及踐祚手詔論舊賜以鹿皮巾等¶
召之㸃以巾&KR0260;引入華林園¶
又曰王僧&KR1040;遷尚書左丞俄兼御史中丞僧&KR1040;㓜貧其母¶
鬻紗巾以自業¶
後周書曰宣政元年&KR0004;服常冠以皂紗爲之加簮而不施¶
纓其制&KR0002;今之折角巾也¶
唐書曰張易之同休嘗請公王大臣宴於司禮寺因謂¶
<pb:KR3k0012_SBCK_687-8b>¶
御史大夫楊𠕅思曰公靣似髙麗請作髙麗舞再思忻然¶
剪&KR0083;自帖其巾反紫&KR0129;遂作之¶
陸翽鄴中記曰皇后出女&KR0016;一千爲鹵簿冬月皆着紫綸¶
巾孰錦袴褶¶
郭林宗別傳曰林宗嘗行陳梁間遇雨故其巾一角坫而¶
折二國學士著巾莫不折其角云作林宗巾其見儀則如¶
此¶
傅子曰漢末王公多以幅巾爲雅是以𡊮紹之徒雖爲將¶
帥皆著縑巾¶
張華博物志曰魏文帝彈棊能用手巾角時有一書生又¶
能低頭以所冠葛巾角撇棊○羊祜與從弟護軍書曰年¶
已朽老旣定邊事當角巾東路還歸郷里¶
　　　　　接離¶
<pb:KR3k0012_SBCK_687-9a>¶
郭璞注爾雅曰白鷺翅上有長翰毛江東取爲接離¶
世&KR0003;曰山簡爲荆州時酣暢人爲之歌曰山公時一醉逕¶
造髙陽池日暮倒戴歸酩酊無所知時復乗駿馬倒著白¶
接離舉手謝葛強何如并州兒髙陽池在襄陽強是其愛¶
將并州人也¶
　　　　　鄣日¶
晉八王故事曰&KR0004;趙王倫將簒位洛下童謡曰屠&KR0171;鄣日¶
覆兩耳當有瞎兒作天子于時啇農通著大裁障日倫實¶
眇目也¶
孫楚謝牋曰大恩賜鄣日其器雖小而禮遇甚弘昔衛¶
綰錫六劒珎而不用楚雖不敏且受而藏之¶
<pb:KR3k0012_SBCK_687-9b>¶
¶
太平御覽卷第六百八十七¶
