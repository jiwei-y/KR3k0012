# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:31.132536
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 576
#+PROPERTY: FILE SB11n0727-576太平御覽-卷之五百七十六.
<pb:KR3k0012_SBCK_576-1a>¶
太乎御覽卷第五百七十六¶
　樂部十四¶
　　　磬　瑟　筝¶
　　　筑　準¶
　　　　　磬¶
&KR0003;文曰磬樂石也古者母句氏作磬¶
爾雅曰大磬謂之毊徒皷磬謂之蹇郭璞曰毊音&KR0349;以玉¶
飾之¶
禮記明堂位曰垂之和鍾叔之離磬¶
又曰諸侯之宫懸𥙊以白壯擊玉磬諸侯之僣禮也¶
周禮春官胝膫掌擊頌聲笙磬(磬在東方曰笙生也在/西方曰頌或在庸功也)磬¶
師掌教擊磬¶
又曰鳬氏爲磬也¶
<pb:KR3k0012_SBCK_576-1b>¶
毛詩即頌曰旣和且平依我磬聲¶
左傳曰晉師從齊師入自丘輿擊馬陘齊侯使賔媚人賂¶
以紀甗玉磬¶
尚書曰徐州泗濵浮磬孔安國注曰泗水涯水中見石可¶
以爲磬¶
論語曰擊磬襄入于海¶
又曰子擊磬於衛有荷蕢而過孔氏之門者曰有心哉擊¶
磬乎(子擊磬者樂也蕢草噐也荷此噐賢人/避丗也有心哉善其音有所病於丗)¶
國語曰魯餓臧文仲以玉磬如齊以糴¶
東觀漢記曰王阜爲重泉令鸞集學宫阜擊磬鸞應磬而¶
舞焉¶
魏志曰武帝至漢中得杜䕫&KR0003;舊法始復設擊軒懸磬于¶
今用之受之於杜夔也¶
<pb:KR3k0012_SBCK_576-2a>¶
陳書曰吴明徹自壽陽入朝輿駕幸其第賜鍾磬一部¶
三禮圖曰胶廣長三寸長尺三寸半十六枚同一筍簴謂¶
之編磬在東方曰笙磬在四方曰頌磬¶
山海經曰鳥危之山其陽多磬¶
又曰小華之山其隂多磬石髙山涇水岀焉其中多磬¶
白虎通曰磬者夷則之氣萬物之成其氣磬故曰磬有貴¶
賤焉有親踈焉有長㓜焉此三者行然後王道得王道得¶
然後萬物成天下樂之故樂用磬也¶
王子年拾遺記曰浮瀛即瀛洲也上有青石可爲磬長一¶
丈而輕&KR0002;鴻毛¶
洞&KR0115;記曰漢武帝起招仙靈閣於甘泉宫西其上懸浮金¶
輕至之磬也¶
王韶之始興記曰縣下流有石室内有懸石扣之聲&KR0002;磬¶
<pb:KR3k0012_SBCK_576-2b>¶
響十餘里¶
淮南子曰孟冬之月北宫御女黒衣綵擊磬石¶
又曰禹以五音聽政懸鍾皷磬鐸置鞀以待四方之士爲¶
號曰教寡人以道者擊皷喻寡人以義者擊鍾告寡人以¶
事者振鐸語寡人以憂者擊磬¶
五經要義曰磬立秋之樂也¶
吕氏春秋曰堯命夔拊石擊石以象上帝玉磬之音以舞¶
百獸代夲云叔所造不知何代人(又曰無句作磬古/史考曰堯時人)¶
周禮冬官考工記磬氏爲磬倨句一矩有半(必先度一矩/爲句一矩爲)¶
(股而求其絃旣而以一矩有半觸其弦則磬之倨句/也磬之制有大小此假矩以定倨句非用其度也)其愽¶
爲一(愽謂服愽/愽廣也)股爲二皷爲三三分其股愽去一以爲皷¶
愽三分其皷愽以其一爲之厚(郑衆云股磬之上者也皷其/下小者所當擊也郑玄謂股)¶
(外面皷内面也假令磬股廣四寸半者/股長九寸股廣三寸長尺三半厚一寸)巳上則摩其旁(鄭/玄)¶
<pb:KR3k0012_SBCK_576-3a>¶
(云磬声太上則摩鑢其旁也郑玄/謂太上声清也薄而廣則濁也)巳下則摩其端(太下声/濁也矩)¶
(而厚/則清)¶
又曰磬師掌教擊磬(教教視瞭磬/亦編於鍾也)教縵樂讌(樂/之)鍾磬(郑玄/云縵)¶
(謂雜声之和樂者斈記曰不斈操縵不能安絃/宴謂房中之樂所謂隂声二樂皆敎其鍾磬)¶
通禮義纂曰晉賀脩奏登歌之簴采玉造小磬宗廟殿用¶
玉郊丘用石夲法堂上樂以歌爲故名歌鍾歌磬唐制設¶
磬於壇上之西歌鍾於東近南北向至匏竹立於壇下¶
又曰黄帝使伶倫造磬¶
又曰天地尚質用石磬宗廟及殿庭尚文用玉磬必用之¶
者聲清正者隂陽之察主於金石也¶
又曰唐禮皇后享先蚕設十二磬於辰位隂陽之察主於¶
清濁是以用磬而不用鍾也¶
　　　　　瑟¶
<pb:KR3k0012_SBCK_576-3b>¶
白虎通曰瑟者閑也所以懲忿窒欲正人之徳也故曰瑟¶
有君父之節臣子法啇角則君父有節臣子有義然後四¶
時和然後萬物生故謂之瑟大瑟謂之灑長八尺一寸廣¶
一尺八寸二十七絃¶
爾雅曰徒皷瑟謂之歩¶
三禮圖曰雅瑟長八尺一寸廣二尺八寸二十三絃其常¶
用者十九絃其餘四絃謂之蕃羸也頌瑟七尺二寸廣尺¶
八寸二十五絃盡用也¶
蔡邕月令章句曰瑟前其柱則清却其柱則濁¶
毛詩鹿鳴篇曰&KR0687;&KR0687;鹿鳴食野之苹我有嘉賔皷瑟吹笙¶
又車鄰曰旣見君子並坐皷瑟¶
禮記曰清廟之瑟朱絃而䟽越一唱而三歎有遺音者也¶
此雅淡之樂也言至和不在於音故不湏絙絃促柱以慆¶
<pb:KR3k0012_SBCK_576-4a>¶
人心也¶
論語曰由之瑟奚爲於丘之門○陽貨曰孺悲欲見孔子孔¶
子辝之以疾將命者岀户取瑟而歌使之聞之¶
又曰仲尼問曽哲曰㸃尓何如皷瑟希鏗尓捨瑟而作曰¶
暮春者春服旣成冠者五六人童子六七人浴乎沂風乎¶
舞雩詠而歸¶
周書曰師曠見太子晉師曠束躅其足曰善哉善哉王子¶
曰太師乎何舉足驟師曠曰天寒之躅是以數舉也王子¶
曰請入坐遂敷席注瑟師曠曰歌無射曰國誠寕矣逺人¶
來觀脩義經矣好樂無荒乃注瑟於王子¶
漢書曰萬石君石&KR0108;其父趙人姉能鼓瑟髙祖曰&KR0002;能從¶
我乎曰願盡力於是髙祖召其姉爲美人¶
又楊惲報孫㑹宗書曰惲本𥘿人能爲𥘿聲婦趙女也雅¶
<pb:KR3k0012_SBCK_576-4b>¶
善鼓瑟¶
又曰莽何羅及走趍卧内頋入行觸寳瑟僵仆金日磾得¶
抱何羅因呼曰何羅反¶
吕氏春秋曰古朱襄氏之治天下多風陽氣畜積果¶
實不成故王建作爲五絃之瑟以來隂以定群瞽瞍制¶
五絃之瑟作十五之絃舞益以八絃爲二十三絃(髙誘曰/王建朱)¶
(襄之/臣)¶
慎子曰公輸子巧用材也不能以檀爲瑟¶
韓詩外傳曰趙王使人於楚鼓瑟遣之曰無失吾言使者¶
受命伏而不起曰大王鼓瑟未甞&KR0002;今日之悲也王日然¶
鼓瑟者固方調也使者曰調則可記其柱王曰不可天有¶
燥濕&KR0093;有緩急柱有推移不可記也使者曰臣請此以諭¶
楚之去趙千有餘里亦有&KR0123;凶之變凶則弔之&KR0123;則賀之¶
<pb:KR3k0012_SBCK_576-5a>¶
猶柱之有推移不可記¶
典略曰百里奚虞大夫晉君以女爲𥘿穆夫人用奚爲媵¶
奚亡走宛楚人執之𥘿穆公知其賢欲厚貨以求之恐楚¶
不與乃以羖羊皮贖之號五羖大夫𥘿遂以覇奚相𥘿其¶
妻傭浣入宫見琴者　之自言能鼓瑟歌曰百里奚母已¶
死葬南溪墳巳覆以紫春莫&KR0058;搤伏雞西入秦五羖皮今¶
日冨貴&KR0162;我爲百里奚乃識之〇尸子曰夫瑟二十五絃其¶
僕人鼓之則爲𥬇賢者以其義鼓之欲樂則樂欲悲則悲¶
雖有暴君爲之立變¶
丗夲曰庖羲氏作瑟瑟㓗也一使人精㓗於心淳一於行¶
也¶
王子年拾遺録白圎山其形圎也有木林疾風震地而林¶
木不動以其木爲瑟故曰静瑟也黄帝使素女鼓庖羲氏¶
<pb:KR3k0012_SBCK_576-5b>¶
之瑟滿席悲不能已後破爲七尺二寸二十五絃¶
韓子曰齊宣王問巨倩曰儒者鼓瑟乎對曰不也瑟者也¶
以小絃爲大聲以大絃爲小聲是細大以易序貴賤易位¶
儒者爲害義故不能宣王曰善¶
　　　　　筝¶
&KR0003;文曰筝皷絃筑身樂也¶
風俗通曰謹按樂記筝五絃筑身也今并涼州筝形如瑟¶
不知誰作也按京房制五音唯加瑟十三絃此乃筝也今¶
雅樂筝十二絃他樂皆十三絃如筝稍小曰雲和樂府不¶
用¶
史記曰𥘿逐客李斯上書曰夫擊甕缶彈筝&KR0366;髀而歌¶
嗚嗚使快耳者真𥘿之聲¶
晉書曰謝安壻王國寳專利無檢行安𢙣其人每抑之武¶
<pb:KR3k0012_SBCK_576-6a>¶
帝末年𥊏酒而㑹稽王道子昏醟尤甚於是國寳䜛䛕之¶
計稍行於王相之間而好利險陂之徒以安功名盛極構¶
之嫌𨻶遂成帝召桓伊飲讌謝安侍坐帝令伊吹笛伊神¶
色無迕即吹爲一弄乃放笛云臣於筝分乃不及笛然自¶
以韻合歌管請筝歌并請吹笛人帝善其調逹乃勑御府¶
對曰御府於臣必自不合臣有一奴善相便串帝弥賞其¶
放率乃許召之奴旣吹笛伊便撫筝而歌曰爲君旣不易¶
爲臣良獨難忠信事不顯乃有見疑患周旦佐文武金縢¶
功不刋推心輔王政二叔反流言其聲慷&KR0099;俯仰可觀安¶
泣下沾衿乃越席而就之捋其&KR0161;曰使君於此不凢帝甚¶
有愧色¶
梁書曰羊偘字祖忻身長七尺八寸雅愛文史及孫吴兵¶
法&KR0078;妾列侍窮極奢靡有彈筝人陸大喜著鹿角𤓰長七¶
<pb:KR3k0012_SBCK_576-6b>¶
寸舞人張浄琬𦝫圍一尺六寸時人咸云能掌上舞¶
俗&KR0003;曰謝仁祖爲豫州主簿在桓温閣下聞其善彈筝便¶
呼之旣至取筝與令彈謝即理絃撫筝因歌曰秋風意殊¶
道桓大以此知之取謝引詣府¶
襄[沔-丏+丐]記曰辛居士名宣仲隴西人大明末寓居襄陽縣西¶
六里多植松竹栖遟其下静嘿不交塵俗林中起一草廬¶
容𦞃而已善彈筝與淮南胡陶京兆駱惠度同志爲友常¶
共讌集此林陶能吹笛惠度工歌拾林下絃管道韻時人¶
謂之三公樂宋邵陵王休&KR0002;爲南雍州刺史躬徃浩焉宣¶
仲正在林中彈筝了不廻顧逡廵致筝於席延邵陵與語¶
&KR0138;&KR0274;寒温而巳時邵陵客有述其旨者授筝令彈再三固¶
請荅曰(幸非王門伶人何事見逼所勝於君/者正舉止自由若聞君鞫躬復與君)何異占對詳¶
雅衆不能屈齊文惠臨州吴興沈約奉教聘引並不降志¶
<pb:KR3k0012_SBCK_576-7a>¶
約乃共論文章宣仲輙言莊老旣各言其志不能相屈建¶
武中遇疾卒惠度及陶並不知所終¶
英雄記曰吕布詣𡊮紹紹患之布不自安因求還洛陽紹¶
聽之丞制使領司&KR0674;校尉遣壯士送布而隂殺之布疑其¶
圗巳乃使人鼓筝於悵中潜自遁出夜中兵起而布己亡¶
紹聞懼爲患募追之皆莫敢近遂復歸¶
燉煌實録曰索丞宗伯夷成善鼓筝悲歌能使喜者墮淚¶
改調易謳能使戚者起舞時人号曰雍門周¶
魏畧曰游楚好音樂乃畜琵琶筝每行　將以自隨¶
吴質別傳曰魏文帝與吴質書曰斬泗濱之梓以爲筝¶
傳子曰郝素善彈筝雖伯牙妙手吴&KR0078;竒聲何以加之¶
𫝊玄筝賦序曰以爲䝉恬所造今觀其器上崇似天下圎¶
似地中空准六合絃柱擬十二月設之則四象在皷之則¶
<pb:KR3k0012_SBCK_576-7b>¶
五音發斯乃智仁之器豈蒙恬亡國之臣所能閞思哉(合/清)¶
(樂筝並十有二絃他樂皆十三絃軋筝以行竹/潤其端而軋之彈筝以骨𤓰長寸餘以代指也)¶
　　　　　筑¶
樂書曰筑者形如頌琴施十三絃頂細肩圎品聲按柱鼓¶
法以左手扼之右手以竹尺擊之隨調應律唐代編入雅¶
樂也¶
釋名曰筑以竹鼓之也如筝細項(案今制身長四尺二寸/項長三寸圍四寸五分)¶
(項七寸五分闊七寸/五分下闊六寸五分)¶
史記曰髙漸離善擊筑與荆軻友見軻刺𥘿王不中而死¶
乃變姓名入𥘿欲爲軻報讎市中擊筑而乞人觀而美奏¶
之𥘿王聞召之於前擊之王恱猶以疑焉熏其兩目置於¶
帳中王躭之親近於漸離漸離望𥘿王歎息之聲舉筑以¶
擊中王𦞃王怒之¶
<pb:KR3k0012_SBCK_576-8a>¶
又曰髙祖過沛大享故人父老酒酣髙祖擊筑而歌曰大¶
風起兮雲飛揚威加海内兮歸故郷¶
又曰荆軻之燕與屠狗髙漸離飲於燕市酒酣髙漸離擊¶
筑荆軻和而於市中相樂也己而相泣旁&KR0002;無人¶
　　　　　準¶
京房曰準竹聲不可以度調故作準以定數準之狀如瑟¶
長一丈而十三絃隠間九尺以應黄鍾之九寸中央一絃¶
下有書分寸以爲六十律清濁之節矣¶
太平御覽卷第五百七十六¶
<pb:KR3k0012_SBCK_576-8b>¶
<pb:KR3k0012_SBCK_576-8b>¶
