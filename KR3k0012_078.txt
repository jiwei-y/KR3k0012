# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:02.857433
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 78
#+PROPERTY: FILE SB11n0727-078太平御覽-卷之七十八.
<pb:KR3k0012_SBCK_078-1a>¶
太平御覽卷第七十八¶
　皇王部三¶
　　　天皇　地皇　人皇¶
　　　有巢氏　燧人氏　太昊庖犧氏¶
　　　女媧氏　炎帝神農氏¶
　　　　　　天皇¶
項峻始學篇曰天地立有天皇十二頭號曰天靈治萬八¶
千歳以木德王¶
洞&KR0256;記曰天皇十二頭一姓十二人也¶
徐整三五暦紀曰溟涬始牙濛鴻滋萌歳起攝提元氣肇¶
啓有神靈人十三號曰天皇¶
洞紀曰古人質以頭爲數猶今數鳥獸以頭計也&KR0002;云十¶
頭鹿非十頭也¶
<pb:KR3k0012_SBCK_078-1b>¶
春秋緯曰天皇地皇人皇兄弟九人分爲九州長天下也¶
河圗括地象曰天皇九翼題名旋復¶
帝系譜曰天地&KR0004;起即生天皇治萬八千歳以木德王¶
遁甲開山圖曰天皇&KR0013;跡在柱州崑崙山下(榮氏注曰天/皇兄弟十二)¶
(人身皃相&KR0011;不可分别/治在柱州崑崙山也)¶
　　　　　地皇¶
項峻始學篇曰地皇十二頭治萬八千歳¶
洞紀曰地皇十二頭¶
帝系譜曰地皇治一萬八千歳以火德王¶
三五曆紀曰有神聖人十二頭號地皇¶
遁甲開山圖曰地皇興於熊耳龍門山(榮氏注曰地皇兄/弟十人靣皃皆如)¶
(女子皃皆相&KR0011;虵身/獸足生於龍門山中)¶
　　　　　人皇¶
<pb:KR3k0012_SBCK_078-2a>¶
春秋命暦序曰人皇氏九頭駕六羽乗雲車出谷口分九¶
州(宋均注曰九/頭兄弟九人)¶
項峻始學篇曰人皇九頭兄弟各三分人各百歳依山川¶
土地之&KR0020;財度爲九州各居其一乃因是而區別¶
遁甲開山圖曰人皇起於形馬(榮氏注曰人皇兄弟九人/生於形馬山身有九也)¶
三五曆紀曰有神聖人九頭號人皇(馬揔云一百六十五/代合四万五千六百)¶
(年)天皇地皇人皇爲太古¶
　　　　　有巢氏¶
禮曰昔先王未有宫室冬則居營窟夏則居橧巢(鄭&KR0007;注/曰冬則)¶
(居土暑則聚薪/柴居其上也)¶
項峻始學篇曰上古皆穴處有聖人教之巢居號大巢氏¶
今南方人巢居北方人穴處古之遺俗也(皇甫謚以爲有/巢在女媧之後)¶
韓子曰上古之丗人民少而禽獸多人不勝禽獸虵虺有¶
<pb:KR3k0012_SBCK_078-2b>¶
聖人作構木爲巢以避群害而人恱之使主天下號之曰¶
有巢氏¶
遁甲開山圖曰石樓山在琅邪昔有巢氏治此山南(王天/下百)¶
(有餘代未/詳年代也)¶
　　　　　燧人氏(無文籍未有/甲曆紀年歳)¶
易通卦驗曰燧皇始出握機矩表計&KR0115;圗其刻曰蒼渠通¶
靈(鄭&KR0007;注日矩法也燧皇丗謂燧人在伏犧前作其圖謂/之計&KR0256;時無書刻石而謂之耳刻曰蒼精渠肩之人能)¶
(通神靈/之意也)¶
尚書大傳曰燧人爲燧皇燧人以火紀火陽也陽尊故託¶
燧皇於天¶
禮含文嘉曰燧人始鑚木取火炮生爲熟令人無腹疾有¶
異於禽獸遂天之意故爲燧人¶
古史考曰古之&KR0004;人吮露精食草木實穴居野處山居則¶
<pb:KR3k0012_SBCK_078-3a>¶
食鳥獸衣其羽皮飲血茹毛近水則食魚鼈螺蛤未有火¶
化腥臊多害膓胃於是有聖人以火德王造作鑚燧出火¶
教人熟食鑄金作刃民人大恱號曰燧人¶
禮曰昔者先王未有火化(食腥/也)食草木之實鳥獸之肉飲¶
其血茹其毛(此上古/之時也)後聖人有作(作/起)然後脩火之利範金¶
(鉢作/噐用)合土(瓦瓴甓/及大)以炮以燔以烹以炙以爲醴酪¶
王子年拾遺録曰遂明國有大樹名燧屈盤万頃後世有¶
聖人逰日月之外至於其國息此樹下有鳥啄樹粲然火¶
出聖人感焉因用小枝鑚火號燧人氏¶
　　　　　太昊庖犧氏¶
皇王世紀曰太昊帝庖犧氏風姓也虵身人首有聖德都¶
陳作瑟三十六絃燧人氏没庖犧氏代之繼天而生首德¶
於木爲百王先帝出於震未有所因故位在東方主春象¶
<pb:KR3k0012_SBCK_078-3b>¶
日之明是稱太昊制嫁娶之禮取犧牲以充庖厨故號曰¶
庖犧皇後世音&KR0861;故或謂之密犧(一解云宓古伏字後設/以宓爲密故号曰密犧)¶
一號雄皇氏在位一百一十年¶
易下繫曰古者庖犧氏之王天下仰則觀象於天俯則觀¶
法於地中觀鳥獸之文與天地之冝近取諸身逺取諸物¶
於是始作八卦以通神明之德以&KR0011;萬物之情結繩而爲¶
網&KR0328;以畋以漁蓋取諸离¶
河圖曰伏犧禪於伯牛鑚木作火¶
易坤靈圖曰宓犧時立元部民易理¶
易通卦驗曰宓犧方牙蒼精作易無書以&KR0030;事(鄭&KR0007;曰宻/犧時質樸)¶
(柞易以爲政令而不書但/以&KR0030;其事之形象而巳)¶
詩含神霧曰大跡出雷澤華胥履之生伏犧(宋均注曰雷澤二/名華胥伏犧母)¶
禮含文嘉曰伏者別也犧者獻也法也伏犧德洽上下天¶
<pb:KR3k0012_SBCK_078-4a>¶
應之以鳥獸文章地應之以&KR0027;書伏犧乃則象作易卦¶
傳曰郯子曰太皡氏以龍紀故爲龍師而龍名(杜預注曰/太皡伏犧)¶
(氏風姓祖也有龍/瑞故以龍令官)¶
春秋內事曰伏犧氏以木德王天下天下之人未有室宅未有¶
水火之和於是乃仰觀天文俯察地理始畫八卦定天地¶
之位分隂陽之數推列三光建分八節以爻應氣凡二十¶
四氣消息禍福以制&KR0123;凶¶
又曰天地開闢五緯各在其方至伏犧乃合故以爲元¶
孝經援神契曰伏犧氏曰角衡連珠(宋均曰伏犧木精人/也曰角有骨表取象)¶
(日所出房所立有星也衡中有/骨表而連珠象玉衡有星也)¶
又曰鈞命决曰華胥履跡恠生皇犧(跡靈威仰之跡也履/跡而生以爲竒恠也)¶
遁甲開山圖曰&KR0311;夷山四絶&KR0012;立太昊之治伏犧生處¶
帝系譜曰伏犧人頭虵身以十月四日人定時生¶
<pb:KR3k0012_SBCK_078-4b>¶
崔寔政論曰太昊之世設九庖之官魏陳王曹植庖犧賛¶
曰木德風姓八卦創焉龍瑞名官法地象天庖犧厨&KR0021;祀¶
&KR0328;網漁畋瑟以像時神德通&KR0007;¶
　　　　　女媧氏¶
帝王世紀曰女媧氏亦風姓也承庖犧制度亦虵身人首¶
一號女希是爲女皇未有諸侯有共工氏任智刑以強伯¶
而不王以水承木非行次故易不載¶
歸蔵曰昔女媧筮張雲幕枚占之曰&KR0123;昭昭九州日月代¶
極平均&KR0095;地和合四國¶
山海經曰女媧之膓化爲神處粟廣之野(郭璞注曰女媧/古神女而帝者)¶
(人靣虵身一日中七十變其/膓化爲此神粟廣野名也)¶
禮曰女媧之笙簧(女媧三皇承宓羲者笙簧笙中/之黄也世本曰女媧作笙簧也)¶
淮南子曰徃古之時四極廢九州裂天不兼覆地不周載¶
<pb:KR3k0012_SBCK_078-5a>¶
火濫焱而不㓕水浩溔而不息猛獸食精民(髙誘注曰/精善也)鷙¶
鳥攫老弱於是女媧錬五色石以&KR0024;蒼天(女媧隂事佐/伏犧治者也)斷¶
鼇足以立四極(黒龍水精也故力牧大山稽殺之以止&KR0040;/也濟猶乾也兾刑九州中謂合四海之内)¶
積蘆&KR0069;以止&KR0075;水(蘆葦也葦生於水故積聚其&KR0069;/以止於&KR0075;水平地出水爲&KR0075;水)民生皆¶
方州抱周天(方州/地也)和春陽夏殺秋約冬枕方&KR0230;繩(方矩四/寸也&KR0230;)¶
(繩直身/而卧也)¶
風俗通曰俗&KR0003;天地開闢未有人民女媧摶黃土作人劇¶
務力不暇供乃引繩於絙泥中舉以爲人故冨貴者黃土人¶
也貧賤凢庸者絙人也¶
遁甲開山圖曰女媧氏没大庭氏王有天下五鳯異色次¶
有栢皇氏中央氏栗陸氏驪連氏赫胥氏尊盧氏祝融氏¶
混沌氏昊英氏有巢氏&KR0081;天氏隂康氏朱襄氏無懷氏凢¶
十五代皆襲庖犧之號自無懷氏巳上經史不載莫知都¶
<pb:KR3k0012_SBCK_078-5b>¶
之所在(共工氏水德居木火之間霸而不王女媧是三皇/之一稱三皇者多有不同以太昊炎帝爲二皇其)¶
(二或&KR0091;女媧或稱祝融或&KR0091;共工未知孰是自女/媧至無懷十五代合一万七千七百八十七歳)¶
魏陳王曹植女媧賛曰古之國君製造笙簧禮物未就¶
軒轅纂成或云二君人首虵形神化七十何德之靈¶
　　　　　炎帝神農氏¶
帝王丗紀曰神農氏姜姓也母曰任姒有喬氏之女名登¶
爲少典妃逰於華陽有神龍首感女登於常羊炎帝人身¶
牛首長於姜水有聖德以火承木位在南方主夏故謂之¶
炎帝都於陳作五&KR0246;之琴凢八丗帝承帝臨帝明帝直帝¶
來帝哀帝揄岡又曰夲起烈山或時稱之一號魁隗氏是¶
爲農皇或曰帝炎諸侯夙沙氏叛不用命炎帝退而修德¶
夙沙之民自攻其君而歸炎帝營都于魯重八封之數究¶
八八之體爲六十四卦在位百二十年而崩塟長沙¶
<pb:KR3k0012_SBCK_078-6a>¶
易下繫曰神農氏作斵木爲耜楺木爲耒耒耜之利以教¶
天下蓋取諸益¶
禮含文嘉曰神者信也農者濃也始作耒耜教民耕其德¶
濃厚&KR0002;神故爲神農也¶
古史考曰炎帝以火應故置官師皆以火爲名¶
傳曰郯子曰炎帝以火紀故爲火師而火名(杜預注曰神/農姜姓之祖)¶
(也有火瑞以火/紀事名官也)¶
春秋命曆序曰有神人名石耳倉色大眉戴玉理(日月清/明有次)¶
(序故神應和氣以生也/玉理猶玉英玉勝也)駕六龍出地輔號皇神農始立地¶
形甄度四海東西九十萬里南北八十一萬里(所爲如此/其教如神)¶
(農殖樹木使民粒食故天下號曰皇神/農也甄紀地形逺近山川林澤所至)¶
孝經鈎命決曰任巳感龍生帝魁(任巳帝魁之母也魁/神農名巳或作似也)¶
典略曰武王滅紂封神農之後於譙¶
<pb:KR3k0012_SBCK_078-6b>¶
文子曰赤帝爲火灾故黃帝禽之¶
越絶書曰神農不貪天下而天下共冨之不以其智自貴¶
於人而天下共尊之¶
莊子曰妸荷甘與神農同學於老龍&KR0123;神農隱机闔户晝¶
&KR0661;妸荷甘日中奓户而入曰老龍死矣神農隱几擁杖而¶
起嚗然放杖而&KR0015;曰天知予僻陋慢誕故弃予也而死巳¶
(悟死不足驚/故還放杖&KR0015;)¶
尸子曰神農氏夫&KR0018;妻戴以治天下堯曰朕之比神農猶¶
旦之與昏也¶
又曰神農氏七十丗有天下豈毎丗賢哉牧民易也¶
淮南子曰古者民茹草飲水採樹木之實食蠃蚌之肉時¶
多&KR1028;病毒傷之害於是神農乃始教民播種五&KR0150;相&KR0095;地¶
之冝燥濕肥墝髙下嘗百草之滋味(泉/水)之甘苦令民知所¶
<pb:KR3k0012_SBCK_078-7a>¶
避就當此之時一日而七十毒¶
又曰神農之治天下也神農馳於國中知不出於四域懷¶
其仁誠之心甘&KR0040;以時五&KR0150;蕃殖春生夏長秋收冬藏月¶
省時考終歳獻貢以時嘗&KR0150;祀于明堂之制有善而無惡¶
風&KR0040;不能襲燥濕不能傷養民以公其民樸重端慤不忿¶
争而財足不勞形而成功因天地之貢資而與之和同是¶
故威厲而不試刑措而不用法省而不煩教化如神其地南¶
至交阯北至幽都東至陽谷西至三危莫不聽從當此之¶
時法寛刑緩囹圄空虚而天下壹俗莫懷姦心¶
又曰神農皇帝襲九空重九望(九空九天也/九望九地也)神農本草曰¶
神農稽首再拜問於太一小子曰曾聞古之時壽過百歳¶
而殂落之咎獨何氣使然耶太一小子曰天有九門中道¶
最良神農乃從其嘗藥以　救人命¶
<pb:KR3k0012_SBCK_078-7b>¶
周書曰神農之時天&KR0040;粟神農耕而種之作陶冶斤斧爲¶
耒耜鉏耨以懇草莽然後五&KR0150;興¶
吕氏春秋曰神農教曰士有當年不耕者則天下或受其¶
飢矣女有當年不績者則天下或受其寒矣故夫親耕妻¶
親績○賈&KR0105;書曰神農以爲走禽難以乆養民乃求可食¶
之物嘗百草實察鹹苦之味教民食&KR0150;¶
陸景典略曰神農嘗百草嘗五&KR0150;蒸民乃粒食¶
荆州圖記曰永陽縣西北二百三十里厲郷山東有石穴¶
昔神農生於厲郷禮所謂烈山氏也後春秋時爲厲國穴¶
髙三十丈長二百丈謂之神農穴¶
太平御覽卷第七十八¶
