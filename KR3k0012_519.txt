# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:27.355533
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 519
#+PROPERTY: FILE SB11n0727-519太平御覽-卷之五百一十九.
<pb:KR3k0012_SBCK_519-1a>¶
太平御覽卷第五百一十九¶
宗親部九¶
　　孫　女　子壻¶
　　　　孫¶
爾雅曰子之子爲孫孫之子爲曽孫曽孫之子爲玄孫&KR0007;¶
孫之子爲來孫(言有徃/來之親)來孫之子爲昆孫(昆後/也)昆孫之子¶
爲仍孫(仍重/也)仍孫之子爲雲孫(言輕逺/&KR0002;浮雲)¶
毛詩文王有聲曰貽厥孫謀以燕翼子¶
禮記曲記曰君子抱孫不抱子此言孫可以爲王父尸(以/孫)¶
(與祖昭/穆同也)子不可以爲王父尸¶
又&KR0258;記曰&KR0021;稱孝子孝孫䘮稱哀子哀孫¶
史記曰張蒼父不滿五尺蒼長八尺蒼子復長八尺餘孫¶
&KR0011;長六尺¶
<pb:KR3k0012_SBCK_519-1b>¶
後漢書曰龐叅字仲連緱氏人拜漢陽太守郡民任棠有¶
竒節隱教叅到先候之棠不與言但拔薤一大本水一盆¶
致于屏前自抱孫兒伏于户下(見逸/民部)¶
又曰虞詡字&KR0155;卿陳國人孝飬祖母縣舉爲順孫¶
又曰馮氏兄弟形皆偉壯唯馮勤祖父偃長不滿七尺常耻¶
短陋恐子孫似之乃爲子伉娶長妻生勤勤長八尺三寸¶
魏志曰王粲字仲宣山陽人蔡邕見而竒之時邕顯貴車¶
馬填門粲在門邕倒屣迎之粲年㓜皃弱短小　座皆驚¶
邕曰此王公之孫有異才吾不如也吾家所有書籍當悉¶
與之¶
晉書曰張慿字長宗祖鎮蒼梧太守慿年數歳鎮謂其父¶
曰我不如汝汝有佳兒慿曰阿翁詎冝以子戯父乎¶
又曰李宻字令伯父早亡母改醮祖母劉氏躬撫飬宻奉¶
<pb:KR3k0012_SBCK_519-2a>¶
事以孝謹聞有暇即講學志疲師事譙周周門人方之游¶
夏太始&KR0004;徴爲洗馬宻以祖母年老上表自陳曰母孫二¶
人更相爲命(巳具祖/門中)¶
又曰李胤字伯祖敏爲公孫度所迫浮海莫知所終子娶¶
妻生㣧遂絶房内以憂卒㣧以祖不知所亡設木主以事¶
之由是顯名¶
宋齊語録曰虞愿字士恭㑹稽人祖爲給事中中庭有橘¶
&KR0035;冬熟子孫争取愿獨不取祖及家人並異之¶
又曰張元字孝始祖䘮明三年元每憂涕讀佛書以求福¶
祐後見藥師經云盲者得視遂請七僧燃燈七日七夜轉¶
藥師經行道毎自責曰爲孫不孝使祖䘮明今以燈施普¶
照法界願祖目見明元求代暗其夜夢一老人以金鎞治¶
其祖目謂之曰勿悲三日之後必差元于夢中喜躍驚覺¶
<pb:KR3k0012_SBCK_519-2b>¶
乃遍告家人居三日祖目果漸見明從此遂差¶
後周書曰薛登字景猷汾隂人早䘮父家貧以飬祖母暇¶
則覽文籍躬耕以孝見稱¶
列子曰北山愚公者年且九十面山而居懲山北之寒出¶
入之迂也遂率子孫荷檐叩石墾壌箕畚運於北海之尾¶
河曲智叟&KR0015;而止之愚公長息曰雖我之死有子在焉子¶
又生孫孫又生子子又生孫孫孫子子無窮匱也而山不¶
加増何苦不平河曲智叟無以應之¶
又曰舜問乎丞曰道可得而有夫道性命非汝有也是天¶
地之委順也子孫非汝有也是天地之委蛻也¶
陳留志曰范喬字伯孫年二歲祖父馨臨終執其手曰恨¶
不見汝成人因以所用硯留與之後家人告喬喬執其硯¶
涕泣¶
<pb:KR3k0012_SBCK_519-3a>¶
孝子傳曰原榖者不知何許人祖年老父母厭患之意欲¶
棄之榖年十五涕泣苦諌父母不從乃作輿舁棄之榖乃¶
隨収輿歸父謂之曰爾焉用此㐫具榖云後父老不能更¶
作得是以取之耳父感悟愧懼乃載祖歸侍飬尅巳自責¶
更成純孝榖爲純孫¶
又曰吴郡陸仲元者晋太尉玩曽孫自玩至仲四丗爲侍¶
郎時人方之全張二族¶
幽明録曰許遜少&KR0012;不識祖墓傾心所感忽見祖語曰我¶
死三十餘年於今得正葬是汝孝悌之至因舉標牓曰可¶
以此下求我於是迎䘮葬者曰此墓中當出一侯及小縣¶
長¶
　　　　　女¶
禮記内則曰女子出門必擁蔽其面夜行以燭無燭則止¶
<pb:KR3k0012_SBCK_519-3b>¶
又曰女子十年不出(&KR0106;居/内也)姆教婉娩聽從(婉謂言語也言/語婉之言媚也)¶
(媚謂容/㒵也)執麻枲治&KR0093;繭織紝組紃學女事以共衣服觀於¶
&KR0021;祀納酒漿籩豆&KR0577;醢醴相助奠(當乃女/時而知)十有五年而笄¶
二十而嫁凡女拜上右手(右隂/也)¶
左傳襄五曰&KR0004;宋芮司徒生女子赤而毛棄諸堤下恭&KR0078;¶
之妾取以入長而美名之曰棄¶
榖梁傳曰禮送女父不下堂母不出門父誡之曰謹慎從¶
汝舅之言母誡之曰謹愼從汝姑之言諸母鞶紳誡之曰¶
謹愼從汝父母之言無違宫事¶
史記曰齊太倉令淳于公有罪當刑詔徙繫長安獄公無¶
男有女五人將行罵曰生子不生男緩急非有益小女緹¶
縈隨父至長安上書曰妾父爲吏齊中皆稱其廉平今坐¶
法當刑妾願入官没爲婢贖父之罪書奏天子悲憐其意¶
<pb:KR3k0012_SBCK_519-4a>¶
遂爲除肉刑¶
漢書曰王章爲京兆尹爲大將軍王鳯所䧟下廷尉獄妻¶
子皆收章小女年十二夜起號&KR0152;曰每旦獄上呼囚常至¶
九今八而止我家君素剛烈先死者必我君也及明問之¶
果章死矣¶
東觀漢記曰孝女郁字叔異五歳母不能食郁亦不肯食¶
故字曰異也¶
後漢書曰孔融&KR0013;誅女年七歳㓜弱遂得全&KR0009;住佗舎王¶
人有遺肉汁男飲之女曰今日之禍豈得乆活何賴肉味¶
乎或有言於曹操収之將殺女謂兄曰&KR0002;死而有知得見¶
父母豈非志願乃延頸就刑¶
&KR0051;書曰周顗母李氏名絡秀汝南人少時在室顗父俊爲¶
安東將軍時甞出獵遇雨至絡秀之家㑹秀父兄不在絡¶
<pb:KR3k0012_SBCK_519-4b>¶
秀見周俊至與一婢於内宰猪具數十人饌甚精而不聞¶
人聲俊怪使覘之獨見一女甚美因求爲妾其父兄不許¶
絡秀曰門户殄瘁何惜一女&KR0002;連貴族將來庻有大益父¶
兄遂許之生顗嵩謨而顗等才長絡秀謂之曰我屈節爲¶
汝家妾門户計耳汝不與我家爲親吾亦何惜餘年顗等¶
從命由此李氏遂得爲方雅之族¶
又曰胡奮字玄威安定人爲護軍太始末武帝怠於政事¶
而躭於顔色大採公卿女以爲六宫奮女選爲貴人唯有¶
一男爲南陽王友早亡及聞女爲貴人哭曰老奴不死唯¶
有二子男入九地之下女升九天之上甞謂后父楊駿曰¶
卿恃女更豪耶見前代與帝家婚末有不滅門者見君所¶
措益速禍耳駿曰卿女不在天子家乎奮曰我女爲卿作¶
妾耳¶
<pb:KR3k0012_SBCK_519-5a>¶
又曰羊躭妻辛氏字憲英魏侍中辛毗之女也聦明有才¶
鍳&KR0004;文帝爲太子抱毗項曰知我喜否毗以告憲英英曰¶
太子代君主社稷者也代君不可以不慼主國不可以不¶
懼今冝慼而反喜何以能乆魏其不昌乎¶
又曰&KR0598;懷太子妃太尉王衍之女字惠風太子廢衍請絶¶
婚而歸惠風號泣行路流涕後劉曜䧟洛陽以惠風賜其¶
下將妻之惠風抜劒拒曰吾太尉之女太子之妃誓不爲¶
逆胡所辱遂害之¶
又曰韋逞母宗氏家丗儒學母早䘮父躬飬之及長授以¶
周官音義謂曰丗傳儒業無男可傳汝冝授之勿令絶丗¶
又曰吴隱之字處黙濮陽人謝石請爲將軍主簿隱之將¶
嫁女石知其儉素令移　厨帳就其家經營使者至方見¶
賣犬此外蕭然無辦¶
<pb:KR3k0012_SBCK_519-5b>¶
又曰靳康女不知何許人美姿容有志操劉曜誅靳氏訖¶
將納其女爲妾女曰陛下旣誅其父母焉用妾爲妾聞逆¶
人之誅也尚汚宫伐樹况其子女乎號泣請死曜慙乃固¶
免之¶
晏子春秋曰齊景公有所愛槐樹令吏守之犯槐者刑傷¶
槐者死有不聞令而犯之者吏收之將加罪犯者之女&KR0003;¶
晏子曰妾聞明君不爲禽獸以殺人今君以樹木之故殺¶
妾父&KR0012;妾身恐害明君之政損明君之義晏子早朝而復¶
其言於君公乃令吏罷守槐之役出犯槐之囚¶
華陽國志曰荀崧小女灌㓜有竒節崧爲襄城太守爲杜¶
曽所圍力弱食盡欲投於故吏平南將軍石覽計無所出¶
灌時年十三乃率勇士數十人踰城突圍夜出賊追甚急¶
灌督厲將士且戰且前後得入曽陽山&KR0023;免得向覧乞¶
<pb:KR3k0012_SBCK_519-6a>¶
師又爲崧書與南中郎將周訪仍結弟兄訪即遣子撫率¶
三千人㑹石覽俱救崧賊聞兵至散走灌之力也¶
又曰王廣女美姿容性慷&KR0099;有丈夫之節廣仕劉聦爲西¶
楊州刺史蠻梅芳攻䧟楊州廣&KR0013;殺王年十五芳納之於¶
闇室中擊芳不中芳曰何故反王曰蠻畜我誅父賊吾聞¶
之父讎不同天母讎不同地汝逆害人父母復以無禮凌¶
人吾所以不死者欲誅汝爾所恨不得梟汝首於通逹以¶
塞大耻乃自殺¶
又曰楊&KR0078;生自寒素父坐獄楊渙爲尚書郎告歸&KR0078;乃邀¶
道扣渙馬訟父罪言詞慷&KR0099;涕泣摧感渙&KR0598;之語郡縣令¶
爲出其父因竒其才爲子文方以禮聘之¶
汝南先賢傳曰戴良字叔鸞嫁五女皆布裙無縁¶
蔡琰別傳曰琰邕之女年六歲邕夜中鼓琴絃絶琰曰第¶
<pb:KR3k0012_SBCK_519-6b>¶
二絃邕乃故絶一絃琰曰第四絃邕曰汝偶得中之琰曰¶
昔吴季礼觀樂知國之興亡師曠吹律識南風之不競由¶
此言之何得不知邕竒之¶
異苑曰順陽南郷楊豊爲虎所噬女香年十四手無寸刄¶
直搤虎頭父遂得免¶
　　　　　子壻¶
爾雅曰子之夫爲壻壻之父爲姻兩壻相謂爲亞¶
儀禮曰壻女子之夫傳曰何以服緦布之也¶
左傳桓公曰&KR0021;仲專使其壻雍糾殺之雍&KR0078;知之謂其母¶
曰父與夫孰親其母曰人盡夫也父一而巳胡可比焉遂¶
告&KR0021;仲曰雍氏舎其室而將享子于郊吾惑之以告&KR0021;仲¶
殺雍紏尸諸周氏之汪公載以出曰謀及婦人冝其死也¶
又文下曰趙穿&KR0051;君之壻也¶
<pb:KR3k0012_SBCK_519-7a>¶
論語曰子謂公治長可妻也雖在縲紲之中非其罪也以¶
其子妻之南容三復白圭孔子以其兄之子妻之¶
史記曰陳餘者大梁人好儒術數遊趙冨人公乗氏以其¶
女妻之知餘非庸人¶
漢書曰京房字君明東郡人習易淮陽憲王舅張&KR0054;從京¶
房受學以女妻房房與相親¶
後漢書曰馬融扶風人爲人美辝貌有俊才&KR0004;京兆摯恂¶
以儒術教授隠于南山不應徴聘從其逰學通經籍恂遂¶
竒融才以女妻之¶
晉書曰韓謐字長深母賈氏賈充少女也父壽自德眞南¶
陽人美貌充辟爲司空&KR0122;充讌賔僚女從青璅中窺見壽¶
恱焉感想發於寤寐有婢徃壽家&KR0003;其光彩艶逸壽聞動¶
心令通慇懃壽勁捷過人至夕踰垣而入家人莫知唯充¶
<pb:KR3k0012_SBCK_519-7b>¶
覺女悅暢異於常日時西域有貢香毎着人衣一月不歇¶
帝甚貴之唯以賜充女宻盗以遺壽僚佐與充宴聞香芬¶
馥自此充意女與壽通乃夜半佯有盗驚起行之唯東北¶
角有狐狸行處充考問女左右知之充遂因妻焉¶
又曰郄鍳使門生求女壻於王導導令自東廂徧觀諸子¶
門生歸謂鍳曰王氏諸少年並佳然聞信至咸自矜待唯¶
一人在東床坦腹食獨&KR0002;不聞鍳曰此正佳壻也訪之乃¶
羲之也¶
宋書曰劉秀十餘歳時與諸兄戲忽有一大蛇來勢甚猛¶
莫不驚怖秀知獨不動衆共異焉東海何承天雅相知器¶
以女妻之¶
齊書曰謝眺爲王敬則壻曽告敬則其女常懷刀欲報眺¶
眺不敢相見及當拜吏部謙挹尤甚尚書郎范縝嘲曰卿¶
<pb:KR3k0012_SBCK_519-8a>¶
人才無慙小選俱恨不可刑于寡妻眺有愧色及臨誅歎¶
曰天道其不可昧乎我不殺王公因我而死¶
三十國春秋曰前趙殷州刺史杜廣&KR0004;爲劉景廐卒以馬¶
肥良引爲直士侍立通夜末曽休倦景因問之廣流涕申¶
曲有章條景執其手曰吾罪人也乆&KR0018;賢者謂妻曰爲女¶
求夫三年不&KR0116;厩中有麒麟於是妻之¶
捜神記曰陽公字雍伯洛陽人至情篤孝父母終殁葬無¶
終山陽公常爲人&KR0024;履終不取價無終山上無水陽公乃¶
行車汲水作義漿居三年有一人就陽公飲出一&KR0155;石子¶
與之使向有平好地有石處種之玉當生其中并得好婦¶
陽公後種其石數年時徃看玉子生焉北平徐氏有女甚¶
有名行人多求不許陽公有佚氣試求焉徐氏以爲狂乃¶
戲媒人曰雍伯能得白璧一&KR0031;來當聽爲婚致命雍伯於¶
<pb:KR3k0012_SBCK_519-8b>¶
種石中索得五&KR0031;白璧以至徐氏大驚遂以女妻之¶
太平御覽卷第五百一十九¶
