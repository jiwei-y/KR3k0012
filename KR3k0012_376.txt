# -*- mode: mandoku-view -*-
#+TITLE: 太平御覽
#+DATE: 2015-09-23 10:14:02
#+PROPERTY: LASTPB  <md:KR3k0012_SBCK_375-1a>
#+PROPERTY: JUAN 377


<md:KR3k0012_SBCK_376-1a>¶
<pb:KR3k0012_WYG_376-1a>
欽定四庫全書
　太平御覽卷三百七十六¶
　　　　　　　　　　　　宋　李昉等　撰
　　人事部一十七¶
　　　心　　　　　　　　肝
　　　肺　　　　　　　　脾
　　　腎¶　　　　　　　　膽
　　　胃　　　　　　　　腸
<pb:KR3k0012_WYG_376-1b>
　　　膀胱　　¶　　　　　尻
　　　　心¶
釋名曰心纎也所識纎㣲無物不貫也¶
禮記禮運曰欲惡者心之大端也人蔵其心不可測度
也¶美惡皆在心不見其色也欲一以窮之舍禮何以哉¶
又祭義曰致樂以治心則易直子諒之心油然生矣易
直¶子諒之心生則樂樂則安安則久久則天天則神天
則不¶言而信神則不怒而威致樂以治心者也
<pb:KR3k0012_WYG_376-2a>
又緇衣曰子曰民以君為心君以民為體心莊則體舒
心¶肅則容敬心好之身必安之君好之民必欲之心以
體全<md:KR3k0012_SBCK_376-1b>¶亦以體傷君以民存亦以民亡¶
又大學曰欲脩其身者先正其心¶
左傳莊公曰楚武王伐隨入告夫人鄧曼曰余心蕩矣
鄧¶曼歎曰王禄盡矣盈而蕩天之道也故臨武事將發
大命¶而蕩王心焉若師徒無虧王薨於行國之福也王
遂行卒¶於樠(音/門)木之下
<pb:KR3k0012_WYG_376-2b>
又昭公五年曰周景王鑄無射冷州鳩曰王其以心疾
死¶乎¶
毛詩柏舟曰我心匪石不可轉也我心匪席不可卷也¶
又谷風曰習習谷風以隂以雨黽勉同心不宜有怒¶
又小弁曰我心憂傷惄焉如𢷬¶
又巧言曰他人有心予忖度之¶
周易上繫曰二人同心其利斷金<md:KR3k0012_SBCK_376-2a>¶尚書仲虺之誥曰以義制事以禮制心
<pb:KR3k0012_WYG_376-3a>
又太甲下曰有言逆于汝心必求諸道(人以言拂違汝/心必以道義求)
(其意¶勿/拒逆之)¶
又説命曰啓乃心沃朕心¶
又泰誓曰受有臣億萬惟億萬心(人執異心/不和諧)予有臣三
千¶惟一心(三千一心/言同欲)¶
又曰斮朝渉之脛剖賢人之心¶
又酒誥曰誕惟厥縱滛泆于非彛用燕䘮威儀民罔不
䀌¶傷心
<pb:KR3k0012_WYG_376-3b>
又周官曰作徳心逸日休作偽心勞日拙(為徳直道而/行於心逸豫)
(而名¶日美為偽飾巧百端於/心勞苦而事日拙不可為)¶
論語曰七十而從心所欲不踰矩¶
又曰囘也其心三月不違仁<md:KR3k0012_SBCK_376-2b>¶史記曰呉公子季札初使北過徐君好季札劒口弗敢
言¶季札心知之為使上國未獻還至於徐徐君已死於
是乃解¶其寳劒繫之徐君塚樹去從者曰徐子已死尚
誰予乎¶季子曰不然始吾心已許之豈以死倍吾心哉
<pb:KR3k0012_WYG_376-4a>
戰國䇿曰蘇秦為趙合從於楚威王曰秦虎狼之國不
可¶親寡人卧不安席食不甘味心揺揺然如懸旌無所
終薄¶
漢書張耳傳曰上從東垣過柏人欲宿心動帝曰柏人
者¶廹於人也不宿而去¶
又鄭崇傳曰尚書令趙昌佞諂素害崇知其見䟽因奏
崇¶與宗族通疑有姧請治上責崇曰君門如市人何以
欲禁¶切主上崇曰臣門如市臣心如水
<pb:KR3k0012_WYG_376-4b>
東觀漢記曰許輔平原人為縣門下小吏縣令劉䧺為
賊¶所攻欲以矛刺䧺輔前叩頭以身代䧺賊等遂㦸刺
輔貫心<md:KR3k0012_SBCK_376-3a>¶洞背即死東郡太守捕得賊以狀上詔書傷痛
之¶
蜀志曰劉琮聞曹公來征遣使請降先主在樊聞之率
衆¶南行諸葛亮與友人徐庶並從為曹公所追獲庶母
庶辭¶先主而指其心曰本欲與將軍共圖王覇之業者
以此方¶寸之地也今失老母方寸亂矣無益於事請於
<pb:KR3k0012_WYG_376-5a>
此别遂詣¶曹公¶
晉書曰張華被誅華曰臣先帝老臣中心如丹臣不愛
死¶懼王室之難禍不可測也¶
又曰阮咸與籍為竹林之遊太原郭奕髙爽為衆所推
見¶咸而心醉不覺歎焉¶
又曰顧和王導為揚州辟從事月旦當朝未入停車門
外¶周顗遇之和方釋風夷然不動顗既過顧指和心曰
此中¶何所有和徐應曰此中最是難測地顗入謂導曰
<pb:KR3k0012_WYG_376-5b>
卿州吏<md:KR3k0012_SBCK_376-3b>¶中有一令僕才導亦以為然¶
齊書曰陸慧曉匪躬清恪風神俊朗何㸃每歎曰慧曉
心¶如月鏡遇形觸物無不朗然¶
又曰南陽宋元卿有志行早孤為祖母所養祖母病元
卿¶在逺輙心痛大病則大痛小病則小痛以此為常¶
南史曰賀道養工卜筮經遇工歌女人病死為筮之曰
此¶非死也天帝召之歌耳乃以土塊加其心上俄頃而
蘇
<pb:KR3k0012_WYG_376-6a>
唐書曰憲宗問宰臣為理之要何先裴垍對曰先正其
心¶上深然之¶
又曰魏州節度使田布以牙將使憲誠離間三軍度衆
終¶不為用乃密表陳情號哭拜授其從事李石乃入啓
父靈¶抽刀刺心曰上以謝君父下以示三軍言訖而絶¶
又曰昭宗龍紀元年杭州刺史錢鏐攻宣州下之擒劉
浩<md:KR3k0012_SBCK_376-4a>¶剖心以祭周寳¶
國語曰觀其容而知其心矣
<pb:KR3k0012_WYG_376-6b>
又曰諺曰衆心成城¶
老子曰聖人無常心以百姓心為心¶
管子曰心之在體君之位也九竅之有職官之分也心
處¶其導九竅修理故曰上離其道下失其事¶
晏子春秋曰景公田於署梁十八日不返晏子往見公
曰¶夫子何遽得無有故乎對曰國人皆以君安野而好
獸公¶曰夫以獄訟不正則大士子牛存焉社稷宗廟不
享則太¶祝子遊存矣倉廪不實申田存矣國家之有餘
<pb:KR3k0012_WYG_376-7a>
不足¶則吾子存焉寡人有吾子猶心有四支故心得佚
晏子曰¶若心有四支而得佚則可令四支一日無心乎
公罷田而¶返<md:KR3k0012_SBCK_376-4b>¶又曰崔杼殺莊公敢不盟者㦸鈎其頸劍承其心晏子
不¶與盟而出上車其僕將馳晏子撫其手曰鹿生於山
野命¶懸於庖厨嬰命有所懸矣成節而去¶
又曰一心可以事百君百心不可以事一君仲尼聞之
曰¶小子記之晏子以一心事百君
<pb:KR3k0012_WYG_376-7b>
文子曰心者形之主也神者心之寳也¶
列子曰魯公扈趙嬰齊同見扁鵲鵲曰公扈志强而氣
弱¶足於謀而寡斷嬰齊志弱而氣强故少於慮而傷於
専若¶換汝之心則均於善矣遂飲二人毒酒迷死三日
剖胷探¶心易而置之救以神藥既寤如初於是扈反嬰
齊之室¶而有其妻子妻子不識嬰齊反公扈之室而有
其妻子妻¶子亦不識也¶
又曰龍叔謂文摯曰吾有疾子能已乎文摯乃命龍叔
<pb:KR3k0012_WYG_376-8a>
背<md:KR3k0012_SBCK_376-5a>¶眀而立文摯從而向眀裡望之既而曰噫見子之心
矣方寸¶之地虛矣㡬聖人也子心六孔通流一孔不達
(舊説聖人/心有¶七孔)今聖智為病者或有此乎¶
孟子曰人皆知糞其田莫知糞其心糞田不過苖利得
粟¶糞心易行而得所欲何謂糞心博學多聞何謂易行
一欲¶止淫¶
又曰見孺子入井皆有惻隠之心非子父母也無此心
者¶非人也無善惡之心非人也
<pb:KR3k0012_WYG_376-8b>
莊子曰孔子曰凡人心險於山川難知於天¶
又曰萬惡不可納於靈臺(司馬注曰心/為神聖之臺)¶
又曰至人之用心若鏡(郭象注曰/鑒物無錯)不將不迎應而不蔵
(来即¶應/去即止)¶
韓子曰西門豹性急佩韋以自緩已董安于心緩佩弦
以<md:KR3k0012_SBCK_376-5b>¶自急¶
子思子曰百心不可得一人一心可得百人¶
孫卿子曰君子之學入乎耳著乎心布乎四支動静皆
<pb:KR3k0012_WYG_376-9a>
可¶為法¶
公孫尼子曰心者衆智之要物皆求於心¶
淮南子曰夫心者五臓之主也所以制使四支流行血
氣¶馳騁于是非之境而出入于百事之門户者也¶
抱朴子曰昔西施心痛卧於道側蘭麝芬芳見者咸美
其¶容¶
篤論曰杜恕與宋瓘書曰吾年五十不見廢棄者遭眀
達¶君子亮其本心若不見亮便刳心著地正數斤肉耳
<pb:KR3k0012_WYG_376-9b>
何足¶有所眀耶¶
傳子曰心有管籥湏言而發<md:KR3k0012_SBCK_376-6a>¶又曰人皆知滌其器而莫知洗其心¶
異苑曰鄭元師馬融三載無聞融鄙而遣還元過樹隂
下¶假寐夣見一父老以刀開其心謂曰子可學矣於是
寤而¶即返遂精洞典籍融嘆曰詩書禮易皆已東矣¶
列女傳曰王子比干諫紂以為妖言妲己謂曰吾聞聖
人¶之心七竅竅有九毛遂剖視之
<pb:KR3k0012_WYG_376-10a>
括地圖曰無咸民食土死即埋之其心不朽百年復生
去¶玉關四萬六千里¶
風俗通曰俗説無恙無病也凡人相問無病也案易傳
上¶古露宿患恙虫噬食人心凡相訪問曰無恙乎非謂
病也¶
世説曰魏武云人欲危已巳輙心動因語所親小人曰
汝¶懐刀宻来我側我必心動使戮汝但勿言當厚相報
懐刀¶者信焉遂斬之謀逆者挫氣<md:KR3k0012_SBCK_376-6b>¶
<pb:KR3k0012_WYG_376-10b>
又曰簡文帝入華林園顧左右曰㑹心處不必在逺翳
然¶林木便自有濠梁想覽魚鳥自来見親¶
諸葛亮書曰吾心如秤不能為人作輕重¶
　　　　肝¶
説文曰肝火藏也¶
釋名曰肝幹也於五行屬木故其體狀有枝幹也凡物
以¶木為幹也¶
樂動聲儀曰五蔵肝仁肝所以仁者何肝木之精也仁
<pb:KR3k0012_WYG_376-11a>
者¶好生東方者陽也萬物始生故肝象木色而有枝葉¶
史記曰盜跖日殺不&KR0499;肝人之肉暴戾恣睢聚黨數千
人¶横行天下竟以夀終¶
漢書曰蒯通説韓信曰今劉項分争使人肝腦塗地流
離¶中野不可勝數<md:KR3k0012_SBCK_376-7a>¶又曰息夫躬絶命辭曰涕泣流兮雚蘭心結愲(音/骨)兮傷
肝¶
魏末傳曰諸葛誕殺文欽及城陷欽子鴦虎先入殺誕
<pb:KR3k0012_WYG_376-11b>
噉¶其肝¶
續晉陽秋曰㑹稽太守謝琰拒孫恩恩帳下都督張猛
於¶後斫馬琰墮地遂殺之髙祖左里之捷生禽猛送琰
小子¶混混刳肝生食之¶
崔鴻十六國春秋北凉録曰馬權兄為凉將綦母詡所
殺¶權後殺詡食其肝¶
括地圖曰細民肝不朽死八年復生穴處衣皮¶
莊子曰盜跖居太山膾人肝而食之
<pb:KR3k0012_WYG_376-12a>
吕氏春秋曰衛懿公有臣宏演有所使翟人攻衛殺懿
公¶盡食其肉獨舍其肝宏演至報使見肝盡哀而止曰
臣請¶為襮(音/博)因自殺先出其肝内公之肝齊桓公聞之
復衛(髙誘<md:KR3k0012_SBCK_376-7b>¶注曰/襮表也)¶
賈子曰武王伐紂紂鬪而死棄之王門外民陷其腹蹙
其¶腎踐其肺覆其肝武王以幃守之民褰而入以石抵
之者¶猶未止¶
唐書曰天寳三年有星如月墜于東南墜後有聲亰師訛
<pb:KR3k0012_WYG_376-12b>
言官遣掁捕人肝以祭天狗人相恐畿縣尤甚發使安之¶
談藪曰徐擒好為體語嘗體一人病癰曰朱血夜流黄
膿¶晝寫斜看紫肺正視紅肝¶
　　　　肺¶
説文曰肺水藏也¶
釋名曰肺勃也其氣勃欝也¶
毛詩蕩桑柔曰自有肺腸俾民卒狂¶
博物志曰鏐(音/留)民其肺不朽百年復生<md:KR3k0012_SBCK_376-8a>¶
<pb:KR3k0012_WYG_376-13a>
白虎通曰肺所以義者何肺者金之精義者斷決西方
亦¶殺成萬物故肺象金色白繫於鼻¶
　　　　脾¶
説文曰脾金藏也¶
釋名曰脾禆也在胃下禆助胃氣主化穀也¶
陳思王辨道論曰甘始論車師之西國兒生劈背出脾
欲¶其食少而努行也¶
白虎通曰脾之為言併也所以併積氣
<pb:KR3k0012_WYG_376-13b>
又曰脾所以信何脾者土之精土尚任養萬物無所私
信¶之至也故脾象土色黄繫於舌¶
　　　　腎¶
説文曰腎水藏也¶
釋名曰腎屬水主引水氣灌注諸脉也<md:KR3k0012_SBCK_376-8b>¶尚書盤庚曰今我其敷心腹腎腸厯告爾百姓于朕志
(布心¶腹言輸誠/於百姓以告志)¶
文子曰腎主鼻
<pb:KR3k0012_WYG_376-14a>
白虎通曰腎所以智何腎者水之精智者進止無所疑
惑¶水亦進而不惑北方水故腎黒隂故腎雙
　　　　膽¶
説文曰膽連肝之府也¶
史記曰吳既赦越王勾踐返國苦身焦思置膽於坐卧
即¶仰飲膽曰汝忘㑹稽之恥乎¶
魏志曰樂進字文謙陽平衛國人容貌短小心膽烈從
太¶祖為帳下吏
<pb:KR3k0012_WYG_376-14b>
又曰袁紹在黎陽將南渡時程昱有七百兵守鄄城太
祖¶使人告昱欲益二千兵昱不肯曰袁紹擁十萬衆自
以所<md:KR3k0012_SBCK_376-9a>¶向無前今見昱兵少必不来攻太祖從之紹果不
往太祖¶謂賈詡曰程昱之膽過賁育¶
又曰袁紹既并公孫瓚兼四州地衆十餘萬諸將以為
不¶可敵公曰紹志大而智小色厲而膽薄土地雖廣糧
食豐¶適所以為奉吾也¶
吳志曰吕蒙病篤孫權問曰卿如不起誰可代者對
<pb:KR3k0012_WYG_376-15a>
曰朱¶然膽有餘愚以為可任蒙卒權假朱然節鎮江陵¶
又曰朱然長不過七尺氣候分眀内行脩潔其所文彩
唯¶施軍器餘皆質素終日欽欽常存戰塲臨急膽定尤
過絶¶人¶
管輅别傳曰輅年十五琅耶太守單子春雅有才度欲
見¶輅輅造之客百餘人有能言之士輅謂子春曰府君
名士¶加有䧺貴之姿輅既少年膽未堅剛懼失精神<md:KR3k0012_SBCK_376-9b>¶若
欲相觀先飲三升清酒然後敢言子春大喜酌三升獨
<pb:KR3k0012_WYG_376-15b>
使飲之於¶是輅與人人對荅言比有餘¶
趙雲别傳曰雲字子龍先主入益州雲留守營曹公争
漢¶中地運米北山下數千萬囊黄忠以為可取過期不
還雲¶將數十人出圍視忠值曹公揚兵大出為前鋒所
擊且却¶公軍散走已復舍人陷敵還入營更大開閉&KR0367;
其皷公疑¶人有伏兵引去雲皷震以戎弩於後射公軍
公軍驚駭因¶相蹂踐堕漢水死者甚多先主眀日自来
視昨戰處曰子¶龍一身多是膽
<pb:KR3k0012_WYG_376-16a>
宋書曰太學㑹稽魏淮以才學為王融所賞既欲奉子¶
良而淮皷成其事太學生盧義邱園賔竊相謂曰竟陵
才¶弱王中書無斷敗在目中矣及融誅召淮入舍省詰
問遂¶懼而死舉體皆青時人謂淮破膽<md:KR3k0012_SBCK_376-10a>¶唐書曰武懿宗安撫河北諸州先是百姓有脇從賊者
得後¶歸来懿宗以為同反盡生刳取其膽然後行刑血
流楹¶前言笑自若¶
又曰孫思邈對盧照隣曰膽欲大而心欲小
<pb:KR3k0012_WYG_376-16b>
黄帝素問曰膽者中心之官斷決出焉¶
白虎通曰膽者肝之府肝者木之精主仁仁者苦不忍
故¶以膽斷是以仁者有勇故斷膽也肝膽異處何以其
相為¶府也肝者木精木之為言牧也人怒死色不青目
振張者¶是其效也¶
西京雜記曰秦有方鏡廣四尺髙五尺九寸表裏有眀
人¶直来照之影則倒見以手掩心而来即見腸胃五臓
歴然¶人有疾病在内則掩心照之即知病之所在女有
<pb:KR3k0012_WYG_376-17a>
邪心則¶膽張心動秦始皇帝以照宫人膽張心動者則
殺之<md:KR3k0012_SBCK_376-10b>¶世説曰姜維死時見剖膽大如斗¶
　　　胃¶
説文曰胃穀府也¶
釋名曰胃圍也受食物也¶
春秋元命苞曰胃者脾之主府禀氣胃者穀之委故脾
禀¶氣也
<pb:KR3k0012_WYG_376-17b>
魏畧曰陳思王精意著作食飲損減得反胃病也¶
物理論曰腹胃五臓之府陶治之大化也¶
　　　　腸¶
説文曰腸大小腸也¶
釋名曰腸暢也暢胃氣去滓穢也¶
史記曰聶政刺殺韓侠累因自披面抉眼自屠出腸遂
以死¶
又曰衛綰為中郎將郎官有譴常蒙其罪不與他將争
<pb:KR3k0012_WYG_376-18a>
有<md:KR3k0012_SBCK_376-11a>¶功常讓他將上以為㢘忠實無他腸¶
後漢書曰董卓將兵擊韓遂詔徴卓為少府不肯就上
書¶言所將湟中義從及秦胡兵牽挽臣車使不得行𦍑
胡弊¶腸狗態(言𦍑胡心腸弊/惡情態如狗也)臣禁不能止¶
魏畧曰丁冲為司𨽻校尉後數嵗遇諸將飲美不能止
醉¶爛腸而死¶
吳書曰孫堅母懐堅夣腸出繞吳昌門寤而懼之告隣
母¶母曰安知非吉徴
<pb:KR3k0012_WYG_376-18b>
梁書曰王偉嘗為侯景作檄檄湘東王及景敗獲偉王
怒¶釘其舌抽其腸而死¶
抱朴子曰欲得長生腸中清欲得不死腸無屎¶
白虎通曰大腸小腸心之府也主禮禮有分理腸亦大
小¶相承受也<md:KR3k0012_SBCK_376-11b>¶王子年拾遺録曰北有浣腸之國從口中引腸出出而
浣¶濯之更易其五臓浣畢嘯傲而飛焉¶
楚辭九章曰惟郢路之遼逺腸一夕而九廻
<pb:KR3k0012_WYG_376-19a>
　　　　膀胱¶
廣雅曰膀胱胃之脬(音/胞)¶
釋名曰胞&KR0008;(歩交/切)也&KR0008;虛空之言也主以虛承水汋也
或¶曰膀胱言體短而横廣也(脬與胞/同音)¶
春秋元命苞曰膀胱者肺之府也肺者斷决膀胱亦常
張¶有勢故膀胱决難也¶
　　　　尻
説¶¶文曰睢尻也(睢音/誰)
<pb:KR3k0012_WYG_376-19b>
釋名曰尻寥也所在寥牢深也¶
漢書曰文帝嘗夣欲上天不能有一黄頭郎推之上天
顧<md:KR3k0012_SBCK_376-12a>¶見其衣尻帶後穿(師古曰衣尻帶後謂衣當/尻上而居革帶之下處也)覺而之
漸臺¶以夣中隂目求推者郎見鄧通其衣後穿夣中所
見也召¶問其姓名文帝甚悦尊幸之¶
王隠晉書曰成都玉攻洛大駕幸北城觀上㸔孟豺軍
人¶擘尻面天子豺(土背/切)後大人降長沙王以豺軍人辱
帝東¶市斬之
<pb:KR3k0012_WYG_376-20a>
晉中興書曰胡毋輔之子謙之醉與父語常呼父字輔
之¶亦不怪也常窺輔之厲聲曰彦國老年不得為尔將
令我¶尻背東壁輔之遽呼入與共飲酒其為放達如此¶
京房易妖占曰人生子無尻國主以仇亡¶
淮南子曰北方人下尻<md:KR3k0012_SBCK_376-12b>¶　
　
　
<pb:KR3k0012_WYG_376-20b>
　
　
　
　
　
　
　
　太平御覽卷三百七十六
