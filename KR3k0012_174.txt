# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:07.847129
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 174
#+PROPERTY: FILE SB11n0727-174太平御覽-卷之一百七十四.
<pb:KR3k0012_SBCK_174-1a>¶
太平御覽卷第一百七十四¶
　居處部二¶
　　　　　室¶
&KR0003;文曰室實也¶
釋名曰室實也物滿實其中也¶
毛詩曰斯干宣王考室也築室百堵西南其户¶
又曰如彼築室于道謀是用不潰于成鄭箋云如當路築¶
室得人而與之謀所爲路人之意不同故不得成¶
又曰彼姝者子在我室&KR0006;¶
又曰宛其死矣他人入室¶
尚書曰&KR0002;考作室旣厎法厥子乃不肯室矧肯構¶
周禮冬官匠人曰內有九室九嬪居之外有九室九卿居¶
之¶
<pb:KR3k0012_SBCK_174-1b>¶
禮記檀弓下曰晉獻趙文子成室晉大夫發焉(文子趙武/也作室成)¶
(晉君獻之謂賀之也諸/大夫亦發禮以徃也)長老曰美哉輪焉美哉奐焉歌於¶
斯哭於斯(聚國旋於斯/文子曰武也)得歌於斯哭於斯是全要領以從先¶
大夫於九原也北面再拜稽首¶
又曰室中不翔¶
又曰儒有一𠭇之宫環堵之室¶
左傳襄十五年宋向戍來聘見孟獻子尤其室曰子有令聞¶
而美其室非所望也對曰我在晉吾兄爲之毀之重勞且¶
不敢間¶
又曰鄭伯有𥊏酒爲窟室而夜飲酒擊鍾焉朝至未巳朝¶
者曰公焉在其人曰吾公在壑谷(壑在/窟室)¶
又曰吴公子光伏甲於窟室而享王(掘地/爲室)¶
又曰怒於室而色於市¶
<pb:KR3k0012_SBCK_174-2a>¶
論語曰子游爲武城宰子曰汝得人焉耳乎曰有澹臺滅¶
明者行不由徑非公事未甞至於偃之室也(澹臺滅明者/孔子弟子子)¶
(游之同門也修身正行公事乃肯來我室/得與之語耳非公事不肯來言無私謁)¶
國語曰智襄子爲室美智伯曰美則美矣抑臣亦有懼也¶
襄子曰何懼對曰臣以秉筆事君記曰髙山峻原不生草¶
木松栢之地其土不植臣懼其不安人也室成三年而智¶
氏亡(&KR0003;苑/同)¶
又曰趙文子爲室斵其椽而礱之(礱/磨)張老夕焉而見之不¶
謁而歸文子駕而徃曰吾不善子亦告我何其速也對曰¶
天子之室斵其椽而礱之加宻石焉諸侯礱之大夫斵之¶
士首之(首之斵/其首也)備其物也從其等禮也今子貧而忘義冨¶
而忘禮吾懼不免何以敢告文子歸勿令礱也¶
春秋繁露曰廣室多隂逺天地之和也故聖人弗爲¶
<pb:KR3k0012_SBCK_174-2b>¶
漢書曰文帝徴賈&KR0105;入見上方受𨤲坐宣室因感&KR0017;神¶
事與&KR0105;言之¶
又曰武帝爲竇太主置酒宣室使謁者引內董君是時¶
東方朔陛㦸殿下辟㦸而前曰董偃斬罪三安得入乎上曰¶
何謂也朔曰偃以人臣私侍公主其罪一也敗男女之化¶
而亂婚姻之禮傷王制其罪二也陛下冨於春秋積思於¶
六經留神於王事馳騖於唐虞折節於三代偃不遵經勸¶
學反以靡麗爲右奢侈爲務盡狗馬之樂極耳目之欲行¶
邪狂之道經&KR0075;辟之路是乃國家之大賊人主之大蜮(師/古)¶
(曰蜮魅也音或&KR0003;者以爲短狐非也短狐/射工用於此不當其義今俗猶言魅蜮矣)偃爲&KR0075;首其罪¶
三也上黙然不應良乆曰吾業巳設飲後而自改朔曰不¶
可夫宣室者先帝之正處也非法度之政不得入焉故&KR0075;¶
亂之漸其變爲篡是以豎貂爲&KR0075;而易牙作患慶父死而¶
<pb:KR3k0012_SBCK_174-3a>¶
魯國全管蔡誅而周室安上曰善有詔止更置酒北宫引¶
董君從東司馬門入更名東交門(蘇林曰以偃從北門入/交㑹於内故以名之也)¶
賜朔黄金三十斤董君之寵由是日衰又霍光傳曰蓋主¶
等奏廢光光聞止晝室中不敢入帝召入慰勉之(注晝室/近臣計)¶
(晝之室師古曰/雕晝之室也)¶
又曰孔光凡典樞機十餘年守法度修故事上有所問據經法¶
以心所安而對不希旨苟合如或不從不敢強諌爭以¶
是乆而安時有所言輙削草槀以爲章主之過以奸忠直¶
人臣大罪也(師古曰好求也好忠/直之名也奸音干也)有所薦舉唯恐其人之¶
聞知沐日歸休兄弟妻子燕語終不及朝省政事或問光¶
温室省中樹皆何木也(晉灼曰長樂宫/中有温文殿)光嘿不應更荅以¶
他語其不泄如是¶
又曰京房所言屢中天子恱之數召見問房對曰古帝王¶
<pb:KR3k0012_SBCK_174-3b>¶
以功舉賢即萬化成瑞應著末丗以毀譽取人故功業廢¶
而致災異冝令百官各試其功災異可息詔使房作其事¶
房奏考功課吏法上令公卿朝臣與房㑹議温室皆以房¶
言煩碎上下相司不可許　部刺史奏事京師¶
上召見諸刺史令房曉以課事刺史復以爲不可行唯御¶
史大夫鄭弘光禄大夫周堪初言不可後善之¶
又漢三年魏王豹叛漢附楚漢使大將韓信擊虜豹薄&KR0078;¶
内人傳詣雒陽織室漢王見薄&KR0078;内後宫幸之生文帝¶
後漢書曰𥙊彤爲太僕從東廵狩過魯坐孔子講堂顧指¶
子路室謂左右曰此太僕之室太僕吾之禦侮也¶
又曰𡊮閎見時險亂而家門冨盛常對兄弟歎曰吾先公¶
福祚後代不能以徳守之而&KR1313;爲驕奢與亂代爭權此即¶
晉之三郤矣延熹末黨事將作遂散髮絶代欲投跡深林¶
<pb:KR3k0012_SBCK_174-4a>¶
以母老不冝逺遁乃築土室四周於庭不爲户自牖納飲¶
食東向拜母母思閎時徃就親母去便自掩閉兄弟妻子¶
莫得見也及母殁不爲制服設位時莫能名或以狂生目¶
之潜身十八年黄巾賊起攻没郡縣百姓驚散閎誦經不¶
移賊相約語不入其閭郷人就閎避難皆得全免年五十¶
七卒於土室¶
又曰馬援之攻五溪蠻&KR0004;軍至下雋有兩道可入從壷頭¶
側路近而水嶮(壷頭山名也在今辰州沅陵縣東武陵記/此山頭與東海方壷山相似因名壷頭)¶
從充則塗夷而運逺(充縣属/武陵郡)帝&KR0004;以爲疑及軍至耿舒欲¶
從充道援以爲費粮不如進壷頭搤其喉咽(搤/持)蠻賊自破¶
以事上之帝從援䇿三日進營壷頭賊乗髙守隘船不得¶
上㑹暑甚士卒多疫死援亦以中病遂困乃穿岸爲室以¶
避炎氣(武陵記曰壷頭山傍有石窟援所穿室也/室内有蛇數百斛以大云是援之餘靈耳)賊毎乗¶
<pb:KR3k0012_SBCK_174-4b>¶
險鼔譟援曳足以觀之左右哀其壯意莫不爲流涕¶
謝承後漢書曰陳蕃家居不好掃室賔客存之者或曰¶
可一掃乎蕃曰丈夫當爲國家掃除天下豈徒室中¶
晉書曰嵆含字君道祖嘉徐州刺史父蕃太子舎人含好學¶
能屬文家在鞏縣毫丘自號毫(丘子署/其門曰)歸厚之門室曰慎¶
終之室¶
宋書曰武帝六年五月初置隂室于覆舟山脩藏氷也¶
唐書曰太子承乾盛農之時營造曲室累月不止左庶子¶
于志寜切諌不從¶
家語曰魯有獨處室者隣之&KR0660;婦亦獨處室夜暴風雨室¶
壞趨而託之魯人閉户不受¶
三輔黄圖曰明堂有十二室法十二月¶
楊龍驤洛陽記曰顯陽殿北有避雷室西有禦龍室¶
<pb:KR3k0012_SBCK_174-5a>¶
神異經曰西北荒有石室有百二十人同居齊壽千二百¶
歳¶
十洲記曰崐崘山上有瓊華之室¶
淮南子曰西方有金室¶
列仙傳曰彭祖殷大夫也歷夏至啇末號七百歳歷陽有¶
彭祖仙室¶
漢宫殿名曰神明臺武帝造髙五丈上有九室今人謂之¶
九天臺武帝求神仙恒置九天道士百人洛陽宫室名曰¶
洛陽有望舒涼室含章鞠室清暑涼室¶
老子曰鑿户牖以爲室當其無有室之用¶
管子曰堯有衢室之問者下聽於民也(事具帝/王部)¶
晏子曰景公謂晏子曰寡人欲朝夕相見爲夫子築室於¶
閨内可乎對曰臣聞之隱而顯近而結唯至賢耳如臣者¶
<pb:KR3k0012_SBCK_174-5b>¶
飾其容止待令猶恐罪戾也今君近之是逺之也¶
又曰景公問晏子曰吾欲服聖王之服居聖王之室如此¶
則諸侯其至乎對曰法其節儉則可法其服室無益也¶
拾遺録曰老君居反景之室日與世人絶跡¶
又曰燕昭王坐祇明之室&KR0155;於泉昭之館此館常有白鳯¶
白鸞遞集其間¶
列子曰虚室生白張湛注云夫視有&KR0002;虚者虚室而純白¶
獨生¶
莊子曰原憲居圜堵之室蓬户不完桑以爲樞瓮以爲牖¶
上漏下濕匡坐而絃歌¶
尸子曰厚積不登髙臺(不處/大室)髙臺多傷大室多隂故皆不¶
居¶
吕氏春秋曰髙元作室¶
<pb:KR3k0012_SBCK_174-6a>¶
又曰齊宣王爲大室大蓋百𠭇堂上三百戸三年而未成¶
羣臣莫敢諌¶
淮南子曰髙陽魋將爲室問匠人匠人對曰未可也木尚生¶
加塗其木必將撓以生販任重塗今雖成後必將敗髙陽魋¶
曰不然夫木枯則益勁塗乾則益輕以勁材任輕塗今雖¶
惡後必善匠人窮辭無以對受命而爲之室其始成竘然¶
善也而後果敗¶
又曰崐崘有璿室¶
又曰有石城金室¶
又曰古者民澤處腹穴(鑿崖岸之腹/以爲宻室)冬日則不勝雪霜霧¶
露夏日則不勝暑熱蚊䖟聖人乃作爲之築土構木以爲¶
室屋上棟下宇以蔽風雨以避寒暑百姓安之¶
鹽鐵論曰匈奴織栁爲室旃席爲蓋¶
<pb:KR3k0012_SBCK_174-6b>¶
&KR0003;范曰延陵季子遊于晉曰吾入其都新室惡故室羙故¶
牆髙新牆庳是以知民力屈也¶
又曰一室之中有王道焉父母之謂也故君正則百姓治¶
父母平則子孫孝慈是以孔子家兒不知倨所以然者生¶
而見善教也¶
新序曰魯哀公爲室而大公儀子諌曰室大衆與人處則¶
曄少與人處則悲願公適之也曰聞命矣築室者不輟¶
明日又諌國小室大百姓必怨吾君諸侯聞之必輕吾國公¶
曰聞命矣築室不輟明日又諌曰左昭右穆爲室而大以臨¶
二先君無乃害於孝乎於是哀公毀室而止¶
風俗通曰論語夫子宫牆數仭禮記季武子入宫不敢&KR0152;¶
由是言之宫室一也𥘿以來尊者以爲常號乃避之耳室¶
也實弟子職曰室中　論語曰譬如牆由此言之宫其外¶
<pb:KR3k0012_SBCK_174-7a>¶
室其内也¶
楚辭曰砥室翠翹純曲瓊(言卧内之室以砥爲壁干而滑/澤以翠鳥之羽雕飾玉鈎以經)¶
(衣曲瓊/玉鈎也)¶
又曰鑿山楹而爲室下披衣於水渚霧濛濛其晨降兮雲¶
裴斐而承宇¶
又曰網戸朱綴刻方連冬有奥突(奥復室/夏大室)¶
夏有室寒(事具居/處部上)¶
又曰築室&KR0006;水中葺之以荷蓋¶
又曰像設居室静閑安髙堂&KR0201;宇檻層軒潘岳狹室賦曰¶
伊余舘之&KR0310;狹良窮弊而極微¶
李尤室銘曰室以安寜&KR0230;息幽閑窒塞空隟遮遏風寒¶
無曰寂寞屋漏昭然¶
<pb:KR3k0012_SBCK_174-7b>¶
¶
太平御覽卷第一百七十四¶
