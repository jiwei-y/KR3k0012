# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:25.506454
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 492
#+PROPERTY: FILE SB11n0727-492太平御覽-卷之四百九十二.
<pb:KR3k0012_SBCK_492-1a>¶
太平御覧卷第四百九十二¶
　人事部一百三十三¶
　　貪　虐¶
　　　　　貪¶
釋名曰貪探也探取他人分也¶
說文曰貪欲物也¶
毛詩曰碩䑕國人刺其君重歛蚕食於民不修其政貪而¶
畏人若大䑕也¶
又曰伐檀刺貪也在位貪鄙無功而受禄君子不得進仕¶
又曰大風有隧貪人敗&KR0011;¶
禮曰用人之仁去其貪¶
左傳曰楚莊王欲納夏&KR0078;巫臣曰不可君召諸侯以討罪¶
今納夏&KR0078;貪其色也貪色爲滛滛爲大罰¶
<pb:KR3k0012_SBCK_492-1b>¶
又曰穆叔見孟孝伯語之曰趙孟將死矣其語偷大夫多¶
貪求欲無厭齊楚不足與也¶
又曰楚子在申召蔡靈侯靈侯往蔡大夫曰貪而無信唯¶
蔡是憾今幣重而言甘誘我也¶
又曰楚文王謂申侯曰貪利而無厭予取予求不汝疵瑕¶
又曰昔有仍氏生女甚美樂正后䕫取之生伯封實有豕¶
心貪惏無厭忿纇無期謂之封豕¶
論語曰季氏冨於周公求也爲之聚歛而附益之子曰非¶
吾徒也小子鳴皷而攻之可也¶
周書曰清明之日田䑕化爲鴽不化國貪殘¶
又曰今尓執政小子惟以貪䛕事王不勤德以備難¶
史記曰宋義令於軍中曰很如羊貪如狼強不可使者皆¶
斬之¶
<pb:KR3k0012_SBCK_492-2a>¶
又曰范増&KR0003;項羽曰沛公居山東貪於財貨好美&KR0078;今入¶
關無所取志大不在小也¶
又曰魏文侯問吳起何如人李克曰吴起貪而好色然用¶
兵司馬穰苴弗能過也¶
東觀漢記曰馬援平交趾上言太守&KR0171;定張眼視錢䁋(呼/牒)¶
(切)目計賊怯於戰功冝加切勑後定果下獄¶
續漢書曰侯參爲益州刺史有豐冨者輙誣以大逆皆誅¶
滅之没入財物太尉&KR0168;奏參檻車徴於道自殺京兆尹&KR0061;¶
逢於旅舎閱參輜重三萬餘斤兩皆金銀珍玩不可勝數¶
又曰陽仁字文義關中人後辟司徒桓虞府&KR0122;有宋章者¶
貪而不法仁終不與交言同席時人畏其節¶
魏略曰丁斐字文侯&KR0004;隨太祖太祖以斐郷里特饒愛之¶
斐性好貨數犯法輙得原宥爲典軍校尉太祖征吴斐隨¶
<pb:KR3k0012_SBCK_492-2b>¶
行以家牛羸私易官牛太祖謂左右曰我非不知譬如人¶
家有盗狗而善捕䑕盗狗雖有小損而䑕不切我囊貯遂¶
復斐官¶
晉書曰琅邪内史孫無終貪撗忍虐妓妾有忤意者輙彈¶
其靣¶
晉中興書曰謝萬安石之弟也爲尚書令薨&KR0054;士議謚曰¶
萬無他才望直以宰相弟遂居清顯妄自夸擬曽無慙德¶
案謚法因事有功曰襄貪以敗官曰墨冝謚曰襄墨公朝¶
議直曰襄公¶
又曰廣州北界有一水名曰貪水父老云飲此水者皆使¶
廉士變貪¶
吴書曰薜綜上䟽曰交州刺史米符多以郷人虞禀劉彦¶
之徒分作長史侵虐百姓強賦於民黄魚一頭收稻一秤¶
<pb:KR3k0012_SBCK_492-3a>¶
百姓怨叛山賊並起¶
燕書曰章該字宣恒爲左長史太祖會群寮以該性貪故¶
賜布百餘疋&KR0018;而歸重不能勝乃至僵頓以媿辱之¶
後魏書曰元脩義爲吏部尚書唯事貨賄官之大小皆有¶
定價中散大夫髙居呼爲京師白刧¶
又曰元誕爲齊州刺史在州貪&KR0064;大爲民患馬牛無不逼¶
奪有沙門爲誕採藥還誕曰師從外來有何得對曰唯聞¶
王貪願王早代誕曰齊州七萬家吾毎家未得三&KR0155;錢何¶
得言貪¶
隋書曰張威在青州頗治産業遣家奴於民間鬻蘆荻根¶
其奴縁此侵擾百姓上深加譴責坐廢於家後從上祠太¶
山至洛陽上謂威曰自朕之有天下每委公以重鎮可謂¶
推赤心矣何乃不脩名行唯利是視豈直&KR0012;&KR0018;朕心亦且¶
<pb:KR3k0012_SBCK_492-3b>¶
累卿名德因問威曰公所執笏今安在威頓首曰臣&KR0018;罪¶
虧憲無顔復執謹藏於家上曰可持來威明日奉笏以見¶
上曰雖不遵法度功効實多朕不忘之今還公笏於是復¶
拜洛州刺史¶
又曰宇文&KR0274;貪鄙知人有珎異之物必求取之冨啇大賈¶
及隴右諸胡子弟&KR0274;皆恩接呼之爲兒由是争餽金寳¶
晏子春秋曰景公與晏子登路寢而望國公愀然而歎曰¶
使後嗣代代有此豈不可哉晏子曰服牛死夫婦共&KR0152;非¶
骨肉之親也爲其利之大也今公之酒醴酸酢不勝飲也¶
菽粟鬰積不勝食也又厚籍歛於百姓而不以分餧人也¶
欲代之延不亦難乎¶
莊子曰專知擅事侵人自用謂之貪¶
孔叢子曰衛人有釣於河得鱞魚其大盈車子思問之鱞¶
<pb:KR3k0012_SBCK_492-4a>¶
難得子如何得之對曰吾下釣垂魴之餌過而不視之更¶
以豚之半體則吞之子思喟然曰鱞雖難得貪以死餌士¶
雖懷道貪以死禄¶
孫卿子曰勇而不見憚者貪也信而不見敬者好專行也¶
此小人之所務而君子之所不爲¶
淮南子曰琬琰之玉在汙&KR0378;之中雖廉者不釋也弊算甑¶
縻在旃茵之上雖貪者不&KR0366;也(縻甑/帶也)美之所在雖汙辱世¶
不能賤惡之所在雖髙隆世不能貴¶
譙子法訓曰貪者難爲惠苛煩者難爲恭君子以禮而巳¶
矣¶
郭子曰王夷甫雅尚&KR0007;逺又疾其婦貪濁口未甞言錢婦¶
欲試之夜令婢以錢繞床不得行夷甫晨起見錢閱之令¶
婢舉阿堵物婦郭太寧女才拙性剛聚歛無厭夷甫患之¶
<pb:KR3k0012_SBCK_492-4b>¶
又曰王含爲廬江(含字處&KR0106;征東/將軍敦之兄)貪濁狼籍王敦欲護其¶
兄故於衆中稱家兄在郡廬江人咸稱之時何充爲主簿¶
在坐正色曰充廬江人所聞異於此敦黙然傍人爲之反¶
側充晏然神意自若¶
魯國先賢志東門奐歴呉郡濟隂太守所在貪濁謡曰東¶
門奐取吴半吴不足濟隂續¶
華陽國志曰李盛爲太守貪財重賦國人詈之曰盧鵲何¶
諠諠有吏來在門披衣出門應府縣欲得錢語窮乞請期¶
吏怒反見尤¶
南州異物志曰俚人不愛骨肉而貪寳貨見賈人財物牛¶
犢便以子易之¶
襄陽&KR0132;舊記曰羅尚貪而不斷付任失所故遂至大敗蜀¶
人不堪其徵求數萬人共連名詣太&KR0019;東海王言之曰尚¶
<pb:KR3k0012_SBCK_492-5a>¶
之所愛非邪則侫尚之所憎非忠則直冨擬魯衛家成市¶
&KR0437;貪如虎狼無復巳極¶
又曰黄穆字伯開&KR0054;學養門徒爲山陽太守有德政致甘¶
露白兎神雀白鳩之瑞弟奐字仲開爲武陵太守貪穢無¶
行武陵人謌曰天有冬夏人有兩黄言不同也¶
桓譚新論曰鄙人有得脠(音羶生/肉醬也)醬而美之及飲惡與人¶
共食即小唾其中而共者因涕其醬遂棄而俱不得食焉¶
彼王公利欲取天下時乃樂與人分之及巳得而重愛¶
不肯予是皆唾脠之&KR0011;¶
竹林七賢論曰鬲令&KR0061;毅爲政貪濁饋遺朝廷以營虚譽¶
甞遺山濤絲百斤濤不欲異衆受之命懸之梁後毅事露¶
案驗衆官吏至濤於梁上得&KR0093;巳數年塵埃封印如&KR0004;¶
㑹稽典録曰周規字公圖太守唐鳯命爲功曹鳯中常侍¶
<pb:KR3k0012_SBCK_492-5b>¶
衡之從兄恃中官專行貪&KR0064;規諌曰明府以&KR0018;薪之才受剖¶
符之任所謂力弱載重不惟㒹蹶方今聖治在上不容紕¶
政明府以教人之職行桀紂之&KR0064;鳯怒&KR0350;規棰於閤内鳯¶
後果以檻車徴¶
　　　　　虐¶
釋名曰虐焅也凢疾或寒或&KR0044;先寒後&KR0044;兩疾似焅虐也¶
&KR0003;文曰虐殘也¶
尚書曰無&KR0002;丹朱傲虐是作¶
又曰今啇王受弗恭上天降災下民沈&KR0698;冒色敢行&KR0064;虐¶
毛詩北風刺虐也衛國並爲威虐百姓不親莫不相携持¶
而去焉¶
左傳曰隱公問於衆仲曰衛州吁其濟乎對曰臣聞以德¶
和民不聞以亂夫州吁弑其君而虐用其民不務令德而¶
<pb:KR3k0012_SBCK_492-6a>¶
欲以亂成必不免矣¶
又曰莒犁比公生去疾及展輿旣立展輿又廢之犁比公¶
虐國人患之十一月展輿因國人以攻莒子殺之乃自立¶
又曰楚公子圍殺大司馬蔿掩而取其室申無宇曰王子¶
必不免善人國之主也王子相楚國將善是封植而虐之¶
是禍國也¶
又曰莒子展輿虐而好劒茍鑄劒必試諸人¶
又曰楚使椒舉如晉求諸侯晉侯欲勿許司馬侯曰不可¶
楚王方侈天其或者欲盈其心以厚其毒而降之罰未可¶
知也其使能終亦未可知也&KR0002;歸於德吾猶將事之况諸¶
侯乎&KR0002;適滛虐楚將弃之吾又誰與争¶
論語曰慢令致期謂之虐¶
戰國䇿曰宋康王爲無頭之冠以示勇剖傴者之背鑚朝¶
<pb:KR3k0012_SBCK_492-6b>¶
渉之脛國人大駭齊聞而伐之¶
史記曰白起一日坈趙降卒四十二萬¶
又曰吕后斷戚夫人手足居厠中命曰人&KR0510;召惠帝觀之¶
孝惠問乃知大呼哭因病歳餘不能起使人謂太后曰此¶
非人所爲臣爲太后子終不能治天下以此日欲爲滛樂¶
不聽政¶
又曰懷王諸老將皆曰項羽爲人慓悍禍虐甞攻襄城襄¶
城無噍&KR0011;(如淳日噍/音作&KR0015;反)所過無不殘滅¶
漢書曰江都建遊章臺宫人乗小舡以足蹈覆舡四人溺¶
三人死後遊雷陂大風建使郎二人乗小舡入陂舡覆兩¶
郎溺舡乍見乍没建臨觀大&KR0015;宫人有過輙令倮擊鼓居¶
樹上乆者三十日乃衣或髠鉗以鈆杵舂不中程輙縱狼¶
嚙殺之專爲滛虐¶
<pb:KR3k0012_SBCK_492-7a>¶
又曰周由武帝即位吏治尚脩謹然由居二千石中最爲¶
暴虐驕恣所愛者撓法活之所憎者曲法滅之¶
又曰翟義起兵王莽發義父方進及先祖塚燒其棺椁夷¶
滅三族及種嗣至皆同坑以&KR0068;五毒并葬之¶
又曰翟義黨王孫慶至莽使太醫尚方與巧屠共刳剥之¶
量度五臟以竹筳導脉知所終始云可治病¶
魏略曰髙陽劉&KR0011;歴位宰守苛虐尤甚爲弘農太守吏二¶
百餘人不與休假專使爲不急事過無輕重輙椊其頭亂¶
杖撾之牽出復入也¶
吴志曰孫皓愛妾或使人至市賤奪百姓財物司市中郎¶
將陳聲素皓幸臣也恃皓寵遇繩之以法妾以愬之皓大¶
怒假它事燒鋸斷聲頭投身於四望山¶
又曰&KR0004;孫皓毎宴㑹群臣無不咸令沉醉置黄門郎十人¶
<pb:KR3k0012_SBCK_492-7b>¶
侍立爲伺過之吏客罷奏其闕失大者即加刑小者緝爲¶
罪激水入宫宫人不合意者輙殺流之或剥人之靣或鑿¶
人之眼¶
江表傳曰孫皓用巫史之言謂建業宫不利乃西廵武昌¶
乃有遷都之意恐群臣不從乃大㑹將吏問王蕃射不主¶
皮爲力不同科其義云何蕃思惟未荅即於殿上斬蕃出¶
登&KR0061;山使親近將蕃首作虎跳狼争咋嚙之頭皆碎壊欲¶
以示威使衆不敢犯¶
王隱晉書曰荀晞字道將領兖州牧&KR0064;虐殺人流血號曰¶
屠伯人皆怖悚流入他州其弟純領青州刑殺尤甚於晞¶
百姓号小荀酷於大荀也¶
又曰劉淵殘虐所在城邑無不傾敗流離死散殆無孑遺¶
漢晉春秋曰&KR0004;甄后之誅由郭后之寵及殯令&KR0013;髪覆靣¶
<pb:KR3k0012_SBCK_492-8a>¶
以糠塞口遂立郭后使養明帝帝知之心常懷念數泣問¶
甄后死狀郭后曰先帝自殺何以請問我且汝爲人子可¶
追讎死父爲前母枉殺後兒耶明帝怒遂逼殺之勑殯者¶
如甄后故事¶
晉中興書曰符健凶&KR0075;&KR0064;虐露刃張弓椎鉗鋸鑿殺人之¶
具備左右¶
又曰石虎有所平克不復料其善惡或盡坑斬使無孑遺¶
宋書曰竟陵王誕據廣陵反及城䧟士庻皆祼身鞭靣然¶
後加刑聚所殺人首於石頭南岸謂之髑髏山¶
又曰宋越御衆嚴酷好行刑誅睚眦之間動用軍法時王¶
&KR0007;謨御下亦少恩將士爲之語曰寜作五年徒不逐王&KR0007;¶
謨&KR0007;謨尚可宋越殺我¶
又曰奚顯度者東海郯人也官至貟外散&KR0016;郎丗祖常使¶
<pb:KR3k0012_SBCK_492-8b>¶
主領人而苛虐無道動加捶撲暑雨雪寒不聽蹔休人不¶
堪命或有自經死者人役間配顯度加就刑戮¶
又曰文帝元嘉起居注曰汝陽太守王道摽下縣作木人¶
二枚髙八尺竪着郡門有犯事者使拳擊木人令倒倒者¶
免罪力弱者手拳傷剥¶
齊書曰江謐字合和濟陽考城人也爲長沙内史行湘州¶
事政治苛刻僧道人與謐情欵隨蒞部犯小事餓繫獄裂¶
二衣食之¶
後魏書曰汝南王恱孝昌中除司州牧爲大剉碓置於州¶
門盗者斬其手姦偷畏之慙息¶
隋書魚賛性&KR0064;虐令部下炙肉少不中意以籖盲其目有¶
温酒不適者斷其舌¶
又曰崔&KR0106;度性嚴酷時有屈突盖爲武侯驃&KR0016;亦嚴刻長¶
<pb:KR3k0012_SBCK_492-9a>¶
安爲之語曰寧飲三升醋不見崔&KR0106;度寧茹三升艾不逢¶
屈突蓋¶
唐書曰索元禮爲遊擊將軍㝷以酷毒轉甚則天收人望¶
而殺之天下之人謂之來索言酷毒之極¶
又曰韓滉在浙右也政令明察末年傷於嚴急廵内有犯¶
令誅及隣伍死者數百人又俾推覆官分察情渉疑似必¶
寘極法雖令行禁止而&KR0072;濫相㝷議者以滉㓜立貞廉晚¶
途苛慘身未逹則飾情以進得其志則本質遂彰¶
又曰竇軌毎臨戎對㓂經旬月身不解甲其部衆無貴賤¶
少長不恭命即立斬鞭吏士流血滿庭&KR0004;入蜀將其甥以¶
爲心腹常夜出呼之不以時至怒而斬之誡家僮不得出¶
甞遣奴就官厨取漿而悔之謂奴曰我誠使汝借汝頭以¶
明法耳遣收奴斬之奴稱&KR0072;監刑者猶豫未决&KR0100;怒俱斬之¶
<pb:KR3k0012_SBCK_492-9b>¶
梁兾别傳曰兾爲河南尹居職恣&KR0064;多爲非法遼東太守¶
侯猛初拜不謁兾託以它事乃&KR0398;斬之郎中汝南&KR0061;著年¶
十九見兾凶縱不勝其憤乃詣闕上書兾聞而密遣掩捕¶
得笞殺之¶
董卓別傳曰卓知所爲不得逺近意欲以力服之遣兵到¶
陽城時適二月社民皆各在其社下祈祀悉就断頭駕其¶
家車牛載其婦女財物以断頭繋車轅云大獲賊¶
文子曰令採萬民之力反爲殘賊是爲虎翼何爲不除¶
孫卿子曰不教而責成功虐也¶
韓子曰梁車爲鄴令其婦往見之暮而門閉因踰郭而入¶
車刖其足趙成侯以爲不慈奪之璽而免令¶
㑹稽典録曰吴王使王孫雄謂苑蠡曰子先人有言曰無¶
助天爲虐助天虐者不祥今吾稻蟹無遺種子將助天爲¶
<pb:KR3k0012_SBCK_492-10a>¶
虐不忘其不祥乎¶
吴越春秋曰子胥諌吴王怒子胥伏劒而死王乃取子胥¶
尸盛以鴟夷投之于江断其頭置百尺之上謂曰日月炙¶
汝肉熛風飄汝眼炎火燒汝骨盡成&KR0069;土何有所見¶
凉州記曰郭黁(奴昆/切)略地之際王孫八人年㓜悉隨乳母¶
先在東苑黁遂盡投王孫於鋒刃之上或枝分節解飲血¶
盟衆覩者無不掩目寒心而黁意氣翛然¶
趙書曰汲桑清河貝丘人六月盛暑而桑重裘累茵使十¶
餘人扇之悉不清涼斬扇者時軍中爲之謡曰士爲將軍¶
何可羞六月重茵&KR0013;狐裘不識寒暑断人頭¶
鄧析書曰栗陸氏殺東里子&KR0043;沙君戮箕文桀誅龍逢紂¶
刳比干此四者常彎弓露刃以見朝臣鉗錘鋸鑿所可爲¶
害之具備置左右即位未幾后公卿巳下至于僕&KR0032;殺五¶
<pb:KR3k0012_SBCK_492-10b>¶
百餘人¶
崔鴻前&KR0087;録曰左光禄大夫強平諌符生曰元正盛旦日¶
有蝕之正陽神昏風灾水旱於時未息此皆由陛下不免¶
強於政治乖和氣所致也生怒以爲妖言鑿其頂而殺之¶
崔鴻夏録曰赫連勃勃徴隱士京兆韋思思至而恭懼逭¶
禍勃怒曰吾以國士徴汝汝柰何以非&KR0011;處吾汝昔不拜¶
姚興何獨拜我我今未死汝猶不以我爲帝王吾死之後¶
汝軰弄筆當置我何處遂殺之¶
又曰赫連勃勃凶殘好殺常居城上置矛劒於側有所嫌¶
忿手自戮之群臣忤視者毀目&KR0015;者决脣諌者截其舌而¶
斬之¶
太平御覽卷第四百九十二¶
