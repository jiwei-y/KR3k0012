# -*- mode: mandoku-view -*-
#+TITLE: 太平御覽
#+DATE: 2015-09-23 10:14:04
#+PROPERTY: LASTPB  <md:KR3k0012_SBCK_776-1a>
#+PROPERTY: JUAN 778

<md:KR3k0012_SBCK_776-10b>¶
<md:KR3k0012_SBCK_777-1a>¶
<pb:KR3k0012_WYG_777-1a>
欽定四庫全書
　太平御覽卷七百七十七¶
　　　　　　　　　　　　　宋　李昉等　撰
　　奉使部一¶
　　　奉使上¶
周禮小行人曰使適四方協九儀賔客之禮朝覲宗遇
㑹¶同君之禮也存頫省聘問臣之禮也又掌邦國賓客之禮
籍以¶待四方之使者凡四方之使者大客則擯小客則
<pb:KR3k0012_WYG_777-1b>
受其幣¶而聼其辭
禮曰凡為¶君使者已受命君言不宿於家君言至則主
人¶出拜君言之辱使者歸則必拜送於門外若使人於
君¶所則必朝服而命之使者反則必下堂而受命¶
詩曰四牡勞使臣之來也有功而見知則説矣四牡騑
騑¶周道逶遲豈不懐歸王事靡盬我心傷悲¶
又曰皇皇者華君遣使臣也送之以禮樂言逺而有光
華<md:KR3k0012_SBCK_777-1b>¶皇皇者華於彼原隰駪駪征夫毎懐靡及
<pb:KR3k0012_WYG_777-2a>
左傳曰齊使仲孫湫來省難仲孫歸曰不去慶父魯難
未¶已公曰若之何而去之對曰難不已将自斃君其待
之公¶曰魯可取乎對曰不可猶秉周禮周禮所以為本
也臣聞¶之國将亡本必先顛而後枝葉從之魯不棄周
禮未可動¶也君其務寜魯難而親有禮因重固(能重固/者因而)
(成/之)間擕貳覆¶昏亂覇王之器也¶
又曰齊孝公伐我北鄙公使展喜犒師使受命於展禽
(栁下/¶恵也)齊侯未入境展喜從之曰寡君聞君親舉玉趾將辱於
<pb:KR3k0012_WYG_777-2b>
敝邑使下臣犒執事¶
又曰晉侯及秦伯圍鄭以其無禮於晉且貳於楚也晉
軍¶函陵秦軍汜南佚之狐言於鄭伯曰國危矣若使燭
之武¶見秦君師必退公從之<md:KR3k0012_SBCK_777-2a>¶又文下曰秦伯使西乞術來聘且言将伐晉襄仲辭玉
曰¶君不忘先君之好照臨魯國鎮撫其社稷重之以大
器寡¶君敢辭玉賔荅曰不腆先君之弊器而使下臣結
二國之¶好是以敢致之襄仲曰不有君子其能國乎國
<pb:KR3k0012_WYG_777-3a>
無陋矣厚¶賄之¶
又宣十五年曰楚子圍宋宋人使樂嬰齊告急於晉晉
侯¶使解楊如宋使無降楚曰晉師悉起将至矣鄭人囚
而¶獻諸楚楚子厚賂之使反其言不許三而許之登諸
樓車¶使呼宋人而告之遂致其君命楚子将殺之使與
之言曰爾¶既許不榖而反之何故非我無信汝則棄之
速即爾刑對¶曰臣聞之君能制命為義臣能承命為信
信載義而行之¶為利謀不失利以衛社稷民之主也義
<pb:KR3k0012_WYG_777-3b>
無二信信無二命¶(義本信而行/不受二命也)君之賂臣不知命也奉
命以出有死無霣(音/殞)<md:KR3k0012_SBCK_777-2b>¶又可賂乎臣之許君以成命也(成/其)
(君命/也)死而成命臣之禄¶也寡君有信臣下臣獲考死又
奚求楚子舎之以歸¶
又曰晉侯使郤克徴㑹于齊齊頃公帷婦人使觀之郤
子¶登婦人笑於房獻子怒出而誓曰所不此報無能渉
河郤¶子請伐齊晉侯弗許至成公三年衛孫桓子臧宣
叔亦乞¶師以伐齊晉侯許之
<pb:KR3k0012_WYG_777-4a>
又曰齊叔老為季武子介自是晉人輕魯幣而益敬其
使¶
又曰呉公子札來聘見叔孫穆子説之謂穆子曰子其
不¶得死乎好善而不能擇人吾聞君子務在擇人吾子
為魯¶宗卿而任其大政不慎所與何以堪之禍必及子
聘于齊¶説晏平仲謂之曰子速納邑與政無邑無政乃
免於難齊¶國之政将有所歸未獲所歸難未歇也故晏
平仲因陳桓子¶以納政與邑是以免於欒髙之難(事在/昭八)
<pb:KR3k0012_WYG_777-4b>
(年/)聘于鄭見子産<md:KR3k0012_SBCK_777-3a>¶如舊相識與之縞帶子産獻紵衣焉
(大帶呉地貴縞鄭地貴紵故各獻/己所¶貴示損己而不為彼貨利)謂子産曰鄭之執政
侈難将至矣政必及子¶為政慎以禮不然鄭國将敗¶
又曰韓宣子如楚送女叔向為介鄭子皮子太叔勞諸
索¶氏太叔謂向曰楚王侈已甚子其戒之叔向曰汰侈
已¶甚身之災也焉能及人若奉吾幣帛慎吾威儀守之
以¶信行之以禮敬始而思終終無不復行而不失儀敬
而不¶失禮尊之以訓詞奉之以舊法考之以先王度之
<pb:KR3k0012_WYG_777-5a>
以二國¶雖汰侈若我何¶
又曰楚費無極譛太子建王使城父司馬奮楊殺太子
建¶未至而使遣之太子奔宋王召奮楊使城父人執巳
而至¶王曰言出於余口入於爾耳誰告建也對曰臣告
之君王¶命臣曰事建如事余臣不佞不能苟貳奉初以
還不忍後<md:KR3k0012_SBCK_777-3b>¶命故遣之既而悔之亦無及也已王曰而敢
來何也對曰¶使而失命召而不來是再奸也逃無所入
王曰歸從政如¶他日
<pb:KR3k0012_WYG_777-5b>
論語曰使於四方不辱君命可謂士矣¶
又曰蘧伯玉使人於孔子孔子與之坐而問焉曰夫子
欲¶寡其過而未能也使者出子曰使乎使乎¶
史記曰呉季札之為使北遇徐君徐君初好札劍口雖
弗¶言季札知之為使上國未獻還至徐君徐君已死乃
解其¶寳劍繫徐君塜樹而去之從者曰徐君已死當誰
與乎曰不¶然始吾已心許之豈以死背吾心哉¶
又曰趙平原君使人於春申君趙使欲夸楚為瑇瑁簮
<pb:KR3k0012_WYG_777-6a>
刃¶劒室悉以珠飾之春申君三千餘人上客皆躡珠履
以見¶趙使大慙<md:KR3k0012_SBCK_777-4a>¶又曰陸賈楚人以客從髙祖定天下名為有口辯士居
左¶右常使諸侯時中國初定佗平南越因王之髙祖使
賈¶賜佗印為南越王佗魋結箕踞見賈賈因説佗曰足
下¶以區區之越與天子抗衡為敵國禍且及身矣佗乃
蹶然起¶坐謝賈曰生長蠻夷中久殊失禮義因問賈曰
我與蕭何¶曹參韓信孰賢賈曰王似賢之復問曰我與
<pb:KR3k0012_WYG_777-6b>
皇帝孰賢賈¶曰皇帝起豐沛討暴秦誅强楚為天下興
利除害繼五帝¶三王之業統理中國中國之人以億計
地方萬里居天下之膏¶腴人衆車轝萬物殷富政由一
家自天下剖判未始有也¶今王衆不過數十萬皆蠻夷
﨑嶇山海間譬若漢一郡王¶何乃比於漢佗笑曰吾不
起中國故王此使我居中國何遽¶不若漢迺大恱賈至孝
文帝元年召丞相陳平舉可使南越¶者平言陸賈先帝
時習使南越乃召為太中大夫往使因<md:KR3k0012_SBCK_777-4b>¶讓佗自立為帝
<pb:KR3k0012_WYG_777-7a>
南越王甚恐為書謝於是乃下命國¶中曰吾聞兩雄不
俱立兩賢不並世皇帝賢天子也自今¶以後去帝制黄
屋左纛賈還贄文帝大恱¶
又曰汲黯為謁者東越相攻上使黯往視之不至至呉
而¶還報曰越人相攻固其俗然不足以辱天子之使河南
失火¶燒千餘家上使黯往視之還報曰家人失火屋比
延燒不¶足憂也臣過河南貧人傷水旱萬餘家或父子
相食臣謹¶以便宜持莭發河南倉粟以賑貧民臣請歸
<pb:KR3k0012_WYG_777-7b>
莭伏矯制之¶罪上賢而釋之¶
又曰司馬相如為郎數嵗㑹唐蒙使畧通夜郎西僰中
發¶巴蜀吏卒千人郡又多為發轉漕萬餘人用軍興法誅
其渠¶而巴蜀民大驚恐上聞之乃使相如責唐䝉等因
喻告巴¶蜀民以非上意還報天子拜相如為中郎将建
莭馳四<md:KR3k0012_SBCK_777-5a>¶乗之傳因巴蜀幣物以賂西南夷至蜀太守以下
郊迎縣令¶負弩矢先驅蜀人以為寵於是卓王孫臨卭
諸公皆因門¶下而獻牛酒
<pb:KR3k0012_WYG_777-8a>
又曰淳于髠者齊之贅壻也(壻比于子如/人疣贅也)長不滿¶七尺
滑稽(滑音骨亂/也稽同也)多辯數使諸侯未嘗詘辱威王八年¶楚
大發兵加齊齊王使淳于髠之趙請兵齎金百斤馬千¶
駟淳于髠仰天大笑冠纓索絶王曰先生少之乎髠曰
何¶敢王曰先生笑豈有説乎髠曰今者臣從東來見道
旁有¶穰田者操一㹠蹄酒一盂而祝曰甌窶滿篝(篝籠/也音)
(溝甌窶猶柸樓¶也言/豐年收掇易可滿篝)汚耶滿車(汚耶下地田也即下地/田之中有薪萊可滿車)
(也/)五榖蕃¶熟穰穰滿家臣見所持者狹而欲者奢故笑
<pb:KR3k0012_WYG_777-8b>
於是齊王乃益齎¶黄金千鎰白璧十雙車馬百駟髠辭
而行至趙趙與之精兵¶十萬革車千乗楚聞之夜引兵
而去威王大悦<md:KR3k0012_SBCK_777-5b>¶漢書曰漢王曰孰能為我使淮南使之發兵背楚留項
王¶於齊數月我之取天下可萬全隨何曰臣請使之乃與
二¶十人俱使淮南至太宰主之(淮南太宰/作内主也)三日不得見
隨何¶因説太宰曰王之不見何必以楚為强以漢為弱
使何得¶見言之而是耶是大王所欲聞言之而非耶使
<pb:KR3k0012_WYG_777-9a>
何等二十¶人伏斧鑕淮南市以明背漢而與楚也太宰
乃言之王王¶見之隨何説淮南王王曰請奉命隂許叛
楚與漢未敢泄¶楚使者在方急責布發兵隨何直入曰
九江王歸漢楚何¶以得發兵布驚曰何至是楚使者出
何曰事已搆可殺楚¶使歸而疾走漢併力布從之遂歸
漢¶
又曰張騫漢中人建元中為郎時匈奴降者言匈奴破
月¶支氏擒其王以其頭為飲器月攴遁而怨匈奴無對
<pb:KR3k0012_WYG_777-9b>
與共擊¶之漢方欲滅胡聞之乃募使者騫應募與堂邑
氏奴甘父<md:KR3k0012_SBCK_777-6a>¶俱往匈奴不聼去乃留騫十餘嵗娶胡妻有
子然騫持漢¶莭不失居匈奴西騫因與其屬亡鄉月支
氏西走數十日至¶大宛後單于死國亂騫與胡妻及堂
邑父俱亡歸漢拜騫¶太中大夫騫為人寛信蠻夷愛之騫
曰臣在大夏時見卭¶竹杖蜀布問安得此國人曰吾賈
人往市之身毒國一名¶天竺國在大夏東南數千里人
乗象以戰臣度大夏去漢¶萬二千里有蜀物其去蜀不
<pb:KR3k0012_WYG_777-10a>
逺矣於是漢復事西南夷騫¶從大将軍擊匈奴嘗諳知
水草處軍得不乏封博望侯¶
又曰張騫使至安息王令将二萬騎迎於東界自界至
王¶都數千里比至過數十城人民相屬甚衆使還即發
使來¶隨欲觀漢廣大以大鳥卵黎軒善眩人獻於漢及
宛西小¶國皆隨漢使獻見天子¶
又曰傅介子昭帝使道西域樓蘭嘗邀漢使殺之後使
介<md:KR3k0012_SBCK_777-6b>¶子往而讓之旋謂将軍霍光曰彼王反覆不誅無以
<pb:KR3k0012_WYG_777-10b>
懲其¶惡臣嘗遇之近人易就耳願往刺之以示諸國光
曰可¶矣遂奏介子行具卒乗賫重幣陽言賜外國而志
在樓蘭¶樓蘭王意不親介子介子陽引去至其西界使
譯者謂王¶曰漢使持重寳行賜諸國王不來我之西矣
即出金幣以¶示譯者譯者還報王王貪漢物來見介子
與坐飲陳物示之¶飲酒皆醉介子謂王曰天子使我私
報王王隨介子入帳¶中屏語壯士二人從後刺之刃交
胷立死其貴人左右皆¶散走介子告諭以王負漢罪天
<pb:KR3k0012_WYG_777-11a>
子遣我來討王當更立前¶太子質在漢者為王漢兵方
至無得輙動動則滅國矣遂¶持王首而還詣闕朝廷嘉
之封介子為義陽侯食邑七百户¶
又曰蘇武字子卿建次子也少以父任為郎中武帝遣
以為¶郎將使持節送匈奴使留在漢者武與副中郎
将張勝及<md:KR3k0012_SBCK_777-7a>¶假吏常惠等募士斥候百餘人俱既至匈奴
致幣遺單于¶單于益驕非漢所望也方欲發使送武等
㑹緱王與長水¶虞常等謀反匈奴中緱王是昆耶王姊
<pb:KR3k0012_WYG_777-11b>
子與昆耶王俱降¶漢後隨浞野侯没胡中及衛律所将
降者隂相與謀刼單¶于母閼氏歸漢㑹武等至匈奴虞
常在漢時素與張勝善¶私候勝曰聞漢天子甚怨衛律
常能為漢伏弩射殺之吾¶母與弟在漢幸䝉爵賞張勝
許之事敗單于怒欲殺漢使左伊¶狄訾曰宜皆降之單
于使衛律召武受辭武謂常惠曰屈莭¶辱命雖生何面
目以歸漢乃引佩刀自刺衛律大驚召醫瘡¶單于鑿地
為坎置煴火覆武其上蹈其背以出血氣絶半¶日復息
<pb:KR3k0012_WYG_777-12a>
惠勝等號哭單于壯其莭朝夕遣人候問武愈單于¶愈
欲降之武不能屈乃幽武大窖中絶食天雨雪武卧囓¶
雪與氊毛并吞之數日不死匈奴以為神乃徙武於北
海令<md:KR3k0012_SBCK_777-7b>¶牧羊不得食掘野鼠去草實食之杖漢莭旄盡落
積五六¶年昭帝即位與匈奴和親求武匈奴紿言死後
漢使復至匈¶奴常惠請其守者夜見漢使教使謂單于
曰天子射上林¶中得鴈足有係帛書言武在北海大澤
中牧羊使者如¶惠言以讓單于單于視左右大驚謝漢
<pb:KR3k0012_WYG_777-12b>
使曰武等實在乃¶召武相隨官屬等九人歸漢武以元
始六年春至京師拜¶典屬國常惠䓁皆為郎¶
又曰鄭吉㑹稽人累遷衛司馬神爵中匈奴亂日逐王
欲¶降漢使人與吉相聞於是漢使吉迎之日逐王并口
萬二¶千人隨吉至河曲遂将詣京師吉既破車師降日
逐王威¶震西域遂䕶車師以西北道故號都䕶都䕶之置自
吉始焉¶
又曰陳湯為人沉勇有大慮多謀䇿喜竒功所過城邑
<pb:KR3k0012_WYG_777-13a>
山¶川常登望以觀形勢常患位卑權輕不決胷億之謀
時西<md:KR3k0012_SBCK_777-8a>¶方郅支單于常殺漢使侵横諸國朝廷患之谷吉
上書願¶徃諭王遇害乃遣湯與甘延夀使于西域湯謂
延夀曰郅¶攴單于結怨諸夷屈辱漢使朝廷患之久矣
雖然蠻夷無¶金城湯池之固堅弩之器恩義不行彼可
取也若舉屯田¶吏士并發烏孫兵直招抵城下彼亡無
所保千載之功可¶致也延夀然之請奏湯曰不可不如
矯詔而發之延夀不¶從㑹延夀卧疾湯因矯制發城郭
<pb:KR3k0012_WYG_777-13b>
諸國兵胡漢四萬餘騎¶置官吏而發之已行延夀聞而
驚起止之湯按劒叱之曰¶大衆已集䜿子胡敢阻衆耶
乃上疏自劾矯詔之状因分¶兵葱嶺赤谷兩道鼓行而
西去單于城三十里止而營單¶于怪之使人問之曰漢
兵何以來湯曰見單于棄大國屈意¶康居故來䕶單于耳
單于不知意㫖猶豫無備因夜進兵¶圍城遲明㧞之斬
郅支單于以歸<md:KR3k0012_SBCK_777-8b>¶又曰盖寛饒字次公魏郡人也明經為郡文學以孝亷
<pb:KR3k0012_WYG_777-14a>
為¶郎舉方正對䇿髙第遷諫議大夫寛饒為衛司馬有
厚徳¶宣帝嘉之以寛饒為太中大夫使行風俗多所稱
舉貶黜¶奉使稱㫖擢為司𨽻校尉刺舉無所廽避小大
輙舉所劾¶奏衆多廷尉處其法半用半不用(以其峻刻/故有不用)
(者/)公卿所劾¶及郡國吏繇使至長安皆恐懼不敢犯禁
京師為之清平¶
又曰終軍從濟南當詣博士歩入闗闗吏予軍繻軍問
以¶此何為吏曰為傳復日當以合符軍曰大丈夫西逰
<pb:KR3k0012_WYG_777-14b>
終不¶復傳還棄繻而去軍後為謁者使行郡國建莭東
出闗闗¶吏識之曰此使者乃前棄繻生也軍行郡國所
見便宜以¶聞還奏事上甚悦¶
　
　
　
　
　太平御覽卷七百七十七
