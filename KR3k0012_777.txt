# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:45.269181
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 777
#+PROPERTY: FILE SB11n0727-777太平御覽-卷之七百七十七.
<pb:KR3k0012_SBCK_777-1a>¶
太平御覽卷第七百七十七¶
　　奉使部一¶
　　　　奉使上¶
周禮小行人曰使適四方恊九儀賔客之禮朝覲宗遇㑹¶
同君之禮也存覜省聘問臣之禮也又掌&KR0022;國之禮籍以¶
待四方之使者凢四方之使者大客則擯小客則受其弊¶
而聽其辤凡使爲旌節¶
禮曰凢爲君使者己受命君言不𪧐於家君言至則主人¶
出拜君言之辱使者歸則必拜送於門外又&KR0002;使人於君¶
所則必朝服而命之使者反則必下堂而受命也¶
詩曰四牡勞使臣之來也有功而見知則&KR0003;矣四牡騑騑¶
周道逶遟豈不懷歸王事靡盬我心傷悲¶
又曰皇皇者華君遣使臣也送之以禮樂言遠而有光華¶
<pb:KR3k0012_SBCK_777-1b>¶
也皇皇者華于彼原隰駪駪征夫毎懹靡及¶
左傳曰齊使仲孫湫來省難仲孫歸曰不玄慶父魯難未¶
已公曰若之何而去之對曰難不己將自斃君其待之公¶
曰魯可取乎對曰不可猶秉周禮周禮所以爲夲也臣聞¶
之國將亡夲必先顛而后枝葉從之魯不弃周禮未可動¶
也君其務寧魯難而親有禮因重固(能重固者/因而成之)間携貳覆¶
昏亂霸王之器也¶
又曰齊孝公伐我北鄙公使展喜犒師使受命于展禽(栁/下)¶
(惠/也)齊侯未入境展喜從之曰寡君聞君親舉玉趾將辱弊¶
邑使下臣犒執事¶
又曰晉侯及𥘿伯圍鄭以其無禮於晉且貳於楚也晉軍¶
凾陵𥘿軍汜南佚之孤言於鄭伯曰國危矣&KR0002;使燭之武¶
見𥘿君師必退公從之¶
<pb:KR3k0012_SBCK_777-2a>¶
又文下曰𥘿伯使西乞術來聘且言將伐晉襄仲辭王曰¶
君不忘先君之好照臨魯國鎮撫其社稷重之以大噐寡¶
君敢辭玉賔荅曰不腆先君之敝噐而使下臣結二國之¶
好是以敢致之襄仲曰不有君子其能國乎國無陋矣厚¶
賂之¶
又宣十五年曰楚子圍宋宋人使樂嬰齊告急于晉晉侯¶
使解楊如宋使無降楚曰晋師悉起將至矣鄭人囚之而¶
獻於楚楚子厚賂之使反其言不許三而許之登諸樓車¶
使呼宋人而告之遂致君命楚子將殺之使與之言曰爾¶
旣許不榖而反之何故非我無信汝則棄之速即爾刑對¶
曰臣聞之君能制命爲義臣能承命爲信信載義而行之¶
爲利謀不失利以衛社稷民之主也義無二信信無二命¶
(義不行两信/不受二命也)君之賂臣不知命也奉命以出有死無霣(音/殞)¶
<pb:KR3k0012_SBCK_777-2b>¶
又可賂乎臣之許君以成命也(成其君/命也)死而成命臣之禄¶
也寡君有信臣矣下臣獲考死又何求楚子舎之以歸(考/城)¶
又曰晉侯使郄克徴㑹于齊齊頃公惟婦人使觀之郄子¶
登婦人𥬇於房獻子怒出而誓曰所不此報無能涉河郄¶
克請伐齊晉侯弗許至成公三年衛孫桓子臧宣叔亦乞¶
師以伐齊晉侯許之¶
又曰齊叔老爲季武子介自是晉人輕魯弊而益敬其使¶
又曰呉公子札來聘見叔孫穆子&KR0003;之謂穆子曰子其不¶
得死乎好善而不能擇人吾聞君子務在擇人吾子爲魯¶
宗卿而任其大政不慎所舉何以堪之禍必及子聘于齊¶
&KR0003;晏平仲謂之曰子速納邑與政無邑無政乃免於難齊¶
國之政將有所歸未獲所歸難未歇也故晏子因陳桓子¶
以納政與邑是以免於欒髙之難(難在昭/八年)聘於鄭見子産¶
<pb:KR3k0012_SBCK_777-3a>¶
如舊相識與之縞帶子産獻紵衣焉(大帶也吴地貴縞鄭/地貴紵故各獻己所)¶
(貴示損己而/不爲&KR0013;貨利)謂子産曰鄭之執政侈難將至矣政必及子¶
爲政慎以禮不然鄭國必敗(敗謂伯/有也)¶
又曰韓宣于如楚送女叔向爲介鄭子皮子太叔勞諸索¶
氏太叔謂叔向曰楚王汰侈己甚子其戒之叔向曰汰侈¶
己甚身之災也焉能及人&KR0002;奉吾幣帛愼吾威儀守之以¶
信行之以禮敬始而思終終無不復行而不失儀敬而不¶
失禮導之以訓詞奉之以舊法考之以先王度之以二國¶
雖汰侈&KR0002;我何¶
又曰費楚無極譛太子建王使城父司馬&KR0108;楊殺太子建¶
未至而使遣之太子奔宋王召&KR0108;楊使城父人執己以至¶
王曰言出於余口入於耳爾誰告建也對曰臣告之君王¶
命臣也事建如事余臣不佞不能苟貳奉&KR0004;以還不忍後¶
<pb:KR3k0012_SBCK_777-3b>¶
命故遣之旣而悔之亦無及也己王曰而敢來何也對曰¶
使而失命召而不來是再姧也逃無所入王曰歸從政如¶
他日(姧犯/也)¶
論語曰使於四方不辱君命可謂士矣¶
又曰蘧伯玉使人於孔子孔子與之坐而問焉曰夫子欲¶
寡其過而未能也使者出子曰使乎使乎¶
史記曰呉季札之爲使北過徐君徐君&KR0004;好札劒口雖弗¶
言季札知之爲使上國未獻還至徐君徐君巳死乃解其¶
寳劒繫徐君塜樹而去從者曰徐君己死當誰與乎曰不¶
然始吾心己許之豈以死背吾心哉¶
又曰趙平原君使人於春申君趙使欲夸楚爲瑇瑁簮刀¶
劒室悉以珠飾之春申君三千餘人上客皆鑷珠履以見¶
趙使大慙¶
<pb:KR3k0012_SBCK_777-4a>¶
又曰陸賈楚人以客從髙祖定天下名爲有口辨士居左¶
右常使諸侯時中國&KR0004;定尉佗平南越因王之髙祖使賈¶
賜佗印爲南越王佗魋結箕倨見賈賈因&KR0003;佗曰足下欲¶
以區區之越與天子杭衡爲敵國禍且及身矣佗廼蹶然起¶
㘴謝賈曰生長蠻夷中乆殊失禮義因問賈曰我與蕭何¶
曹叅韓信孰賢賈曰王似賢之復問曰我與皇帝孰賢賈¶
曰皇帝起豐沛討暴𥘿誅強楚爲天下興利除害繼五帝¶
三王之業統理中國中國之人以億計地方萬里居天下之膏¶
&KR0254;人衆車轝萬物殷冨政由一家自天地剖判未始有也¶
今王衆不過數十萬皆蠻夷﨑嶇山海間譬&KR0002;漢一郡王¶
何乃比於漢佗𥬇曰吾不起中國故王此使我居中國何遽¶
不&KR0002;漢廼大&KR0003;至孝文帝元年詔丞相陳平舉可使南越¶
者平言陸賈先帝時曽使南越乃召爲太中大夫徃使因¶
<pb:KR3k0012_SBCK_777-4b>¶
讓佗自立爲帝賈至南越王甚怒爲書謝於是乃下令國¶
中曰吾聞兩雄不俱立兩賢不並丗皇帝賢天子也自今¶
己後去帝制黄屋左纛賈還報文帝大恱¶
又曰汲黯爲謁者東越相攻上使黯徃視之不至至呉而¶
還報曰越人相攻固其俗不足以辱天子之使河内失火¶
燒千餘家上使黯徃視之還報曰家人失火屋比延燒不¶
足憂也臣過河南貧人傷水旱萬餘家或父子相食臣謹¶
以便冝持節發河南倉粟以賑貧民臣請歸節伏矯制之¶
罪上賢而釋之¶
又曰司馬相如爲郎數&KR0010;㑹唐蒙使略通夜郎西&KR0526;中發¶
巴蜀吏卒千人郡又多爲發轉漕萬餘人用興法誅其渠¶
而巴蜀民大驚恐上聞之乃使相如責唐蒙等因喻告巴¶
蜀民以非上意還報天子乃拜相如爲中郎將建節持四¶
<pb:KR3k0012_SBCK_777-5a>¶
乗之傳因巴蜀弊物以賂西夷至蜀太守以下郊迎縣令¶
負弩矢先驅蜀人以爲寵於是卓王孫臨卭諸公皆因門¶
下而獻牛酒¶
又曰淳于髠者齊之贅壻也(壻也者女之夫比於/子餘剩故曰贅壻)長不满¶
七尺滑稽(音骨乱也/稽者同也)多辨數使諸侯未嘗詘辱威王八年¶
楚大發兵加齊齊王使淳于髠之趙請兵賫金百斤馬千¶
駟淳于髠仰天大𥬇&KR0227;纓索絶王曰先生少之乎髠曰何¶
敢王曰先生𥬇豈有&KR0003;乎髠曰今者臣從東來見道旁有¶
穰田者操一肫蹄酒一盃而呪曰甌寠滿篝(篝籠也音構/甌寠猶柸樓)¶
(也言豊年菜/樹易可满篝)汚耶滿車(行耶下地田也則下地田/之中有薪菜可满車也)五穀蕃¶
熟穰(穰满/家臣)見所持者狹而欲者大奢𥬇於是齊王乃益賫¶
黄金千鎰白(璧/十)𩀱車馬百駟髠辭而行至趙趙與之精兵¶
十萬革車千乗楚聞之夜引兵而去威王大恱¶
<pb:KR3k0012_SBCK_777-5b>¶
漢書曰漢王曰孰能爲我使淮&KR0047;使之發兵背楚留項王¶
於齊數月我之取天下可萬全隨何曰臣請使之乃與二¶
十人俱使淮南至太宰主之(淮南太宰/作内主也)三日不得見隨何¶
因&KR0003;太宰曰王之不見何必以楚爲強以漢爲弱使何得¶
見言之而是耶是大王所欲聞言之而非耶使何等二十¶
人伏斧質淮&KR0047;市以明背漢而與楚也太宰乃言之王王¶
見之隨何&KR0003;淮&KR0047;王王曰請奉命隂許叛楚與漢未敢泄¶
楚使者在方急責布發兵隨何直入曰九江王歸漢楚何¶
以得發兵布驚曰何至是楚使者岀何曰事己搆可殺楚¶
使(無使/歸而)疾走漢併力布從之遂歸漢¶
又曰張騫漢中人建元中爲郎時匈奴降者言匈奴破月¶
支氏擒其王以其頭爲飲器月支遁而怨匈奴無與共擊¶
之漢方欲滅胡聞之乃募使者騫應募與堂邑氏奴甘父¶
<pb:KR3k0012_SBCK_777-6a>¶
俱徃匈奴不聽去乃留騫十餘&KR0010;娶胡妻有子然騫持漢¶
節不失居匈奴西騫因與其屬亡嚮月氏西走數十日至¶
大宛後單于死國亂騫與胡妻及堂邑父俱亡歸漢拜騫¶
太中大夫騫爲人寛信蠻夷愛之騫曰臣在大夏時見卭¶
竹杖蜀布問安得此國人曰吾賈人往市之身毒國一名¶
天竺國在大夏東南數千里人乗象以戰臣度大夏去漢¶
萬二千里有蜀物其去蜀不逺矣於是漢復事西南夷騫¶
從大將軍擊匈奴嘗諳知水草處軍湏不乏封愽望侯¶
又曰張騫使至安息王令將二萬&KR0016;迎於東界東界至王¶
都數千里(北至/王都)過數十城人民相屬甚衆使還即發使來¶
隨欲觀漢廣大以大鳥𡖉㴝軒善眩人献於漢及宛西小¶
國皆隨漢使獻見天子¶
又曰傳介子昭帝使通西域樓蘭嘗邀漢使殺之後使介¶
<pb:KR3k0012_SBCK_777-6b>¶
子往而讓衣旋謂將軍霍光曰彼王反覆不誅無以懲其¶
惡臣嘗遇之近人易就耳願旦徃刺之以示諸國光曰可¶
矣遂奏介子行具卒乗賷重幣揚言賜外國而志在樓蘭¶
樓蘭王意不親介子介子陽引去至其西界使譯者謂王¶
曰漢使持重寳行賜諸國王不來我之西矣即出金幣以¶
示譯譯者還報王王貪漢物來見介子與坐飲陳物示之¶
飲酒皆醉介子謂王曰天子使我私報王王隨介子入帳¶
中屏語壯士二人從後刺之刃交胷立死其貴人左右皆¶
散走介子告諭以王&KR0018;漢罪天子遣我來誅王當更立前¶
太子質在漢者爲王漢兵方至無得輙動動則滅國矣遂¶
持王首而還詣闕朝廷嘉之封介子爲義陽侯食邑七百户¶
又曰&KR0171;武字子卿建次子也少以父任爲郎中武帝遣以爲¶
中郞將使持節送匈奴使留在漢者武與副中郎將張勝友¶
<pb:KR3k0012_SBCK_777-7a>¶
假吏常惠等募士斥堠百餘人俱旣至匈奴致幣遺單于¶
單于益驕非漢所望也方欲發使送武等㑹緱王與長水¶
虞常等謀反匈奴中緱王是昆耶王姊子與昆耶王俱降¶
漢後隨浞野侯𣳚胡中及衛律所將降者隂相與謀刼單¶
于母閼氏歸漢㑹武等至匈奴虞常在漢時素與張勝善¶
私&KR0049;勝曰聞漢天子甚怨衛律常能爲漢伏弩射殺之吾¶
母與弟在漢幸蒙爵賞張勝許之事敗單于怒欲殺漢使左伊¶
秩訾曰冝皆降之單于使衛律召武受辭武謂常惠曰屈節¶
辱命雖生何面目以歸漢乃引佩刀自刺衛律大驚召醫瘡¶
單于乃鑿地爲坎置煴火覆武其上蹈其背以出血氣絶半¶
日復息惠勝等號哭單于壯其節朝夕遣人&KR0049;問武愈單于¶
逾欲降之武不能屈乃幽武大窖中絶食天雨雪武卧囓¶
雪與氊毛并咽之數日不死匈奴以爲神乃徙武北海令¶
<pb:KR3k0012_SBCK_777-7b>¶
牧羊不得食掘野䑕去草實食之杖漢節旄盡落積五六¶
年昭帝即位與匈奴和親求武匈奴紿言死後漢使復至匈¶
奴常惠請其守者夜見漢使教使謂單于曰天子射上林¶
中得鴈足有係帛書具言武在北海大澤中牧羊使者如¶
惠語以讓單于單于視左右大驚謝漢使曰武等實在乃¶
召武相隨官屬等九人歸漢武以元始六年春至京師拜¶
典屬國常惠等皆爲郎¶
又曰鄭&KR0123;㑹稽人累遷衛司馬神爵中日逐王亂匈奴欲¶
降漢使人與&KR0123;相聞於是漢使&KR0123;迎之日逐王并口萬二¶
二千隨&KR0123;至河曲遂將詣京師&KR0123;旣破車師降曰逐王威¶
震西城遂護車師以西故號都護都護之置自&KR0123;始焉¶
又曰陳湯爲人沉勇有大慮多謀䇿喜竒功所過城邑山¶
川常登望逺以觀形𫝑常患位卑權輕不决𦙄臆之謀時西¶
<pb:KR3k0012_SBCK_777-8a>¶
方郅支單于常殺漢使侵撗諸國朝廷患之谷&KR0123;上書願¶
徃諭王遇害乃遣湯與甘延壽使于西域陽謂延壽曰郅¶
支單于結怨諸夷屈辱漢使朝廷患之乆矣雖然蠻夷無¶
金城湯池之固堅弩之噐恩義不行彼可取也&KR0002;舉屯田¶
吏士并發烏孫兵直　抵城下彼亡無所保千載之功可¶
致也延壽然之請奏湯曰不可不如矯詔而發之延壽不¶
從㑹延壽疾卧湯因矯制發城郭諸國兵胡漢四萬餘&KR0016;¶
置官吏而發也己行延壽聞而驚起止之湯按劒叱之曰¶
大衆己集竪子胡敢沮衆耶乃上䟽自劾矯制之&KR0250;因分¶
兵葱領赤谷兩道鼓行而西去單于城三十里止而營單¶
于恠之使人問之曰漢兵何來湯曰見單于亡國夲屈意¶
康居故來護單于耳單干不知意旨猶豫無備因夜進兵¶
圍城遟明㧞之斬郅支單于以歸¶
<pb:KR3k0012_SBCK_777-8b>¶
又曰盖寛饒字次公魏郡人也明經爲郡文學以孝廉爲¶
郎舉方正對䇿髙第遷諌議大夫寛饒爲衛司馬有厚徳¶
宣帝嘉之以寛饒爲太中大夫使行風俗多所稱舉貶黜¶
奉使稱旨擢爲司𨽻校尉刺舉無所廻避小大輙舉所劾¶
奏衆多廷尉處其法半用半不用(以其峻刻故/有不用者)公卿貴戚¶
及郡國吏繇使至長安皆恐懼莫敢犯禁京師爲之清平¶
又曰終軍從濟南當詣愽士歩入𨵿𨵿吏予軍繻軍問以¶
此何爲吏曰爲復傳還當以合符軍曰大丈夫西遊終不¶
復傳還弃繻而去軍後爲謁者使行郡國建節東出𨵿𨵿¶
吏識之曰此使者廼前弃繻生也軍行郡國所見便冝以¶
聞還奏事上甚恱¶
太平御覧卷第七百七十七¶
