# -*- mode: mandoku-view -*-
#+TITLE: 太平御覽
#+DATE: 2015-09-23 10:14:05
#+PROPERTY: LASTPB  <md:KR3k0012_SBCK_966-1a>
#+PROPERTY: JUAN 968

¶
<md:KR3k0012_SBCK_967-1a>¶
<pb:KR3k0012_WYG_967-1a>
欽定四庫全書
　太平御覧卷九百六十七¶
　　　　　　　　　　　　宋　李昉等　撰
　　果部四¶
　　　　桃¶
易通卦驗曰驚蟄大壯初九候桃始華不華倉庫多火¶
焦贑易林師之坤曰春桃生華季女宜家¶
毛詩周南桃夭曰桃夭后妃之徳也桃之夭夭灼灼其
<pb:KR3k0012_WYG_967-1b>
華¶
又曰何彼穠矣華如桃李平王之孫齊侯之子¶
又曰投我以木桃報之以瓊瑶¶
又曰投我以桃報之以李¶
大戴禮夏小正曰六月煑桃以為豆實¶¶
崔氏四民月令曰三月桃花農人候時而種也¶
禮記月令曰驚蟄之月桃始華<md:KR3k0012_SBCK_967-1b>¶春秋運斗樞曰玉衡星散為桃
<pb:KR3k0012_WYG_967-2a>
爾雅曰桃李醜核桃曰膽之(孫炎注曰桃李之美□/背有核朋汁取其美者)¶
又曰旄冬桃榹桃山桃(榹音斯實如桃/而小不觧核)¶
周禮曰夏食鬰律桃李杏梅¶
漢書曰文帝六年十月桃李華¶
續漢書禮儀志曰仲夏之月陰氣萌作以朱索施門户¶
各以所尚為饋周人木徳以桃為梗言氣相更也¶
范&KR0110;後漢書曰杜林奏曰菓桃菜茹之饋集以成&KR1401;小
事¶無妨於義以為大戮故國無㢘士家無完行
<pb:KR3k0012_WYG_967-2b>
唐書曰唐國貞觀十一年獻金桃銀桃詔令植之於苑
圃¶
後唐書曰潞州長栁巷田家有桃樹伐已經年舊坎仍
在¶其仆木一朝屹然而起行數十歩復於舊坎其家駭
異倉¶皇走散<md:KR3k0012_SBCK_967-2a>¶又曰莊宗在位多疾馮道因奏事言於帝曰臣願陛下
寢¶膳之間動留調衞道因指御前果實曰如食桃不康
翊日¶見桃思戒可也如食李不康翊日見李而思戒可
<pb:KR3k0012_WYG_967-3a>
也陛¶下幸思戒之矣¶
管子曰五沃之土其果宜桃¶
韓子曰昔彌子瑕有寵於衞君與君遊於果園食桃而
甘¶以其半啖君曰愛我哉忘其口而啖寡人及彌子瑕
色¶衰愛弛得罪於君曰是故嘗啖我以餘桃¶
又曰孔子侍坐於魯哀公哀公賜之桃與黍仲尼先飯
黍¶而後食桃公曰以黍雪桃也對曰黍五穀之長果六
而桃¶為下君子不以貴雪賤
<pb:KR3k0012_WYG_967-3b>
梅子曰王莽畏漢髙神靈乃令虎賁㧞劍四面斫髙廟
以桃¶湯赤鞭灑屋<md:KR3k0012_SBCK_967-2b>¶淮南子曰王子慶忌死於劍羿死於桃棓¶¶
抱朴子曰桃膠以桑木灰漬服之百病愈久服身有光
在¶晦夜之地如月出也多服之則可以㫁穀矣¶
又内篇曰五原蔡誕入山而返欺家云到崑崙山有玉
桃¶形如世間桃但光明洞徹而堅須玉井水洗之便軟
而可¶食
<pb:KR3k0012_WYG_967-4a>
金樓子曰東南有桃都山山有樹樹上有鷄日初出照¶
此桃天鷄即鳴天下之鷄感之而鳴樹下有兩鬼對持
葦¶索取不祥之鬼食之今人正朝作兩桃人法乎此也¶
說苑曰公孫僑相鄭路不拾遺桃李垂街人不敢取¶
又曰孟嘗君將入西秦賔客諫之百通不聽也曰以人¶
事諫我我盡知之若以鬼道則殺之謁者入曰有客以<md:KR3k0012_SBCK_967-3a>¶鬼道問客曰臣之來也過於淄水之上一土偶人方與¶
木偶人語木偶人謂土偶人曰子先土也持子以為偶
<pb:KR3k0012_WYG_967-4b>
人遇¶天大雨水潦並至子必沮壊應曰我沮乃反吾真
耳今子¶東園之桃也刻子以為梗遇天大雨水潦並至
必浮子泛¶泛乎不知所止今秦四塞之國也有虎狼之
心恐有木梗¶之患於是孟嘗君逡巡而退卒不敢西嚮
秦¶
晏子春秋曰公孫接田開疆古冶子事景公勇而無禮
晏¶子言於公公饋之二桃曰三子計功而食公孫接田
開疆¶先言功援桃而起古冶子又言其功令二子反桃
<pb:KR3k0012_WYG_967-5a>
二子慚¶而自殺古冶子曰耻人以言夸其聲不義也亦
反其桃契¶領而死¶
山海經曰夸父山北有林名曰桃林廣圍三百里其中
多¶馬
鹽<md:KR3k0012_SBCK_967-3b>¶鐵論曰夫桃李實多者來年為之穣¶
新序曰魏文侯見箕季從者食其園桃箕季禁之文侯
曰¶箕季豈愛桃哉是教我下無犯上也¶
典術曰桃者五木之精也能厭伏邪氣者也桃之精生
<pb:KR3k0012_WYG_967-5b>
在¶鬼門制百鬼故令作桃鞭人着以厭邪此仙木也¶
夢書曰桃為守禦辟不祥夢見桃者守禦官¶
神農經曰玉桃服之長生不死若不得早服之臨死日
服¶之其尸畢天地不朽¶
王肅䘮服要記曰昔者魯哀公祖載其父孔子問曰寕
設¶三桃湯乎答曰不也桃者起於衞靈公有女嫁乳母
送¶所婦就夫家道聞夫死乳母欲將新婦返新婦曰女
有三¶從今屬於人死當卒哀因駕素車白馬進到夫家
<pb:KR3k0012_WYG_967-6a>
治三桃¶湯以沐死者出東門北隅禮三終使死者不恨
吾父無所恨<md:KR3k0012_SBCK_967-4a>¶何用三桃湯焉¶
漢舊儀曰山海經稱東海之中度朔山山上有大桃屈
蟠¶三千里東北間百鬼所出入也上有二神人一曰神
荼二¶曰鬱壘主領萬鬼惡害之鬼執以葦索以食虎黃
帝乃立¶大桃樹人於門户𦘕神荼鬱壘與虎葦索以禦
鬼¶
四王起事曰惠帝征成都王於安陽城北軍敗日已向
<pb:KR3k0012_WYG_967-6b>
中¶而大官尚未進食左右有賫秋桃十枚便以獻帝帝
食三¶枚石超使人擘手奪三枚¶
漢武故事曰東郡獻短人帝呼東方朔朔至短人指朔
謂¶上曰王母種桃三千年結子此兒不良已三過偷之
矣後¶西王母乃出桃七枚母自啖二以五枚與帝帝留
核着前¶王母問曰用此何為上曰此桃美欲種之母歎
曰此桃三¶千年一着子非下土所植也後上殺諸道士
妖妄者百餘<md:KR3k0012_SBCK_967-4b>¶人西王母遣使謂上曰求仙信耶欲見神
<pb:KR3k0012_WYG_967-7a>
人而殺戮吾¶與帝絶矣又致三桃曰食此可得極壽¶
漢武内傳曰西王母以七月七日降於帝宫命侍女索
桃¶須臾以玉盤盛桃七枚大如雞卵形圓色青以呈王
母王¶母以五桃與帝自食二桃¶
西京雜記曰上林苑有奉桃櫻桃緗桃核桃霜桃金¶城
桃胡桃綺桃含桃紫文桃¶
妒記曰武陰女嫁阮宣武妬忌家有一株桃樹華葉灼
耀¶宣嘆美之即便大怒使婢取刀斫樹摧折其華
<pb:KR3k0012_WYG_967-7b>
関令尹喜内傳曰喜從老子西遊省太真王母共食碧
桃¶
列仙傳曰師門者嘯父弟子也亦能使火食桃李葩夏
孔¶甲為不能順其心意殺而埋之外野一日風雨迎之
訖則¶山木皆焚孔甲祠而禱之未返而道死<md:KR3k0012_SBCK_967-5a>¶又曰葛由蜀羗人周成王世好刻木作羊賣之一旦騎
半¶入蜀中王侯貴人追之上綏山皆得仙故里諺曰得
綏山¶一桃雖不能得仙亦足以豪
<pb:KR3k0012_WYG_967-8a>
又曰楊都女隨犢子出種桃李一宿而返後數十年見
在¶潘山下冬賣桃李¶
神仙傳曰樊夫人與夫劉綱俱有道術各自言勝中庭
有¶兩大桃樹夫妻各呪其一桃便闘綱所呪桃走出籬
外¶
又曰張陵沛人也有天神降之遂服丹能變化有趙升
就¶陵受學陵以七事試之陵與諸弟子登雲臺山絶巖
上有¶一桃樹大如臂旁生石壁下臨不測去上三四丈
<pb:KR3k0012_WYG_967-8b>
桃大有¶實陵謂諸弟子曰得此桃者當告以道要弟子
皆流汗旡敢¶視者升曰神人所䕶何險之有乃從上自
擲正投桃樹取¶桃滿懷而石璧峻峭不得返乃擲桃地上
得二百枚陵分桃<md:KR3k0012_SBCK_967-5b>¶賜諸弟子餘二枚陵自食一留一以
待升陵乃伸手引升¶升忽見返以向一桃與升¶
又曰髙邱公服桃膠得仙¶
鍾離意别傳曰周書言秦吏趙凱以私恨告園民呉旦
生¶盗食宗廟御桃旦生對曰民不敢食也王曰剖其腹
<pb:KR3k0012_WYG_967-9a>
出其¶桃史記惡而書之曰桃食之當有遺核王不知此
而割人¶腹以求桃非理也¶
風俗通曰黃帝書稱上古之時兄弟二人曰荼與鬱住
度¶朔山上桃樹下簡百鬼鬼妄榾人援以葦索執以食¶
虎于是縣官以臘除夕飾桃人垂葦索𦘕虎于門效前¶
事也¶
𤣥中記曰木子之大者有積石山之桃實焉大如十斛
籠
<pb:KR3k0012_WYG_967-9b>
嵩髙山記曰魏文帝時嵇叔夜胡昭在此學桃樹見在<md:KR3k0012_SBCK_967-6a>¶王子年拾遺記曰漢明帝時嘗獻巨核桃此桃霜下結
花¶隆暑方熟嘗使植于林園俗謂相陵故聲之誤也¶又
磅磄山去扶桑五萬里日所不及其地寒有桃樹千圍¶
其花青黑色萬嵗一實¶
陶潜桃源記曰晉太元中武陵人捕魚從溪而行忘路
逺¶近忽見桃花林夾兩岸芳華鮮美落英繽紛林盡得
山山¶有小口初極狹行數十歩豁然開朗屋舍連接鷄
<pb:KR3k0012_WYG_967-10a>
犬相聞¶男女衣着悉如外人見漁父驚為設酒食云先
世避秦難¶率妻子家此遂與世隔問今何代不知有漢無
論魏晉¶既出白太守遣人隨往尋之迷不復得¶
晉中閣記曰華林園桃七百三十株白桃三株侯桃三
株¶
鄭緝之東陽記曰龍丘山有一巖外如窓牖内有¶石
童巖前一桃樹其實甚甘<md:KR3k0012_SBCK_967-6b>¶裴淵廣州記曰廬山頂上有山桃人¶時登採拾只得于
<pb:KR3k0012_WYG_967-10b>
上飽啖不得持下下輙迷不能返¶
石虎鄴中記曰石虎苑中有勾鼻桃重二斤¶
南康記曰南康玉山上有石狗故老云古有寒桃生于
嶺¶巔隐淪之士怪犬取其實因變成石焉¶
楊衒之洛陽伽藍記曰景陽山百果園有仙人桃其色
赤¶表裏照徹得霜乃熟亦出崑崙山一曰西王母桃也¶
杜寳大業拾遺録記曰四年五月帝將北巡發自東都
江東¶送白葉桃樹四株敇付西園種之其花似蓮花而
<pb:KR3k0012_WYG_967-11a>
小花有十¶餘重重有七八葉大于尋常桃花¶
唐景龍文館記曰四年春上宴于桃花園群臣畢從學
士¶李嶠等各獻桃花詩上令宫女歌之辭既清婉歌仍
妙絶¶獻詩者舞蹈稱萬嵗上敕太常簡二十篇入樂府
號曰桃<md:KR3k0012_SBCK_967-7a>¶花行¶
廣志曰桃有冬桃夏桃秋桃¶
神異經曰東北有樹焉髙五十丈其葉長八尺廣四五
尺名¶曰桃其子徑三尺二寸小狹桃食之令人壽核中
<pb:KR3k0012_WYG_967-11b>
仁可¶以治嗽¶
甄異傳曰譙郡夏侯文規亡後見形還家經庭前桃樹
邊¶過曰此桃我昔所種子乃美好其婦曰人言亡者畏
桃君¶不畏耶答曰桃東南枝長二尺八寸向日者憎之¶
異苑曰太元中南陵郡江陵有棗樹一年忽生桃李棗
三¶種花子¶
幽冥録曰剡縣劉晨阮肇共入天台山採藥路迷不得¶
返十三日糧盡飢餓欲死望山上有一桃大有子實¶而
<pb:KR3k0012_WYG_967-12a>
絶巖&KR0201;澗永無登路攀縁藤葛然後得上各啖數桃<md:KR3k0012_SBCK_967-7b>¶而
不飢下山一大溪邊有二女姿質絶妙因要還家勅婢¶
云劉阮二郎向雖得瓊實猶尚虛弊可速作食遂停半
年¶懐土思歸女曰罪牽君如何便語以大路¶
任昉述異記曰桃之大者謂之木桃詩云投我以木桃
是¶也¶
又曰耆舊説桓靈之世汝頴間禾麻為蒿莠桃李不實
花¶而復落落而復花而官有朽粟
<pb:KR3k0012_WYG_967-12b>
嶺表録異曰偏核桃出畢占國肉不堪食胡人多收其
核¶遺漢宫以稱珍異其形薄而尖頭偏如雀嘴破之食
其桃¶仁味酸似新羅松子性熱入藥分與北地桃仁無
異¶
太清諸卉木方曰酒漬桃花而飲之除百病好容色¶
本草經曰梟桃在樹不落殺鬼¶
楚辭曰斬伐橘柚列樹苦桃<md:KR3k0012_SBCK_967-8a>¶夏侯孝若梁田賦曰沈朱李濫甘桃
<pb:KR3k0012_WYG_967-13a>
潘岳閑居賦曰三桃表櫻胡之别二柰耀丹白之色¶
左思呉都賦曰洪桃屈盤丹桂灌叢¶
曹毗魏都賦曰紫棃朱柿侯桃丹棗¶
古歌辭曰桃生露井上李樹生桃傍虫來食桃根李樹
代¶桃僵樹木身相代骨肉還相忘¶
阮籍詩曰嘉樹下成蹊東園桃與李¶
宋子侯董嬌嬈詩曰洛陽城東路桃李生路傍花花自
相¶對葉葉自相當春風南北起花葉自低昻
<pb:KR3k0012_WYG_967-13b>
　
　
　
　
　
　
　
　太平御覽卷九百六十七
