# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:08.557921
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 187
#+PROPERTY: FILE SB11n0727-187太平御覽-卷之一百八十七.
<pb:KR3k0012_SBCK_187-1a>¶
太平御覽卷第一百八十七¶
　居處部十五¶
　　　牆壁　柱　梁　棟¶
　　　　　牆壁¶
說文曰垣蔽曰牆又曰壁垣也¶
爾雅曰牆謂之墉¶
廣雅曰墉垣牆也¶
釋名曰墉容也所以蔽隠於形容也壁辟也所以辟斷風¶
寒也牆障也所以自障蔽也垣援也人所阻以爲援衛也¶
易曰公用射隼於高墉之上𫉬之無不利¶
書曰旣勤垣墉惟其塗蔇茨¶
尚書大傳云賁墉諸侯䟽杼注曰賁大也言大牆正道直¶
也䟽衰也杼亦牆也亦衰殺其上不得正直詩曰百堵皆¶
<pb:KR3k0012_SBCK_187-1b>¶
作¶
又曰築室百堵¶
又曰誰謂鼠無牙何以穿我墉¶
又曰乗彼垝垣以望復關¶
又曰牆有茨(篇/名)衛人刺上也公子頑通于君母而不可道¶
也牆有茨不可掃也箋牆所以防非常也¶
又曰君子無易由言耳屬于垣由用也人將聽之¶
又曰將仲子&KR0006;無踰我牆¶
又曰兄弟䦧于牆外禦其務(務/侮)¶
又曰徹我牆屋田卒汗萊毁牆屋不得農也¶
書序𥘿始皇滅先代典籍焚書坑儒天下學士逃難解散我先¶
人用藏其家書于屋壁至魯恭王時好治宮室壞孔子舊¶
宅以廣其居於壁中得先人所藏古文虞夏啇周之書及¶
<pb:KR3k0012_SBCK_187-2a>¶
傳論語孝經皆科斗文字¶
又曰峻宇雕牆¶
禮曰七月坯牆垣六月小暑後五日蟋蟀居壁¶
周禮曰牆厚三尺崇之注云髙卑爲率足以相爲勝也左¶
傳叔孫曰人之有牆以蔽惡也牆之郤壞誰之咎也注咎¶
在牆也¶
又曰巢牛隠於短垣以射呉子諸樊¶
又曰寺人披伐蒲重耳踰垣而走披斬其祛¶
又曰𣈆靈公不君厚歛以雕牆¶
論語叔孫武叔謂子貢曰仲尼豈賢於子乎對曰譬之宫¶
牆賜之牆及肩窺見室家之好夫子之牆數仞不得其門¶
而入不見宗廟之羙¶
又曰糞土之牆不可杇也¶
<pb:KR3k0012_SBCK_187-2b>¶
又曰其猶正牆面而立也歟¶
史記曰孝景帝即位晁錯爲内史貴幸用事門東岀不便乃¶
穿一門出太廟煗垣丞相申屠嘉聞之奏請誅錯上愛之¶
曰錯所穿非眞廟垣乃外煗且又我使爲之錯謝而出嘉曰¶
吾悔不先斬錯¶
又曰司馬相如家成都貧家徒四壁立¶
漢書曰貫髙等欲害髙祖置人於&KR0232;壁中¶
後漢書曰逢萌與同郡徐房平原李子雲王君公相友善¶
並暁逹隂陽懐徳&KR0126;行房與子雲養徒各千人君公遭亂¶
獨不去儈牛自隠(儈謂平會兩/家買賣之事)時人語曰避世牆東王君¶
公¶
又曰史叔賔者陳留人也少有盛名郭林宗見而告人曰¶
牆髙基下雖得必失後果以論議阿枉毀名云¶
<pb:KR3k0012_SBCK_187-3a>¶
又曰崔晏仕䆠歴位邊郡而愈貧薄家徒四壁卒無以殯¶
歛光禄勲楊賜太僕𡊮逢少府叚熲爲備棺椁葬具大將¶
軍𡊮隗樹碑頌¶
又曰杜安字伯夷少有志節年十三入太學號竒童京師¶
貴戚慕其名或遺之書安不發悉壁藏之及後捕案貴戚¶
賔客安開壁岀書印封如故竟不罹患時人貴之位至巴¶
郡太守¶
呉志曰吕蒙病孫權時在江安迎置内廐治護萬方欲數¶
見顔色又恐勞動常穿壁曕之見其少食則喜不能則咄唶¶
也𣈆書外國傳大𥘿國以琉璃爲牆壁¶
齊書曰劉璡字子璥方䡄正直兄瓛夜隔壁呼璡出不荅¶
方下牀着衣立行及簾外然後應瓛問其故璡曰向束帶¶
未竟¶
<pb:KR3k0012_SBCK_187-3b>¶
又曰徐孝嗣&KR0004;在率府晝卧齋北壁下夢兩童子遽云移¶
公牀孝嗣驚起行數歩而壁崩¶
莊子曰正考父一命而傴再命而僂三命而俯循牆而走¶
孰敢不䡄(言人不敢以不/&KR0100;之事侮之)¶
家語曰孔子觀乎明堂覩四門之墉有堯舜桀紂之象各¶
有善惡之狀興廢之誡焉¶
衡山記曰甘泉宫有石壁焉禹所刻文在此¶
洞𡨕記曰元狩三年帝復起陵霞觀去地九十丈累白玉¶
爲壁以八分篆寫羲皇以來迄周成王封禪之事所謂事¶
登壁間蓋帝王之夲績也孟子知命者不立乎巖牆之下¶
恐頽也¶
淮南子曰舜作宫築牆始也¶
漢官儀曰省中皆胡粉塗壁𦘕古烈士¶
<pb:KR3k0012_SBCK_187-4a>¶
新序曰諸侯牆有黒堊之色無丹青之彩¶
神仙傳白和事王君王君語曰我暫徃瀛州汝於正北石室熟¶
視北壁當見文字讀之得道矣三年方見壁上有古人所¶
刻太清經讀之得仙¶
魏略曰趙岐避難青州市孫嵩知&KR0302;避事置&KR0302;於&KR0232;壁中¶
西京雜記云匡衡鑿隣家壁偷光讀書¶
宋玉賦云東家羙女登牆窺玉三年玉猶未許¶
焦贛易林曰千仞之牆禍不入門¶
孟奥北征記曰鄴城避雷室西南石溝北有華林牆牆髙¶
九丈方圎一里也¶
　　　　　柱¶
廣雅曰楹謂之柱¶
釋名曰柱住也楹亭也亭亭然孤立也¶
<pb:KR3k0012_SBCK_187-4b>¶
周書曰文王在鎬召太子發曰吾栝柱而茅茨爲民愛費¶
也¶
左傳曰叔孫豹指楹曰雖惡是其可去乎¶
又曰丹桓宫楹¶
榖梁傳曰丹桓宫楹禮天子丹諸侯&KR0627;大夫蒼士黈¶
　　大戴禮曰周時徳澤和洽蒿茂以爲宫柱名曰蒿宮¶
漢書郊祀志曰武帝鑄栢梁銅柱¶
又曰成帝立趙皇后劉輔諌曰朽木不可爲柱卑人不可¶
爲主¶
范曄後漢書曰李膺拜司𨽻校尉時張讓弟爲野王令貪¶
殘無道至乃殺孕婦聞膺厲威嚴懼罪逃還京師因匿兄¶
讓弟舎柱中膺知其&KR0250;率將吏徃破柱付洛陽獄受辭畢¶
即殺之¶
<pb:KR3k0012_SBCK_187-5a>¶
魏略曰大秦國以水精爲室柱¶
呉志曰孫堅爲董卓所攻堅與數十騎馳圍而出竪常著¶
赤𦋺幘令親近將祖茂著之卓&KR0016;爭逐茂急見一柱在草¶
中因脫幘著柱上卓&KR0016;望見圍繞數重後覺是柱乃去¶
晉書曰石季龍掘秦始皇冢取其銅柱鑄以爲器¶
又曰太始二年秋營太廟致荆山之材採華山之石鑄銅¶
柱十二塗以黄金鏤以百物綴以明珠¶
曹嘉之𣈆紀曰諸葛誕以氣勵稱常𠋣柱讀書雷震其柱¶
誕讀書自若¶
陳書曰&KR0004;梁侯景焚太極殿及景平至陳武帝議欲營之¶
獨闕一柱至是有樟木大十八圍長四丈五尺流泊後渚¶
因得用之¶
漢武内傳曰上起神屋鑄銅爲柱金𡍼大五圍¶
<pb:KR3k0012_SBCK_187-5b>¶
帝王丗紀曰桀作金柱三千¶
列女傳曰紂作銅柱以炭火然之有罪者令抱其柱&KR0186;墮¶
炭中妲巳觀以爲𥬇¶
漢官典職曰徳陽殿柱皆金刻鏤作　竒禽萬¶
巧間以丹青翡翆竟柱構以水精一柱三帶韜以赤緹¶
應劭漢官曰開陽門始成未有名夜有一柱飛來樓上後琅邪¶
開陽縣上言南門一柱飛去光武使視因刻記其年月以名¶
門焉¶
神異經曰崑崙山有銅柱其髙入天所謂天柱也圍三千¶
里周廻如削下有仙人府與天地同休息男女名曰玉人¶
男即玉男女即玉女無爲配疋而仙道成也¶
三輔决録曰長陵田鳯字季宗爲尚書郎儀皃端正入奏¶
事靈帝目送之因題殿柱曰堂堂乎張京兆田郎¶
<pb:KR3k0012_SBCK_187-6a>¶
伏滔北征記曰廣陵呉王濞所都脩大城得栢柱三皆栢心¶
蓋呉王濞門柱也¶
華延儁洛陽記曰太極殿有四金銅柱¶
焦贑易林旅之咸曰金梁鐡柱¶
又曰家人之&KR0155;曰髙樓無柱顚僵不乆紂失人主身死牧竪¶
盛弘之荆州記曰巴東城西有一栢柱孤殖大可數圍髙¶
三丈餘相傳是公孫述時樓柱乃云斫之血岀枯而不朽¶
歴代彌固將恐有物慿焉¶
江陵記曰[沔-丏+丐]城内有赤湖客舎襄陽大道經城中過元嘉¶
十一年連雨城南門沮壞得土中故柟柱長一丈七尺臨¶
川康王取以爲大齋西北柱&KR0004;時色黒一季後不復黒計¶
此千年¶
列子曰共工觸不周山天柱折¶
<pb:KR3k0012_SBCK_187-6b>¶
晏子春秋曰晏子將死鑿楹納書焉謂妻曰楹記日也子¶
壯而示之¶
燕丹曰荊軻以匕首擿决秦王　入銅柱火出¶
淮南子曰柱不可以刺齒蓬不可以持屋¶
丗說曰陸抗&KR0004;拜司空有人往索酒便自起酌梁柱間祝¶
曰當今乏才以尓爲柱石之任莫傾人棟梁陸𥬇曰感卿¶
良箴¶
楚辭天問曰八柱何當東南何𧇊¶
傅𤣥正都賦曰錦牆雕柱¶
劉良七舉曰緑柱朱榱青璅壁璫¶
李尤楹銘曰榦強體正雖重不移上下相安髙而不危¶
丗說夏侯𤣥讃曰𤣥甞𠋣柱作書霹靈其柱神色無變作¶
書如故¶
<pb:KR3k0012_SBCK_187-7a>¶
俞益期牋曰馬文淵昔立兩銅柱於林邑岸北有遺兵十¶
餘家不反居寜夀靈岸南對銅柱悉姓爲馬自爲婚姻有¶
二百户交州以流寓號曰馬流言語飲食尚與華夏同山¶
川移易銅柱今没在海中正頼此民以識故處(日南傳日/三銅松也)¶
　　　　　梁¶
爾雅曰棄廇謂之梁(郭璞注曰/屋大梁)¶
呉越春秋曰夏禹廟以梅木爲梁¶
焦貢易於旅之咸曰金梁鐵柱完全不腐¶
漢官典職曰徳陽宮𦘕屋朱梁¶
曹子建七啓曰彤軒紫柱文榱華梁¶
古歌曰夲自南山松今爲宫殿梁¶
西京賦曰絙雄虹之長梁¶
司馬相如長門賦曰飾文杏以爲梁¶
<pb:KR3k0012_SBCK_187-7b>¶
班固西郊賦曰固瑰材而究竒抗應龍之虹梁¶
楚詞曰𤣥玉之梁¶
曹植詩文榱華梁¶
　　　　　棟¶
爾雅曰棟謂之桴(郭璞注曰/屋檼也)¶
廣雅曰檼棟也¶
釋名曰穩稳也似桶也或謂之望髙可望也或謂之林棟¶
中也屋脊曰甍甍蒙也在上覆蒙屋也¶
易大過卦曰棟橈夲末弱也(王弼注曰&KR0004;爲/夲而上爲末)¶
左傳襄五年曰盧蒲癸刺慶舎王何解其肩猶援廟桶動¶
於甍(柱注曰/屋棟)¶
又曰子産謂子皮曰子於鄭國棟也棟折榱崩僑將&KR0953;焉¶
漢武帝故事上起神屋甍附作金鳯軒翥若飛口銜流蘇¶
<pb:KR3k0012_SBCK_187-8a>¶
長十餘丈¶
神仙傳曰左慈共曹公飲飲畢以柸擲屋棟懸着棟動揺¶
似飛鳥¶
淮南子曰郢人買屋棟而與之車轂跪而度之大雖可而¶
長不足也¶
桓子新論曰王公大人則嘉得良師明輔品庶凡民則樂¶
畜仁賢哲士皆國之柱棟而人之羽翼¶
楚辭九歌曰桂棟&KR0006;蘭橑新夷楣&KR0006;葯房¶
郭璞游仙詩曰雲生梁棟間¶
傅𤣥棟銘曰國有維輔屋有棟梁室之傾尚可柱也心¶
之傾不可輔也¶
<pb:KR3k0012_SBCK_187-8b>¶
¶
太平御覽卷第一百八十七¶
