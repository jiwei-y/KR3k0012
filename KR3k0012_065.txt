# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:02.276721
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 65
#+PROPERTY: FILE SB11n0727-065太平御覽-卷之六十五.
<pb:KR3k0012_SBCK_065-1a>¶
太平御覽卷第六十五　地部三十¶
　關中諸水　戯水　&KR0238;水　湫水　魚龍水¶
　隴蜀諸水　廉水　孱山水　巴字水　緜江水¶
　　　　粉水　瀘水　弱水　黒水　大柳谷水¶
　　　　洮水　馬池水　湟水¶
　江南諸水　坦水　漳水　雷水　鄱陽源水¶
　　　葛溪水　湓浦水　甘泉水　秦淮水　浙江水¶
　　　　三江水　縠江水　若下水　霅水　紫溪水¶
　　　　公山江水　不竭泉　臨水　靳江　資水¶
　　　　枉水　沅水　滄浪水　湘水　汨水¶
　　　　五美水　灕水　修仁水　慈廉水¶
　　　　　　戯水¶
水經注曰戯水出驪山鴻谷北歷戯亭即周幽王死處西¶
<pb:KR3k0012_SBCK_065-1b>¶
征賦所謂兵敗戯水之上身死驪山之北是也¶
　　　　　&KR0238;水¶
山海經曰榆次之山&KR0238;水出焉北流注于渭〇水經注曰&KR0238;¶
水出扶風杜陽縣俞山東北入于渭周大王去邠度&KR0238;踰梁¶
山止歧下故詩云自土沮&KR0238;又曰率西水滸至于歧下¶
　　　　　湫水¶
史記曰朝郍有湫泉即華西名川也蘇林曰泉方四十里¶
湛然不流冬夏不増不減不生草木能興雲致雨民旱禱¶
之周地記曰楊班爲姚萇將居黄梁谷其西有小谷由來¶
無水夜忽有人聲云湫神移徙借車牛如有影響至西谷¶
中忽有水方二百歩其水深淺不測冬夏湛然毎水旱百¶
姓祈福屢應也¶
　　　　　魚龍水¶
<pb:KR3k0012_SBCK_065-2a>¶
水經注曰有一水出縣西山人謂曰小隴山其水東北流¶
歷澗注以成潭出五色魚俗以爲龍而莫敢捕採謂是水¶
爲魚龍水¶
　隴蜀諸水¶
　　　　　廉水¶
宋書曰范栢年梓潼人宋明帝問卿郷土有貪泉否栢年¶
曰臣梁益之地有廉水讓水不聞有貪泉帝嘉之即拜蜀¶
郡太守一云此水飲之使人廉讓故以名之¶
　　　　　孱山水¶
華陽國志曰涪縣有孱山水其源出金銀礦民得採之¶
又郡國志云漢有金山縣縣東二里有一水瀬有金碎珠¶
隨波東注傍水居人採以爲業¶
　　　　　巴字水¶
<pb:KR3k0012_SBCK_065-2b>¶
三巴記曰閬白二水合流自漢中至始寜城下入武陵曲¶
折三曲有如巴字亦曰巴江經峻峽中謂之巴峽即此水¶
也¶
　　　　　緜江¶
遊蜀記曰左緜郡有小江三川所尚緜州左緜郡有汙江所染¶
緋紅於此水濯後益鮮故人之所重¶
　　　　　粉水¶
注水經曰越嶲粉水導源東流經上粉縣取此水以淘粉¶
則晧曜鮮絜有異衆流故縣人因此取名¶
　　　　　瀘水¶
十道記曰瀘水出蕃中入黔府歷郡界出拓州至此有瀘¶
津關關上有石峯髙三千丈四時多瘴氣三四月間發人¶
衝之立死非此時中則人多悶吐唯五月上伏即無害故¶
<pb:KR3k0012_SBCK_065-3a>¶
諸葛武侯征越嶲上䟽云五月渡瀘深入不毛之地¶
又按地記云今昆明道渡所見有武侯道在又按十道記¶
云水浚急而多巉石土人以牛皮爲&KR0657;方渉津涘¶
　　　　　弱水¶
說文曰弱水自張掖刪丹西至酒泉合黎餘波入于流沙¶
玄中記曰天下之弱者崑崙之弱水焉鴻毛不能起¶
　　　　　黒水¶
張掖記曰黒水出縣界雞山亦名玄圃昔娀氏女簡狄浴¶
於玄丘之水即黒水也¶
　　　　　大柳谷水¶
魏氏春秋曰明帝青龍三年張掖郡刪丹縣金山大柳谷¶
有玄川湓涌寳石出焉有石馬即魏爲晉代之符也¶
　　　　　洮水¶
<pb:KR3k0012_SBCK_065-3b>¶
漢書地理志曰洮水出西羌中北至枹(音/夫)罕東入河又沙¶
州記云洮水與墊江水俱出嵹臺山山南爲墊江源山東¶
即洮水源也¶
　　　　　馬池水¶
關山圖曰隴西神馬山有泉池龍馬所出¶
水經注云馬池水出上邽西南六十里謂之隴泉谷言神¶
馬出水事同徐吾是此今有馬池之號也源岀嶓冡山¶
　　　　　湟水¶
漢書地理志曰臨羌縣西北至塞外有西王母石室西海¶
鹽池北則湟水所出東至允吾入河渭湟河亦名樂都水¶
也縣有土樓山無石而髙在縣南又有養女嶺𬒳羌多禱¶
而祈女又有牛心堆皆湟水源山名¶
　　江南諸水¶
<pb:KR3k0012_SBCK_065-4a>¶
　　　　　沮水¶
水經曰沮水出漢中房陵縣淮山東南過臨沮縣至枝江¶
縣入于江注云沮陽縣西北景山即荆山之首也¶
山海經曰金玉是出亦沮水之所導也¶
　　　　　漳水¶
山海經曰漳水出臨沮縣東荆山東南過蓼亭又南過章¶
郷南至枝江縣北入于沮傳曰江漢沮漳楚之望也¶
王仲宣登樓賦曰夾清漳之通浦倚曲沮之長江¶
　　　　　雷水¶
水經曰南經大雷戍西注大江謂之大雷口一派東　流¶
入江謂之小雷口也宋鮑明逺登大雷岸與妹書乃此地¶
又孝子傳云孟宗爲雷池監作鮓一器以遺母母不納¶
䂊章圖經曰蜀水在豐城縣北按漢書地理志曰蜀水源¶
<pb:KR3k0012_SBCK_065-4b>¶
出縣内小界山東山東流入南昌縣漳水合耆老傳云仙¶
人許遜爲蜀旌陽縣令有竒術晉末人皆疾癘多徃蜀詣¶
遜請救遜與一器水投於上流疾者飲之無不愈也邑人¶
敬其神異故以蜀水爲名¶
　　　　　鄱陽源水¶
鄱陽記曰鄱陽源是呉芮所居處郷人祭之爲立祠堂¶
東有石澗深三尺郷人將牲牢告啓擊鼔三通其水衝出¶
大流隨用並足¶
　　　　　葛溪水¶
鄱陽記葛溪水源出上饒縣靈山西昔歐冶子居其溪側¶
以此水淬劒傳之於此後又有葛玄家焉因曰葛水¶
　　　　　湓浦水¶
郡國志曰湓浦水有人此處洗銅盆忽水暴漲乃失盆遂¶
<pb:KR3k0012_SBCK_065-5a>¶
投水取之即見一龍衘盆遂奮而出故曰盆水也¶
蕭子顯齊書曰丗祖治湓城得尺五刀十一口永明享曆¶
之數也¶
　　　　　甘泉水¶
九江圖經曰甘泉水在縣南甘泉驛之南其水味甘飲訖¶
猶有餘香因以名焉其山即曰甘泉山按州圖經云昔山¶
頂有船柂從頂㳂流而下土人亦名爲柂下溪桓伊爲江¶
州刺史常遣左右賫粮㝷山之奥兾覩非常乃至一處見¶
有大湖湖側有敗船當時聞有柂流下甚疑惑後聞有船¶
方驗¶
　　　　　秦淮水¶
江寧圖經曰淮水北去縣一里源從宣州東南漂水縣烏¶
刹橋西入百五十里¶
<pb:KR3k0012_SBCK_065-5b>¶
輿地志云秦始皇廵㑹稽鑿断山阜此淮即所鑿也亦名¶
秦淮孫盛晉春秋亦云是秦所鑿王導令郭璞筮即此淮¶
也又稱未至方山有直瀆行三十許里以地形論之淮發¶
源詰屈不類人功則始皇所掘冝此瀆也¶
丹陽記云建康有淮源出華山入江¶
徐爰釋問云淮水西北貫都〇輿地志云淮水發源於華山¶
在丹陽湖姑熟之界西北流經建康秣陵二縣之間縈紆¶
京邑之内至于石頭入江懸流三百許里¶
　　　　　浙江¶
山海經曰浙江出三天子都在率東西北入海餘曁南郭¶
璞注云按地理浙江出黔縣南率中東入海今之浙江是¶
也率即歙耳餘曁縣名¶
虞喜志林注曰今錢塘江口折山正居江中潮水投山下¶
<pb:KR3k0012_SBCK_065-6a>¶
折而曲一云江有反濤水勢折歸故云浙江史記云江水¶
至㑹稽山隂爲浙江是也¶
　　　　　三江¶
郡國志曰禹貢三江呉郡南松江錢塘江是也禹貢曰三¶
江旣入震澤厎定韋昭曰三江謂呉郡南松江錢塘江浦¶
陽江¶
虞氏志林云江於彭蠡分爲三是即韋說爲謬按江自太¶
湖出于海屈曲七百里出鱸魚即吴左慈爲王釣者¶
　　　　　縠江¶
輿地志曰縠江其水波瀾交錯狀似羅縠之文因以爲名¶
　　　　　若下水¶
輿地志曰南岸曰上若北岸曰下若乃村名也村人取若¶
下水以釀酒醇美勝於雲陽¶
<pb:KR3k0012_SBCK_065-6b>¶
呉録曰長城若下酒¶
張恊七命云荆南烏程即此酒也¶
　　　　　霅水¶
輿地志曰霅水亦若水之異名也水深不可測俗謂之洺¶
水¶
又山海經云浮玉之山茗水出其隂中多鮆魚今亦謂之霅¶
鳥水是也¶
　　　　　紫溪¶
呉興記曰邑有文山水東南流爲紫溪輿地志云以爲水¶
紫色也又云紫溪中央水有赤色盤石長百餘丈望之如¶
霞名曰赤瀬水¶
　　　　　公山江水¶
郡國志曰公山江水有橘自然泛來行人噉之恣飽則可¶
<pb:KR3k0012_SBCK_065-7a>¶
將去則病¶
　　　　　不竭泉¶
永嘉地記曰山北有泉衆泉旱竭此泉不乾故以名山東¶
有瀑布長數十丈遊者云山頂有大湖中有孤岩獨立皆¶
號孤房¶
　　　　　臨水¶
湘州記曰臨水經臨賀縣東又南至郡左以合賀水故有¶
臨賀之稱焉¶
　　　　　靳江¶
湘州記曰靳江在新東縣西八里水出衡山縣界紫嘉山¶
東流入湘江二百八十里昔楚大夫靳向所封之地因以¶
名之¶
　　　　　資水¶
<pb:KR3k0012_SBCK_065-7b>¶
湘州記曰資水一名茱茰江¶
又水經云資水東北過益陽應劭曰縣在益水之陽今無¶
益水誠資水之殊目¶
郡國志云資水岸有石頭城即呉將周瑜築也¶
　　　　　枉水¶
湘州記曰枉山在郡東十七里有枉水出焉山西溪溪口¶
有小灣謂之枉渚山上有楚祠存焉¶
　　　　　沅水¶
水經曰沅水出牂牁且蘭縣爲旁溝水東北至鐔城縣爲¶
沅水¶
又曰沅水之北有竒山山有秀峯上枝緑蘿濛幕頽巖¶
臨水實釣渚漁詠之勝也其幽響若鍾音信神仙之所居¶
　　　　　滄浪水¶
<pb:KR3k0012_SBCK_065-8a>¶
永初山川記曰漢水古爲滄浪即漁父所云滄浪之水清¶
今滄浪水合流出鐔城北界山此盖後人名之非古滄浪¶
也¶
　　　　　湘水¶
說文曰湘水出零陵陽海山北入江¶
湘中記曰湘水至清雖深五六丈見底了了然石子如摴¶
蒲矣五色鮮明白沙如雪赤岸如朝霞緑竹生焉上葉甚¶
宻下踈遼常如有風氣¶
淮南子曰所謂樂者豈必躬釣瀟湘〇水經注曰湘水又經¶
南津城西對橘洲諺曰昭潭無底橘洲浮¶
又按郡國志云湘水邊有水魚山本名立石山髙八十丈¶
闊十里石色黒而重疊毎發一重則有自然魚形女人多¶
刻畫爲戯長數寸燒之魚膏腥¶
<pb:KR3k0012_SBCK_065-8b>¶
　　　　　汨水¶
水經注曰汨水西經玉笥山又西爲屈潭即羅潭也屈原¶
懷沙自沉於此故潭以屈爲名賈誼史遷皆甞經此弭檝¶
㳂波投弔於潭¶
　　　　　五美水¶
湘中記曰五美水在長沙縣東二十五里光武時有五美¶
女居於此溪之側後因爲名¶
　　　　　灕水¶
臨桂圖經曰灕水出縣南二十里柘山之隂西北流至縣¶
西南合零渠五里始分爲二水昔秦命御史監史禄自零¶
陵鑿渠出零陵下灕水是也¶
郡國志稱後漢伏波將軍馬援開湘水爲渠六十里穿度¶
城今城南流者是因秦舊瀆耳至寳暦𥘉渠道崩壞舟檝¶
<pb:KR3k0012_SBCK_065-9a>¶
不通觀察使李渤遂疊石造堤分二水毎水置石斗門一¶
使制之在人開閉開灕水則全入於桂江擁桂江則盡歸¶
於湘水¶
　　　　　修仁水¶
始興記曰修仁水西南注連水北有三楓亭五渡水齊范¶
雲爲始興太守至修仁水酌而飲之賦詩曰三楓何習習¶
五渡何悠悠且飲修仁水不挹階邪流¶
　　　　　慈廉江¶
交州記曰慈廉江者昔有李祖仁居此兄弟十人並慈孝¶
廉讓因此名江¶
<pb:KR3k0012_SBCK_065-9b>¶
太平御覽卷第六十五¶
