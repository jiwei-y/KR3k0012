# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:15.029066
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 312
#+PROPERTY: FILE SB11n0727-312太平御覽-卷之三百一十二.
<pb:KR3k0012_SBCK_312-1a>¶
太平御覽卷第三百一十二　兵部四十三¶
　　　　　決戰中¶
後漢書曰賈復與五校戰於真定大破之復傷瘡甚光武¶
大驚曰我所以不令賈復别將者爲其輕敵果然失吾名¶
將聞其婦在孕生女耶我子娶之生男耶我女嫁之不令¶
其憂妻子也復病㝷愈追及大武於薊相見甚歡¶
又曰銚期從擊王郎將兒劉宏奉於鉅鹿下(兒五/奚切)期先登¶
䧟陣手殺五十餘人𬒳瘡中額攝憤復戰(攝猶/正也)遂大破之¶
又曰祭遵與景丹諸將南擊弘農厭新栢華蠻中賊(東觀/記史)¶
(栢華/聚名)弩中遵口洞出血流衆見遵傷稍引退遵呼叱止之¶
士卒戰皆自倍遂大破之¶
又曰帝在魯聞耿弇爲張歩所攻自徃救之未至陳俊謂¶
弇曰劇虜兵盛可且閇營休士以須上來弇曰乗輿且到¶
<pb:KR3k0012_SBCK_312-1b>¶
臣子當擊牛釃酒以待百官反欲以賊虜遺君父耶乃出¶
兵大戰自旦及昬復大破之殺傷無數城中溝壍皆滿¶
又曰岑彭征公孫𫐠乃令軍中募攻浮橋先登者授上賞於¶
是偏將軍魯竒應募而前時天風狂急彭竒舡逆流而上¶
直衝浮橋而攅柱鈎而不得去(續漢書曰時天東風其攅/柱有反把鈎竒舡不得去)¶
竒等乗勢殊死戰因飛炬焚之風急火盛橋樓崩燒彭復¶
悉軍順風並進所向無前蜀兵大亂溺死者數千人¶
又曰張歩攻耿弇營與劉歆等戰弇升王宫瓌臺望之(臨/淄)¶
(夲齊國所都即齊王宫中/有環臺也東觀記作瓌臺)視歆等鋒交乃引精兵以横突¶
歩陣於東城下大破之飛矢中弇股以佩刀截之左右無¶
知者¶
又曰袁紹使麴安攻公孫瓉紹在後十數里聞瓉巳破發¶
鞍息馬唯衛帳下強弩數十張大㦸士百許人瓉散兵二¶
<pb:KR3k0012_SBCK_312-2a>¶
千餘騎卒至圍紹數重射矢雨下田豐扶紹使却入空垣¶
紹脫兠鍪抵地曰大丈夫當前闘死而返逃垣墻間耶促使¶
諸弩並發多傷瓉騎衆不知是紹頗稍引却㑹麹義來迎¶
騎乃散退¶
又曰鄧禹還長安張宗夜將銳士入城襲赤眉中矛貫脾¶
(脾背上/兩膊間)又轉攻諸營保爲流矢所激皆幾至於死¶
又曰賈復從上擊青犢於射犬大戰至日中賊陣堅不却¶
光武傳召復曰吏士皆飢可但朝飯復曰先破之然後食¶
耳於是𬒳羽先登(𬒳猶負也折羽爲旌旌旗/將軍所執先登先赴敵也)所向皆靡賊¶
乃敗走諸將咸服其勇¶
又曰陳俊字子昭拜強弩將軍所向皆敗丗祖曰戰將盡¶
如此豈有憂乎¶
魏志曰母丘儉字仲恭有幹䇿爲幽州刺史度遼將軍儉¶
<pb:KR3k0012_SBCK_312-2b>¶
以髙句驪數侵叛督將軍出玄莵從道滑討之句驪王宫將¶
歩騎逆軍沸水上大戰宫連破走遂束馬懸車登九都山¶
屠髙麗所斬獲首虜以千數使玄莵太守王頎追過沷沮¶
千餘里至肅慎界刻石紀功刋丸都之山銘不耐之城¶
又曰代郡烏桓反以任城王彰爲北中郎將行驍騎將軍¶
臨發太祖誡彰曰居家爲父子受事爲君臣動以王法從¶
事爾其誡之彰北征入涿郡界叛胡數千騎卒至時兵馬¶
未集唯有歩卒千人騎數百疋用田豫計固守要隟虜乃¶
散退彰追之身自戰射胡騎應弦而倒者前後相屬戰過¶
半日彰鎧中數箭意氣益廣乗勝逐北至于乗乾(臣松之/案乗乾)¶
(縣名属代郡今北虜/居之号爲乗乾郡)去代二百餘里長史諸將皆以爲新¶
渉逺士馬疲又受節度不得過代不可深進遺令輕敵彰曰¶
率師專行唯利所在何節度乎胡走未逺追之必破從令¶
<pb:KR3k0012_SBCK_312-3a>¶
縱敵非良將也遂上馬令軍中後出者斬一日一夜與虜¶
相及擊大破之斬首獲生以千數彰乃倍常科大賜將士¶
將士無不恱喜時鮮卑大人軻比能將數萬騎觀望強弱¶
見彰力戰所向皆破乃請服北方悉平時太祖在長安召¶
彰彰自代過鄴太子謂彰曰卿新有功今西見上勿冝自¶
伐彰到如太子言歸功諸將太祖喜持彰鬚曰黄鬚兒¶
竟大可用¶
又曰龐德與曹仁討關羽德屯沔北十里㑹天霖雨十餘¶
日漢水暴溢樊下平地五六丈德與諸將避水上隄羽乗¶
船攻之以大舡四靣射隄上德披甲荷弓箭不虚發將軍¶
董衝部曲將統超等欲降德皆収斬之自平旦力戰至日¶
過中羽攻益急德謂督將成何曰吾聞良將不怯死以苟免¶
烈士不毀節以永生今日我死日也戰益怒氣愈壯而水¶
<pb:KR3k0012_SBCK_312-3b>¶
浸盛吏士皆降德與麾下將一人伍伯二人彎弓傳矢登¶
小船欲還仁營水盛船覆失弓矢獨抱船覆水中爲羽所¶
得立而不跪羽謂曰卿兄在漢中我欲以卿爲將不早降¶
爲德罵羽曰竪子何謂降也魏王帶甲百萬威振天下汝劉¶
備庸才耳豈能敵耶我寧爲國家鬼不爲賊將也遂爲羽所¶
殺¶
呉志曰孫權討黄祖祖横兩蒙衝俠守沔口以栟櫚大紲¶
繫石爲磴上有千人以弩交射飛矢雨下軍不得前董襲¶
與陵統俱爲前部各將敢死百人𬒳兩鎧乗大船突入蒙¶
衝裏身以刀斫兩紲蒙衝横流大兵遂進祖便開門走兵¶
追斬之明日大㑹權舉觴屬襲曰今之㑹斷紲之功¶
晉書曰劉毅等誅桓玄兵至竹里玄使其將皇甫敷呉甫¶
之拒毅軍遇之於江乗臨陳斬甫之進至羅落橋又斬敷¶
<pb:KR3k0012_SBCK_312-4a>¶
首玄大懼使使栢謙何澹之屯覆舟山毅等軍至嶈山𥙿¶
使羸弱登山多張旗熾玄不之測益以危懼謙等士卒多北¶
府人素懼伏𥙿莫敢出闘𥙿與毅等分爲數隊進突謙陳¶
皆殊死戰無不一當百時東北風急毅軍放火烟塵張天¶
鼓譟之音震駭京邑謙等諸軍一時奔散¶
又曰周處攻齊萬年於六陌將戰處軍人未食齊王彤促¶
命速進而絶其後繼處知必敗賦詩曰去去丗事巳䇿馬¶
觀西戎藜藿甘梁黍期之克命終言畢而戰自旦及暮斬¶
首萬計弦絶矢盡左右勸退處案劒曰此是吾効節受命¶
之日何退之爲且古者良將受命鑿凶門以出盖有進無¶
退也今諸軍負信勢必不振我爲大臣以身殉國不亦可¶
乎遂力戰而殁¶
又曰明威將軍朱伺隨陶侃討杜弢有殊功石勒夏口之¶
<pb:KR3k0012_SBCK_312-4b>¶
戰伺用䥫面自衛以弩的射賊大帥數人皆殺之賊挽船¶
上岸於水邊作陣伺逐水上下以邀之箭中其脛氣色不¶
變諸軍㝷至賊潰追擊之皆弃船投水死者太半賊夜還¶
長沙伺追至蒲沂不及而反加威逺將軍赤幢曲盖¶
又曰朱伺劉浚與鄭攀戰楊口壘伺常所調弩忽噤不發¶
伺甚惡之及賊攻䧟北門伺退入船𥘉浚開諸船底以木¶
掩之名爲船械伺旣入賊舉鋌擿伺伺逆接鋌反以擿賊¶
賊走上船屋大喚云賊帥在此伺從船底沉行五十歩乃免¶
又載記曰劉曜使其將軍平先丘中伯率勁騎追陳安安¶
與壯士十餘騎於陜中格戰安左手奮七尺大刀右手執¶
丈八虵矛近交則刀矛俱發輙害五六人逺則帶雙鞬左¶
右馳射而走平先亦壯徤絶人勇捷如飛與安摶戰三交¶
奪其虵矛而退㑹日暮雨甚安弃馬與左右五六人歩踰¶
<pb:KR3k0012_SBCK_312-5a>¶
山嶺匿于嵠澗翌日㝷之遂不知所在㑹連雨始霽輙振¶
威呼延青㝷其徑迹斬安于澗曲隴上歌之曰隴上壯士¶
有陳安丈八虵矛左右槃戰始三交上虵矛東流之水名¶
去不還劉曜命樂府歌¶
又曰秃髮傉檀追赫連勃勃遣善射者射之中勃勃乃勒¶
衆逆擊敗之追奔八十餘里殺傷萬計斬其大將十餘人¶
以爲京觀号髑髏臺還于嶺北¶
又曰前秦符堅爲姚萇所攻符堅率兵攻姚萇皆刻鋒鎧¶
爲死休字示以戰死爲志每戰以長矟鈎刃爲方圎大陣¶
知有厚薄從中分配故人自爲戰所向無前¶
又曰後趙冉閔之亂石琨及張舉王㓪率衆七萬伐鄴石¶
閔帥騎千餘拒之城北閔執兩刃矛馳騎擊之皆應鋒摧¶
潰斬級三千琨等大敗歸于兾州¶
<pb:KR3k0012_SBCK_312-5b>¶
又曰朱伺善戰人或問之伺荅諸人以舌擊賊伺唯以刀¶
耳又問曰將軍前後擊賊何以每得勝耶伺曰兩敵共對¶
唯當忍之佊不能忍我能忍是以勝耳¶
又曰周訪討江沔間賊杜曽訪有衆八千進至張陽曽銳¶
氣甚盛訪曰先人有奪人之心善謀也使將軍李恒督左¶
甄許朝督右甄訪自領中軍髙張旗幟曽果先攻左右甄¶
曽勇冠三軍訪甚惡之自於陣後射雉以安衆心令小將¶
趙胤領其父餘兵屬左甄力戰敗而復合胤馳馬告急訪¶
怒叱令更進号哭還戰自辰至申兩甄皆敗訪選精銳八¶
百人自行酒飲之勑不得輒動聞鼓音乃進賊未至三十¶
歩訪親鳴鼓將士皆騰躍奔赴曽遂大潰殺千餘人遂定¶
漢沔¶
又曰劉裕舉兵伐後秦姚泓王鎭惡爲前鋒軍至渭橋鎭¶
<pb:KR3k0012_SBCK_312-6a>¶
惡所乗皆蒙衝小艦鎭惡登岸渭水流急倐忽間諸艦悉¶
逐流去時泓屯軍在長安城下猶數萬人鎭惡撫慰士卒¶
曰卿諸人並家在江南此是長安門外去家萬里而舫乗¶
衣糧並巳逐流去豈復有生之計耶唯冝死戰可以立大¶
功不然則無遺類矣乃身先士卒衆亦知無復退路莫不¶
騰踊爭先泓衆一時奔潰即䧟長安城¶
崔鴻十六國春秋曰前秦符堅將王猛討前燕慕容暐暐¶
遣將慕容評屯於潞川以拒之猛與評相持遣禆將郭慶¶
以銳卒五千夜從間道出評營後傍山起火燒其輜重暐¶
懼遣使讓評催之遣戰猛知評賣水鬻薪有可乗之㑹評¶
又求戰乃陳於潞原而誓衆曰今與諸君深入賊地冝各¶
勉進不可退也願勠力行間以報恩願受爵明君之朝慶¶
觴父母之室不亦羙乎衆皆勇奮破釡棄糧大呼競進猛¶
<pb:KR3k0012_SBCK_312-6b>¶
覩評師之衆也惡之謂鄧羌曰今日之事非將軍莫可以捷¶
將軍其勉之羌曰若以司隷見與者公無以爲憂猛曰此¶
非吾之所及必以夲郡太守萬户侯相處羗不恱而退俄¶
而兵交猛召之羌寢而弗應猛馳就許之羌於是大飲帳¶
中與張蚝徐成等(蚝七/吏切)跨馬運矛馳入評軍出入數四傍¶
若無人搴旗斬將(搴居/輦反)殺傷甚衆戦及日中評衆大敗俘¶
斬五萬¶
裴子野宋略曰左將軍劉康祖聞虜㓂壽陽自虎牢率七¶
千人來赴虜至者八萬騎康祖令軍中曰顧望者斬首轉¶
歩者斬足士皆用命賊死者萬餘血流没踝流矢貫頸墮¶
馬死¶
宋書鄧琬傳曰殷孝祖屯軍鵲洲沈沖之謂陶亮曰昔孝¶
祖梟將一戰便死孝祖與賊合戰毎戰常以鼓盖自隨軍¶
<pb:KR3k0012_SBCK_312-7a>¶
中人相謂曰殷統兵可謂死將矣今與賊交鋒而以羽儀¶
自顯欲不斃得乎¶
又曰傳弘之字仲度凉僞太子赫連瓌率衆襲長安弘之¶
領歩騎五千大破之瓌又抄渭南弘之又於寡婦渡破瓌¶
獲賊二百及義真東歸赫連佛佛傾國追躡於青泥大戰¶
弘之射貫甲胄氣冠三軍陣敗䧟没佛佛逼令降弘之不¶
爲屈也¶
又髙祖紀曰于時北師始還傷痍未復戰士纔數千賊衆¶
十餘萬舳艫亘千里孟昶諸葛長仁懼欲擁天子過江帝¶
曰今兵士雖少猶足一戰若其克濟臣主同休如其不然¶
不復能草間求活吾計決矣〇又曰薛安都北征至陜下¶
魏多縱突騎衆軍患之安都怒甚乃脫兠鍪解所帶鎧唯¶
着絳衲兩襠衫馬亦去具裝馳入賊陣猛氣咆勃所向無敵¶
<pb:KR3k0012_SBCK_312-7b>¶
當其鋒者無不應刃而倒如是數四毎入衆無不披靡¶
又曰髙祖義軍進至覆舟東張疑兵以油怶冠株布滿山¶
谷帝先馳之將皆殊死戰無不當百呼聲動天地因風縱¶
火煙熖張天謙等大敗¶
齊書曰薛安都討魯爽及沈慶之濟江安都望見爽便躍¶
馬大呼直往刺之應手而倒左右范雙斬爽首爽丗裊猛¶
咸云萬人敵安都單騎直入斬之而返時人皆云關羽斬¶
顔良不足過也¶
梁書曰大同𥘉魏軍復圍南鄭杜懷瑶命第三子嶷帥二¶
百人與魏前鋒戰於光道寺溪矢中其目失馬敵人交矟¶
將至嶷斬其一騎躍而上馳以歸嶷旅力絶人便馬善射¶
一日戰七八合所佩霜明朱弓四石餘力班絲纒矟長二¶
丈五同心敢死士百七十人每出殺傷數百人敵人憚之¶
<pb:KR3k0012_SBCK_312-8a>¶
號爲杜彪¶
又曰侯景圍王僧辨於巴陵元帝乃引僧祐於獄拜爲假¶
節武猛將軍封新市縣侯令援僧辨將行泣下謂其子玘¶
曰汝可開朱白二門吾不捷則死吉則由朱凶則由白也¶
元帝聞而壯之¶
又曰蔡道班爲湖陽戍主攻蠻錫城反爲蠻困馮根年十¶
六救之疋馬交戰提雙劒左右奮擊殺傷甚多道班以免¶
由是知名¶
又曰武帝師次秣陵東昬遣大將王珎國盛兵朱雀門衆¶
號二十萬及戰梁武軍引却王茂疋馬單刀直前外生韋欣¶
慶勇力絶人執䥫纒矟翼茂而進故大破之茂勲第一欣¶
慶力也¶
陳書曰武帝入援建鄴杜僧明爲前鋒與蔡路飬戰於南¶
<pb:KR3k0012_SBCK_312-8b>¶
野僧明馬𬒳傷武帝馳救之以所乗馬援僧明僧明上馬復¶
進殺數十人因而乗之遂敗路飬¶
南史曰陳將蕭摩訶隨都督呉明徹濟江攻秦郡時齊遣¶
大將尉破胡等率衆十萬夾援其前隊有蒼頭犀角大力¶
之號皆身長八尺膂力絶倫其鋒甚銳又有西域胡人妙於¶
弓矢弦無虚發衆軍尤憚之及將戰明徹謂摩訶曰若殪¶
此胡則彼軍奪氣君有關張之名可斬顔良矣摩訶曰願¶
得識其形狀明徹乃召降人有識胡者云胡着絳衣華皮¶
裝弓兩端骨弭明徹遣人覘伺知胡在陣仍自酌酒飲摩¶
訶摩訶飲訖馳馬衝齊軍胡挺身出陣前十餘歩彀弓未¶
發摩訶遥擲銑鋧正中其額應手而仆齊軍大力十餘人¶
出戰摩訶又斬之於是齊師退走¶
後魏書曰吕羅漢父温佐秦州羅漢隨侍隴右互楊難當¶
<pb:KR3k0012_SBCK_312-9a>¶
率衆數萬㓂上邽秦人多應之鎭將元意頭知羅漢善射¶
共登西城樓令羅漢射難當隊將及兵二十三人應弦而¶
殪賊衆轉盛羅漢進計曰今又不出戰示敵以弱衆情携¶
貳大事去矣意頭善之即簡千餘騎令羅漢出戰羅漢與¶
諸騎䇿馬大呼直衝難當軍衆皆披靡殺難當左右隊騎¶
八人難當大驚¶
又曰宇文延字慶壽體貌魁岸眉目踈㓪永平中釋褐奉¶
朝請直後貟外散騎常侍以父福老詔聽隨侍在&KR0801;州屬¶
大乗妖黨突入州城延率奴客戰死者數人身𬒳重瘡賊¶
乃小退而縱火焼齋閤福時在内延突火而入抱福出外¶
支體灼爛髮盡於是勒衆與賊苦戰賊乃散走以此見稱¶
又曰趙遐爲滎陽太守時蕭衍將馬仙琕率衆攻圍昫城¶
戍主傅文驥嬰城固守以遐爲别將與劉思祖等救之次¶
<pb:KR3k0012_SBCK_312-9b>¶
於鮑口去的城五十里夏雨頻降厲渉長駈將至的城仙¶
琕見遐營壘未就徑來逆戰思祖率彭沛之衆望陣奔退¶
遐孤軍奮擊獨破仙琕斬其直閤將軍軍主李魯生仙琕¶
先分軍於昫城之西阻水列柵以圍固城遐身自潜行觀¶
水深淺結草爲筏衘枚夜進破其六柵遂解假固城之圍進¶
救昫城都督盧昶率大軍繼之未幾而文驥力竭以城降¶
賊衆軍大崩昶棄其節傳輕騎而走唯遐獨握節而還¶
太平御覽卷第三百一十二¶
