# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:55.192300
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 904
#+PROPERTY: FILE SB11n0727-904太平御覽-卷之九百四.
<pb:KR3k0012_SBCK_904-1a>¶
太平御覽卷第九百四¶
　　獸部十六¶
　　　　　狗上¶
爾雅曰犬生三猣(音/宗)二師一(音/祈)未成毫狗長喙獫(音廉/又音)¶
(險)短喙猲(音/歇)獢(許嬌/切)狗絶有力狣(音/兆)尨狗也狗四尺爲&KR0729;¶
說文曰犬狗之有懸蹄者也孔子曰視犬之字如畫狗也¶
又曰狗叩也叩氣吠以守也¶
又曰尨犬之多毛者也猲短喙犬也獫黒犬黄頭也往(之/句)¶
(切)黃犬黒頭也猈(音/罷)短腦狗也㺌(胡斬/切)犬吠不止也&KR0729;犬¶
如人心可使也狾(居丗/切)狂犬也狄亦犬也¶
又曰狡少狗也匈奴有狡犬巨口而黒身¶
吕忱字林曰獹韓良犬也㹱(音/鵲)宋良犬也&KR1807;(五見/切)逐虎犬¶
也〇何承天纂文曰守犬爲獖(扶夲/切)隴西以犬爲猶(酉)㺜¶
<pb:KR3k0012_SBCK_904-1b>¶
(乃/切<折 t="33"/>乃居/切)㲰(乃庾/切)皆多毛犬也獟(五校/切)猘(居例/切)也䂏(音/彫)¶
屈尾犬也○廣雅曰殷虞晉獒楚茹黄韓盧宋鵲並犬屬¶
廣志曰狗有懸蹄短尾之號〇古今注曰狗一名黄羊¶
易說卦曰艮爲狗○詩國風盧令曰盧令令其人羙且仁¶
(盧田犬令/令/環聲)盧重環其人羙且鬈¶
又曰國風野有死&KR0874;曰無撼我恱兮無使尨也吠(尨狗/也)¶
禮記曲禮曰馬効羊者右牽之効犬者左牽之¶
又曲禮曰凢祭祀犬曰羮獻¶
又内則曰狗赤股而躁臊¶
又檀弓曰仲尼之畜狗死使子貢埋之曰吾聞之弊帷不¶
弃爲埋馬也弊蓋不弃爲埋狗也丘也貧無蓋於其封也¶
亦與之席無使其首䧟焉(封當爲窆䧟/謂没於圡)¶
尚書洪範曰西旅獻獒(西戎逺國/貢大犬)太保作旅&KR0729;(召公/也)¶
<pb:KR3k0012_SBCK_904-2a>¶
左傳宣上曰晉侯飲趙盾酒伏甲將攻之其右提弥明知¶
之趍登曰臣侍君宴過三爵非禮也遂扶以下公嗾大敖¶
焉明搏而殺之盾曰弃人用犬雖猛何爲¶
又曰襄三曰國人逐瘈狗瘈狗入於華臣氏國人從之華¶
臣懼遂奔陳¶
又曰昭六曰二十三年遂取邾師獲鉏弱地邾人愬干晉¶
晉人來討叔孫婼如晉乃舘諸箕使人與叔孫居於箕者¶
請其吠狗弗與及將歸殺而與之食(示下/愛)¶
公羊宣公曰靈公食趙盾公曰聞子劒利以示我盾將起¶
進劒彌明曰何故㧞劒於公所盾知之躇而淮(躇猶超遽/不暇以次)公¶
有周狗(可與比周/所指如意)謂之&KR0729;而屬之獒亦躇階從弥明逆而¶
踆之(以足逆蹋/之曰踆)絶頷趙盾顧曰君之&KR0729;不若臣之&KR0729;也¶
史記淮隂傳云髙祖詔齊捕蒯通通至上曰若教淮隂侯¶
<pb:KR3k0012_SBCK_904-2b>¶
反乎對曰然臣固教之跖狗吠堯堯非不仁固吠非其主¶
當是時臣獨知韓信非知陛下也¶
又徐偃王志云徐君宫人任娠而産夘以爲不祥弃於水¶
邊孤獨老母有犬名鵠倉獵於水濵得所弃夘衘以來歸¶
獨母以爲異覆煖之遂&KR2920;蝍成小兒生時正偃故以爲名¶
徐君宫中聞之乃更録取収飬長而仁知襲君徐國後鵠¶
倉臨死更生角而九尾實黄龍也偃王葬之徐梁界中今¶
見有狗壟云¶
又曰范蠡之齊遺大夫種書蜚鳥盡良弓藏狡兎死走狗¶
烹¶
又曰范睢說秦昭王曰夫以秦而治諸侯譬若縱韓盧而¶
愽蹇兎也閉關十五年不敢窺兵於山東者是穰侯不忠¶
而大王之計有所失也¶
<pb:KR3k0012_SBCK_904-3a>¶
漢書五行志曰文帝後五年六月齊雍城門外有狗生角¶
又曰成帝河平元年長安男子石良劉晉相與同居有如¶
人狀在其室中擊之爲狗走復至數人𬒳甲持弓至良家¶
等擊之或傷皆狗也自二月至六月乃止其於洪範皆犬¶
禍也¶
後漢書曰岑熈爲魏太守無爲而化視事二年輿人歌之¶
曰我有枳棘岑君伐之我有蟊賊岑君遏之吠狗不驚足¶
下生氂¶
又曰靈帝於西園弄狗着進賢冠帶綬¶
續漢書曰靈帝寵用便嬖弟子轉相汲引賣關内侯直五¶
百萬令長強者貪如豺狼弱者略不類物實狗而冠也¶
又曰昌邑王見狗冠方山冠龔遂曰王之左右皆狗而冠¶
魏志曰太祖云我有丁斐猶人家有盗狗盖捕䑕雖小損¶
<pb:KR3k0012_SBCK_904-3b>¶
而完囊儲¶
又曰公孫淵未亡家數有怪犬冠幘綘衣上臺¶
又曰朱建平善相術謂應璩云君年六十三位爲常伯當¶
有厄先此一年當獨見一白狗而旁人不見也據六十一¶
爲侍中直内省歘見白狗問之衆人悉無見者於是遊觀¶
田里飲宴自娯過期一年年六十三卒¶
魏略曰丁溢外似踈濫而内明慧雖與何晏鄧颺等同列¶
而皆少之唯聲勢屈於曹爽爽亦教之言無不從故于時謗¶
書謂臺中三狗嘊喍不可當一狗慿點作蛆囊三狗謂何¶
鄧丁也點者爽小字也其意言三狗皆欲囓人而畜蛆也¶
呉志曰孫峻謀誅諸葛恪恪將見之夜精爽擾動通夕不¶
寢嚴畢趍出犬銜引其衣恪曰犬不欲我行乎還坐有頃¶
乃復起犬又銜其衣恪令從者逐犬遂升車¶
<pb:KR3k0012_SBCK_904-4a>¶
晉書曰當陽侯杜預𥘉攻呉呉人憚其智以瓠繫狗頸示¶
之預恨之及平盡殺之¶
又曰齊王囧入廢賈后后呼帝曰陛下有婦使人廢亦行¶
自廢又問囧曰起事者誰囧曰梁趙后曰繫狗當繫頸今反¶
繫其尾何得不然¶
又曰呉隱之爲奉朝請謝石請爲衛將軍主簿隱之將嫁¶
女石知其貧素遣女必當率薄乃令移厨帳助其經營使¶
者至方見婢牽犬賣之此外蕭然無辦¶
又曰庾翼常令郭璞筮其后璞曰卿后並貴盛然有白龍¶
者㓙徴至矣後庾氷子藴爲廣州刺史其妾産犬子不令¶
藴知狗轉長大藴入見狗眉目分明而異形於衆後失所¶
在藴慨然曰殆白龍乎後爲桓氏所滅¶
又藝術傳曰嚴卿㑹稽人也善卜筮郷人魏序欲暫東行¶
<pb:KR3k0012_SBCK_904-4b>¶
荒年多抄盗令卿筮之卿筮曰君愼勿東行必遭暴害之¶
氣而非刼也冝有以穰之可索西郭外獨母家白雄狗繫¶
着舩前求索正得駮狗卿曰其色不純當有小毒正及六¶
畜尔無復憂序行半路狗忽有聲甚急如𬒳人擊比視巳¶
死吐黒血斗餘其夕序墅上白鵝數頭無故自死而家無¶
恙¶
後魏書蠻夷傳云獠性同禽獸若殺其父求得一狗以謝¶
其母不懷嫌恨又以大狗一頭買一生口¶
北史曰齊南陽王綽始十餘歲留守晉陽愛波斯狗尉破¶
胡諌之綽歘然斫殺數狗狼籍在地破胡驚走不敢復言¶
後有婦人抱兒在路走避入草綽奪其児飼波斯狗婦人¶
號哭綽怒又縱狗使食狗不食塗以児血乃食焉¶
後周書曰張元琮性仁孝村陌有狗子爲人所弃者元見¶
<pb:KR3k0012_SBCK_904-5a>¶
即収而飬之其叔父怒曰何用此爲將欲更弃之元對曰¶
有生之類莫不重其性命若天生殺自然之理今爲人所¶
弃而死非其道也若而不收飬無仁心也是以収而飬之¶
叔父感其言遂許焉未幾乃有狗母衘一死兎置元前而¶
去¶
三國典略曰齊髙緯以波斯狗爲赤虎儀同逍遥郡君常¶
於馬上設蹬褥以抱之鬪鷄亦号爲開府馬皆籍以氊罽¶
𬒳以金玉号爲蛟龍儀同其將合牝壯則設青盧黼帳牢¶
具過於諸王婚禮齊主常親視焉¶
又曰齊廣寧王孝珩嘗畜一犬守外人不得趣近孝珩毎¶
射令其取箭亦解呼召左右牽衣而進¶
又曰徐之才嘗與朝士出遊望郡犬並走諸人令目之之¶
才應聲曰爲是宋鵲爲是韓盧爲逐李斯東走爲負帝女¶
<pb:KR3k0012_SBCK_904-5b>¶
南徂¶
陳書曰張彪敗後與妻楊氏去唯常所飬一犬黄倉在彪¶
前後未曽捨離乃還入若邪山中沈㤗說陳文帝遣章昭逹¶
領千兵重購之并圗其妻彪眠未覺黄倉驚吠刼來便噬¶
一人中喉即死及彪𬒳害黄倉嘷叫宛轉血中¶
唐書曰貞觀中弥泥孰可汙李思摩部落濟河於故定襄¶
城爲牙帳户三萬勝兵四萬馬九萬疋思摩之𥘉建也詔¶
錫其土南至大河北有白道川而白道收田處龍荒之㝡¶
突厥咸競其利思摩以北接延陁種落𥘉集其力尚微未¶
敢北徙至是始還其國因上言曰非分蒙恩立爲落長實¶
望子孫竭誠奉國作國家一狗北門守吠若延陁侵逼請¶
家口徙入長城詔許之¶
郭頒魏晉丗語曰郊天壇下有白狗髙三尺光色鮮明恒¶
<pb:KR3k0012_SBCK_904-6a>¶
卧見人則去¶
周書曰渠溲大者露犬也能飛食虎豹¶
春秋考異郵曰七九六一三陽氣通故斗運狗三月而生¶
宋均注曰狗斗精之所生也¶
又曰狗三月而生陽至於三故狗各髙三尺¶
穆天子傳曰&KR1809;韓之人獻天子良犬七十(&KR1809;之/然切)¶
又曰天子之狗走百里執虎豹¶
山海經曰隂山有獸焉其狀如狸白首其名天狗¶
又曰犬戎國(黃帝之後弄明生白犬二/頭自爲牝牡故爲此國也)¶
又曰金門之山有赤犬名曰天犬下則有兵¶
又曰蜪(音/陶)犬如犬而青食人從首始¶
白澤圗曰黒狗白頭耳長卷尾龍也¶
國語曰趙簡子田于螻(晉君/之囿)史黯聞之以犬待於門(晉太/史史)¶
<pb:KR3k0012_SBCK_904-6b>¶
(黯/也)簡子見之何爲曰有所得大欲試之兹囿簡子曰何以¶
不告對曰君行臣不從爲不順(譏簡子曰獵君囿/不從君而自行也)主將適¶
螻而麓弗聞(麓主君苑囿之官傳曰/山林之木衡麓守之)臣敢煩當日(當日謂/直日者)¶
(也主將之君囿不煩麓以告君臣/亦不敢煩主之直日以自白也)簡子乃還(覺所/譏也)¶
戰國策曰齊欲伐魏淳于髠謂齊王曰韓子盧者天下之¶
壯犬也東郭逡者海内之狡兎也韓子盧逐東郭逡環山¶
者三騰山者五兎極於前犬疲於後犬兎俱罷各死其處¶
田父見之無勞倦之苦而擅其功今齊魏乆相持頓其兵¶
疲甚衆臣恐強秦大楚承其後而有田父之功齊王懼謝¶
將休士(說苑/同也)¶
春秋後語曰貂勃常惡田單曰安平君小人也安平君聞¶
之故爲酒而召貂勃曰單何以得罪於先生常見惡　貂¶
勃曰然跖之狗吠堯非貴跖而賤堯狗自吠非其主也且¶
<pb:KR3k0012_SBCK_904-7a>¶
公孫子賢而徐子不肖然而公孫子與徐子闘徐之狗攫¶
公孫子之腓而噬之(獸以足曰攫攫音居縛切/腓腨膓也音肥噬囓也)若乃得去¶
不肖爲賢者狗豈特攫而噬之哉安平君曰敬聞命矣明¶
日單任之於王¶
漢武故事曰公孫卿至東萊云見一人長五丈自稱巨公¶
牽一黄犬把一黄雀欲謁天子因忽不見¶
東方朔别傳曰天下之良馬將以捕䑕深宫之中曽不如¶
跛犬也¶
西京雜記曰楊萬年有獵狗名青骹賣直百金¶
又曰茂陵少年李亭好馳駿狗逐獸或以鷹鷂兎皆以爲¶
佳名狗則有脩毫釐脻白望青曹之名¶
太平御覽卷第九百四¶
<pb:KR3k0012_SBCK_904-7b>¶
