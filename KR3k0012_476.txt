# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:24.548438
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 476
#+PROPERTY: FILE SB11n0727-476太平御覽-卷之四百七十六.
<pb:KR3k0012_SBCK_476-1a>¶
太平御覽卷第四百七十六¶
　人事部一百一十七¶
　　　　　施恩上¶
周易曰見龍在田德施普也雲行雨施天下治也¶
周禮曰小司徒以歳時廵國野而賙萬人之艱阨以王命¶
施惠¶
左傳曰冬晉荐饑使乞糴于𥘿𥘿伯謂子桑曰與諸乎對¶
曰重施而不報其民必携携而討焉無衆必敗謂百里曰¶
與諸乎對曰天災流行國家代有救災恤憐道也行道有¶
福是以輸粟于晉自雍及絳相繼命之曰汎舟之役¶
傳曰晉侯逆𥘿師使韓簡視師復曰師少於我闘士倍我¶
公曰何故對曰出因其資入用其寵飢食其粟三施無報¶
是以來也¶
<pb:KR3k0012_SBCK_476-1b>¶
傳曰宋公子鮑禮於國人宋飢竭其粟而貸之年七十以¶
上無不饋詒也時加羞珎異無日不數於六卿之門國之¶
賢人無不事也親自桓以下無不䘏也公子鮑美而艶襄¶
夫人欲通之(鮑適/祖母)而不可乃助之施¶
傳曰鄭子皮即位於是鄭飢而未及麥民病子皮以子展¶
之命餼國人粟戸一鍾是以得鄭國之民故罕氏常掌國¶
政以爲上卿¶
傳曰楚子伐蕭申公巫臣曰師人多寒王廵三軍拊而勉¶
之三軍之士皆如挾纊¶
傳曰晉公子重耳及曹僖&KR0018;羈之妻曰吾觀晉公子從者¶
皆足以相公子必反其國&KR0002;反其國必得志於諸侯而誅¶
無禮曹其首也子盍早自貳焉乃饋盤飡置壁焉公子受¶
飡反璧¶
<pb:KR3k0012_SBCK_476-2a>¶
傳曰子西曰昔闔廬有國天有災厲親廵孤寡而供其乏¶
困在軍熟食者分而後敢食¶
語曰子華使於齊冉子爲其母請粟子曰與之釡請益曰¶
與之&KR0067;冉子與之粟五秉子曰赤之適齊也乗肥馬衣輕¶
裘吾聞之君子周急不&KR0071;冨¶
史記曰范蠡之陶修産積居十九年中三致千金再散分¶
與貧交友兄弟此謂冨好行其德者也¶
又曰田常以大斗出貸以小斗收齊人歌之曰嫗乎採𦬊¶
歸乎田成子¶
又曰&KR0171;𥘿爲從約長并相六國北報趙王乃行過雒陽周¶
顯王使人郊勞於是蘇𥘿散千金以賜宗族貧友¶
漢書曰韓信釣於城下諸母漂(漂水擊/挐爲漂)有一母見信飢飯¶
信竟漂數十日信謂漂母曰吾必重報母怒曰大夫不能自¶
<pb:KR3k0012_SBCK_476-2b>¶
食吾哀王孫而進食(蘇林曰如/言公子也)豈望報乎¶
前列曰呉楚反竇嬰爲大將軍賜金千斤嬰言𡊮盎欒布¶
諸名賢士在家進之所賜金陳廊廡下軍吏過輙令財取¶
爲用(&KR0171;林曰自令/裁取爲用)金無入家者¶
又曰李廣歷七郡太守前後四十年得賞賜輙分其麾下¶
飲食與士卒共之家無餘財終不言生産事¶
前列曰婁護字君卿爲諌議大夫使郡國護貸多持幣帛¶
至齊上書永上先人冢因會宗族人各以親踈與束帛一¶
日散百金之費使還奏事事稱㫖擢夫水太守¶
前列曰韋玄成字少翁以父任爲郎少好學脩父業尤謙¶
遜下士出遇相識歩行輙下從者與載送之以爲常其接¶
人貧賤者益加由是名譽日廣以明經擢爲諌議大夫遷¶
大河都尉¶
<pb:KR3k0012_SBCK_476-3a>¶
前列曰張臨安丗曾孫亦謙儉毎登閣殿常歎曰桑霍爲¶
我戒豈不厚且死分施宗族故舊薄葬不起墳¶
又曰&KR0171;武爲右曹典屬國所得賞賜盡以施與昆弟故人¶
又曰未邑爲人惇篤於故舊以愛和爲行居處儉節賜以¶
供九族郷黨家無餘財¶
後漢書曰趙典兄子温字子恭&KR0004;爲京兆郡丞歎曰丈夫¶
當雄飛安能雌伏遂弃官去遭歳大飢散家粮以賑窮餓¶
所活萬餘人¶
後列曰劉詡字子相頴川人家丗豊産常能周施而有不¶
其惠嘗行於汝南界中有陳國張季禮逺赴師䘮遇寒冰¶
車毀頓滯道路詡見而下車與之不告姓名自䇿馬去季¶
禮意其子相也後故到頴隂還所假乗詡閇門辭行不與¶
相見後黄巾賊起郡縣飢荒詡救給乏絶資粮者數百人¶
<pb:KR3k0012_SBCK_476-3b>¶
又逢知故困餒於路不忍委去因殺所駕牛以救之衆人¶
止之詡曰視没不救非志也遂俱餓¶
後列曰折像字伯式廣漢雒人父國有資財二億家僮八¶
伯人像㓜有仁心不殺昆虫不折萌牙能通京氏易好黄¶
老言及國卒感多藏厚亡之義乃散金帛資産周施親踈¶
自知亡日召賔客飲食辭訣忽然而終¶
又曰廖扶逆知歳荒乃聚穀數千斛悉用周給宗族姻親¶
又歛葬遭疫死亡不能自収者常居先人冢側未曾入城¶
市人因號爲北郭¶
𡊮宏後漢書曰种暠字景伯父爲定陶令有財三千萬父¶
卒暠皆以賑郷里貧賤者其進趣名利者皆不與交通¶
東觀漢記曰鄧弘収恤故舊無所失父所厚同郡郎中王¶
臨年老貧乏弘常居業給足乞與衣裘輿馬施之終竟¶
<pb:KR3k0012_SBCK_476-4a>¶
後列曰馬援少年處處田牧至有牛馬羊數千頭穀萬斛¶
旣而歎曰凢殖貨財産貴其能施賑也否則守錢虜耳乃¶
盡散以班昆弟故舊¶
又曰崔駰學於太學而粮盡鄧衛尉欲餼焉而未果季彦¶
九歳以其父命往見衛尉曰施不必豊期於救乏崔生臣¶
父之執也不幸而貧公許賑之有日矣嘉貺未至或欲豊¶
之然後乃致之乎荅曰家物少湏租入曰是猶古人欲決江¶
海以救牛蹄之𩔖也鄧公曰諾¶
又曰鄧琳字叔孫西羌反破郡縣上乃拜綝謁者屯田三¶
輔琳臨發之日散千金之産分與兄弟甥舅親族各有差¶
品¶
又曰朱暉建&KR0004;四年南陽大飢米石千錢&KR0004;同縣張堪有¶
名德每與相見常接以友道暉以堪𪧐望成名未敢安也¶
<pb:KR3k0012_SBCK_476-4b>¶
堪至把暉臂曰欲妻子託朱生暉舉手不敢荅後堪仕至¶
蜀郡漁陽太守物故暉自爲臨淮太守後遂絶不復相聞¶
南陽飢時聞堪妻子貧窮暉乃自往候視困厄分所有以¶
賑之¶
又曰王丹字仲回京兆人王莽時連徴不至家累千金隱¶
居養志好施周急(巳具/冨部)¶
後列曰宼恂經明行脩名重朝廷所得秩俸盡施朋友故¶
人及所從吏士常曰吾因士大夫以致此其獨享之乎時¶
人稱其長者後爲宰相¶
又曰竇固乆歴大位甚見尊貴而性謙儉愛人好施士以¶
此稱之¶
又曰梁啇飢年穀貴民餒輙遣蒼頭去幘着巾車載米塩¶
菜錢於四城門與貧乏不語主人知其隂德伏恩絶不望¶
<pb:KR3k0012_SBCK_476-5a>¶
報匿名隱譽皆此𩔖也¶
司馬彪續漢書曰郭伋字細侯并州牧徴爲太中(大/夫)賜宅¶
一區及帷帳錢穀伋輙散與宗親九族無遺餘¶
又曰張純字&KR0108;少好學節儉行義常分損租奉貽䘏宗親¶
雖(至/傾)匱而施與不怠¶
又曰伏湛字惠公更始元年拜爲平原太守遭倉卒兵起¶
莫不驚擾而湛燭安然教授謂妻子曰一穀不升國君徹¶
膳今人皆飢柰何獨飽且食麄糲盡分奉禄以賑活郷里¶
來客者百餘家¶
司馬彪續漢書曰獻帝&KR0004;百姓飢荒張儉資計差(温/乃)傾竭¶
財産與邑里共之頼其差温故存者以百數¶
又曰肅宗崩廉范奔起敬陵時廬江郡&KR0122;嚴麟奉章俱㑹¶
於路麟乗小車塗深馬死不能自進范見而&KR0598;然命從騎¶
<pb:KR3k0012_SBCK_476-5b>¶
下馬與之不告而去麟事畢不知馬所歸乃㳂路訪之或¶
謂麟曰故蜀郡太守廉叔度好周人窮今奔國䘮獨當(是/耳)¶
麟亦素聞范名以爲然即牽馬造門謝而歸之丗伏其義¶
魏志曰楊俊字秀才以兵亂方起而河内處四逹之衢必¶
爲戰場乃扶老弱去詣京宻問同行者百餘家俊賑濟貧¶
乏通共有無宗族如故爲人所畧作奴僕者凢六家俊皆¶
傾財贖之¶
魚豢魏畧曰趙喜字伯陽爲平原太守百官大食光武問¶
喜在郡何如咸稱喜政有跡時親家諸夫人皆㑹會罷諸¶
大夫言喜篤義多恩從長安還收護妾等衣食生活使得¶
䝉今日之冨貴非獨能臨人也¶
呉志曰魯肅字子敬大散財貨摽賣地以賑窮人結士爲¶
務甚得郷邑忻心周瑜爲居巢長將數百人故過候肅并¶
<pb:KR3k0012_SBCK_476-6a>¶
求資粮肅家有兩囷米各三千斛肅乃指一囷與瑜瑜(益/知)¶
其竒也遂相親結定僑札之分¶
又曰朱據字子範呉郡人有姿皃膂力絶人又能論難黄¶
武&KR0004;徴拜五官中郎權遷建業據尚公拜左將軍封雲陽¶
侯謙虚接士輕財好施¶
呉志曰駱公緒時年八歲與親客歸㑹稽事　母甚謹時¶
飢荒多有困乏公緒爲之飲食衰少其姉仁愛有行寡歸¶
無子見甚哀之數問其故公緒曰丈夫糟糠不足我亦何¶
必獨飽姉曰誠如是何不告我而自苦若此乃自以私粟¶
與公緒又以告母亦&KR0116;之遂使分施由是顯名¶
晉書郄鑒時所在饑荒州中之士素有感其恩義者相與¶
資贍鑒復分所得以恤宗族郷曲孤老頼而全濟者甚多¶
又曰紀瞻少與陸機兄弟親善及機&KR0013;誅瞻䘏其家周至¶
<pb:KR3k0012_SBCK_476-6b>¶
及嫁女資送同於所生¶
王隱晉書曰潘朂字元茂值年荒部曲之家徤兒渠帥皆¶
素服重名共相率送迎道路所在爲儲以供行資朂隨主¶
人多少口率均分無有尊卑優劣&KR0002;所賦巳盡偶有不足¶
則推巳之分以周未遍父老有頌之曰且貴且冨有南山¶
之壽吾仍得與潘元茂又曰恩不可忘無如我潘郎¶
晉中興書曰應詹以孝稱年㭘餘歳祖父母亡家冨於財¶
而詹年稚弱乃請宗中單貧者與共爲居弱冠知名太宰¶
何邵見而稱之曰質文之士也¶
晉紀曰祖逖梗㮣有大志年十五不知書輕財好施每至¶
諸田舎輙稱兄意散帛以是嘉焉¶
太平御覽卷第四百七十六¶
