# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:41.807614
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 734
#+PROPERTY: FILE SB11n0727-734太平御覽-卷之七百三十四.
<pb:KR3k0012_SBCK_734-1a>¶
太平御覽卷第七百三十四¶
　方術部十五¶
　　　　　巫上¶
說文日巫祝也女能事無形舞降神也象人兩襃無形與¶
工同意¶
周禮春官日司巫掌羣巫之政令若國大旱則帥巫而舞¶
雩(雩旱/祭也)國有大烖則帥巫而造巫&KR0106;凡喪事掌巫降之禮¶
男巫掌望祀望衍授號旁招以茅女巫掌歲時祓除釁浴¶
旱暵則舞雩若王后弟則與祝前凡&KR0022;之大烖歌&KR0152;而請¶
禮日君臨臣喪以巫祝桃茢執弋惡之(爲有凶邪之氣在/側君聞大夫之喪)¶
(去樂卒事血往未襲也其己襲則止/巫去桃茢鬼所惡茢萑苕可掃不&KR1444;)所以異於生也¶
又曰襄公朝于荆康王卒荊人曰必請襲(欲使襄/之公依)魯人日¶
非禮也荆人强之巫先桃茢荊人悔之(巫祝桃茢君/臨臣喪之禮)¶
<pb:KR3k0012_SBCK_734-1b>¶
又日歲旱穆公召縣子而問然日天乆不雨吾欲暴巫而¶
奚若日天則不雨而望之愚婦人於以求之母乃已䟽乎¶
(巳猶甚也巫主接神亦覡天哀而&KR0040;之春秋傳說/巫日在女日巫在男日覡周禮女巫旱暵則舞雩)¶
傳曰晉侯改葬共太子秋狐突適下國遇太子太子使登¶
僕而告之曰夷吾無禮余得詣於帝矣將以晉卑秦秦將¶
祀余對曰臣聞之神不歆非&KR0011;民不祀非族君祀無乃殄¶
乎且民何罪失刑乏祀君其圖之君日諾吾將復請七日¶
新城西偏將有巫者而見我乎許之遂不見¶
又曰夏大旱公欲焚巫尫臧文仲日非旱備也脩城郭貶¶
食省用務牆勸分(社預注曰勸分/有無相濟也)此其務也巫尩何爲天¶
欲殺之則如勿生若能爲旱焚之滋甚公從之是歲飢而¶
不害¶
又曰初楚范巫商似(商似范/巫之名)謂成王與子玉子西日三君¶
<pb:KR3k0012_SBCK_734-2a>¶
皆將强死城濮之役王思之故使止子玉曰母死不及止¶
子西縊而懸絕王使適至遂止之使爲商公㳂漢沂江將¶
入郢王在渚宫下見之懼而辭曰臣免於死又有䜛言謂¶
臣將逃臣歸死於司敗也王使爲工尹又與子家謀殺穆¶
王穆王聞之殺&KR0242;冝申及仲歸¶
又曰晉侯夢大厲被髪及地搏膺而踊曰殺余孫不義余¶
得請於帝矣壞大門及寢門而入公懼入于室又壞戸公¶
覽召桑田巫(桑田/晉邑)巫言如夢公日何如日不食新麥矣(言/公)¶
(不得及/食新麥)六月丙午晉侯欲麥使甸人獻麥饋人爲之召桑¶
田巫示而殺之將食張如厠陷而卒¶
又曰晉中行獻子將伐齊夢與厲公訟弗勝公以戈擊之¶
首墜於前跪而戴之奉之以走見梗陽之巫皐他日見諸¶
道與之言同巫日今兹主必死若有事於東方則可逞獻¶
<pb:KR3k0012_SBCK_734-2b>¶
子許諾晉伐齊¶
又日公在楚楚人使公親禭公患之穆叔日祝殯而襚則¶
布幣也(先使巫祝除殯之凶邪而/行禭禮與朝而布幣無異)乃使巫以桃茢先　殯¶
(茢黍/穰)楚人弗禁旣而悔之¶
書日敢有&KR0106;舞于宫酣歌于室時謂巫風¶
論語日人而無&KR0106;不可以作巫醫¶
史記曰魏文侯時西門豹爲鄴令往到鄴㑹長老問民之¶
疾苦長老云苦於河伯娶婦以故貧豹問其故對日鄴三¶
老廷&KR0122;常歲歛百姓取其錢數百萬用其二三十萬為河¶
伯娶婦與巫共分其餘錢持歸當其時巫行視小家女好¶
者云是當爲河伯婦卽娉取洗沐爲治新繒綺縠之衣閒¶
居齊戒爲治齊宮河上張緹絳帳帷女居其中爲具牛酒¶
飰食十餘日共粉飾之如嫁女床席令女居其上浮之河¶
<pb:KR3k0012_SBCK_734-3a>¶
中始浮行數十里乃沒其人家有好女者恐大巫祝爲河¶
伯取之以故多持女遠逃亡以故城中益空無人又貧困¶
所從來乆遠矣民人俗語曰即不爲河伯娶婦水來漂溺¶
人民西門豹曰至爲河伯娶婦時願與三老巫祝父老送¶
女河上幸來告語之吾欲往送女皆曰諾至其時西門豹¶
往會之河上三老官屬豪長父老皆㑹與人民觀之者三¶
二千人其巫老女子也年七十從弟子女十人所衣皆繒¶
單衣立大巫旁西門豹曰呼河伯婦來視其好醜即將女¶
出帷中來至前豹視之頋謂三老巫祝父老女子曰是女¶
不好煩大巫嫗爲入報河伯更求好女後日送之卽使卒¶
共抱女巫嫗投之河中有頃曰巫嫗何乆也弟子趨之復¶
以弟子一人投河中有頃曰弟子何乆也復使一人趨之¶
復投一弟子河中凡三弟子西門豹曰巫嫗弟子女也不¶
<pb:KR3k0012_SBCK_734-3b>¶
能白事煩三老入白之復投三老河中西門豹簪筆罄折¶
嚮河立待良乆長老吏旁觀者皆爲驚恐西門豹頋日巫¶
嫗三老不來還柰之何復使廷掾與豪長一人趨之皆叩¶
頭且破額血流地色若死&KR0069;西門豹曰諾且留待之須&KR0119;¶
豹曰廷&KR0122;起矣河伯留之乆也皆罷去歸鄴吏民大驚恐¶
是後不敢復言河伯娶婦¶
又日武帝時游水發根(服彪云游水縣/名發根人姓)言上都有巫病而¶
&KR0017;下之上召置祠之甘泉及病使人問神君神君曰天子¶
無憂病於是病愈¶
又曰&KR0074;梁灾越巫勇之曰越俗有火災後起屋必用勝服¶
之於是作建章宫度爲千門萬戸¶
又曰起巫立越祀而以雞卜上信之(漢書日音義日持/雞雞卜如鼠卜矣)¶
又日孝武帝天漢二年秋上禁巫祠道中者文頴日始漢¶
<pb:KR3k0012_SBCK_734-4a>¶
家於道中祠排禍咎移之於行人百姓以其不經今止之¶
也¶
後漢書日樊&KR1090;等至&KR0042;農舉更始諸將連戰尅勝衆遂大¶
集乃分萬人爲一營凡三十營置三老從事各一人進至¶
華陰軍中常有齊巫皷舞祠城陽景王以求福助(以其定/諸吕安)¶
(社稷故郡國多為立祠焉盆/子承其後故軍中祠之也)巫言景王大怒日當爲縣官¶
何故作賊(縣官謂/天子也)有&KR0015;巫者輒病軍中驚動時方望弟陽¶
怨更始殺其兄乃逆説崇等日更始荒亂令不行故使將¶
軍得至於此今將軍擁百萬之衆西向帝城而無稱號名¶
爲群賊不可以乆不如立宗室挾義誅伐以此號令誰敢¶
不服崇等以爲然而巫言益甚前及鄭(令阜/孫)乃相與議日¶
今廹近長安而鬼神如此當求劉氏共尊立之六月遂立¶
盆子為帝自號爲建世元年¶
<pb:KR3k0012_SBCK_734-4b>¶
又曰許楊字偉君汝南平輿人也少好術數王莽輔政召¶
爲郞稍遷酒泉都尉及莽篡位楊乃變姓名爲巫醫逃匿¶
他界莽敗方還鄕里¶
又曰第五倫爲㑹稽太守㑹稽俗多淫祀好卜筮人常以¶
牛祭神百姓財産以之困匱其自食牛肉而不以薦祠者¶
發病且死爲牛鳴前後郡將莫敢禁倫到官移書屬縣曉¶
告百姓其巫祝有依託&KR0017;神者詐怖愚人皆案論之有妄¶
屠牛者吏輒行罰人初頗恐懼或祝詛妄言倫案之愈急¶
後遂絶百姓以安¶
又曰順帝時廷尉河南吳雄字季高以明法律斷獄平起¶
自孤寒致位司徒雄少時家貧喪母營人所在封土者擇¶
葬其中喪事趣辨不問時日毉巫皆言當族滅而不頋及¶
子訢孫恭三代廷鼠爲法名家¶
<pb:KR3k0012_SBCK_734-5a>¶
又日宋均爲九江太守陵道縣有虞后二山人共祠之衆¶
巫遂取百姓男女以為公嫗(以男爲山公以女爲/山嫗猶祭之尸主也)歲歲改¶
易旣而不敢嫁娶前後守令莫敢禁均乃下書日自今以¶
後爲山娶者娶巫家勿擾良人於是遂絕¶
又日安丘望之字仲都京兆長陵人少(時學/老子)經恬靜不求¶
進官號曰安丘丈人成帝聞欲見望之辭不肯見爲巫醫¶
於人閒也¶
獻帝起居注日李&KR1336;性喜鬼怪左道之術常有道人女巫¶
繫下神祭六丁符劾厭勝之具無不爲又於朝廷省門外¶
爲董卓作神坐數以牛羊祠之天子使左中郞將李國持¶
節拜&KR1336;爲大司馬在三公之右&KR1336;自爲得鬼神之助乃厚¶
賜諸巫¶
東觀漢記曰高鳯年老執志不倦名聲著聞太守連召請¶
<pb:KR3k0012_SBCK_734-5b>¶
恐不得免自言本巫家不應爲吏¶
又日班超使西域于闐王廣德超至禮意甚踈其俗信巫¶
言神怒何故向漢漢使有驪馬急求取以祠我廣德就超¶
請馬超許之而令巫自來取馬有頃巫至超即斬其首送¶
廣德因辭讓之¶
呉志曰景帝有疾求視&KR0017;者得一人景帝欲試之乃殺鵝¶
而埋之於中架小屋施床机以婦人紙履服物着其上乃¶
使覡視之告日若能說此冢中鬼形狀者即信當厚賜加¶
賞矣竟日盡夕無言帝問之急乃日實不見有鬼但見一¶
白鵝立墓上所以不即白之者疑是鬼神變化作此想當¶
候其真形而定無復移易不知何故不敢不以實上聞景¶
帝乃厚賜之¶
晉書日夏統字仲御從父敬寧祠先人迎女巫章丹陳珠¶
<pb:KR3k0012_SBCK_734-6a>¶
二人並有國邑裝服甚麗善歌舞又能隱形匿景甲夜之¶
初撞鍾擊鼓閒以絲竹丹珠乃大破舌吞刀吐火雲霧杳¶
冥流火電發統諸從兄弟欲往觀之難統於是共紿之日¶
從父閒疾病得瘳大小以爲喜欲因其祭祀並往賀之&KR0056;¶
可俱行乎統從之入門忽見丹珠在中庭輕步徊舞靈談¶
&KR0017;&KR0015;飛觴挑柈酬酢翩翻統驚愕而走不由門破藩直出¶
又日武悼楊后旣為賈后所幽死賈后又信妖巫謂太后¶
必訢&KR0072;先帝乃覆而殯之施諸厭劾符書藥物畋李矩屯¶
于榮陽劉聦遣從弟暢步騎三萬討矩屯于韓王故壘時¶
暢卒至城東未睱爲備遣使奉牛酒許降于暢暢大饗渠¶
帥人皆醉飽知矩謀夜襲之兵士以賊衆皆有懼色矩令¶
郭誦禱鄭子産曰君昔相鄭惡鳥不鳴凶胡臭羯何得過¶
庭使巫揚言東里有教當遣神兵相助將士聞之皆踊躍¶
<pb:KR3k0012_SBCK_734-6b>¶
爭進¶
又載記曰石虎太子&KR0201;保母劉芝初以巫術進及養䆳有¶
深寵通賄賂豫言論權傾朝廷親貴多岀其門封芝爲冝¶
城君¶
又曰李雄母羅氏雄信巫覡之言多有忌諱至欲不葬其¶
母司空趙肅諫之¶
宋書日前廢帝子業好遊華林園竹林堂使婦人倮身相¶
逐有一婦人不從命斬之後經少時夜夢遊後堂有一女¶
子罵曰尓悖虐不道明年不及熟矣帝怒遂於官中求得¶
似所夢者戮之其夕復夢所戮女罵曰汝枉殺我以訴上¶
帝至是巫云此堂有&KR0017;帝日與陰山公主及六宫綵女數¶
百人隨群巫捕&KR0017;屏除侍衛帝親自射之¶
又日王僧綽豫參朝政從兄微懼其太盛勸令損抑僧綽¶
<pb:KR3k0012_SBCK_734-7a>¶
乃求吳郡及廣州㑹巫蠱事泄上先召儈綽具以言之¶
又曰明帝選王儉尚陽羨公主拜駙馬都尉帝以儉嫡母¶
武康主因太初巫蠱事不可以爲婦姑欲開冢離葬儉因¶
人自陳密以死請故事不行¶
齊書日鬱林王在西州令女巫楊氏禱祝速求大位及文¶
惠薨謂由楊氏之力倍加敬信呼揚婆宋氏己來人閒有¶
揚婆兒歌蓋此徵也武帝有疾又命揚氏日夜祈禱¶
又曰明帝身有衣絳衣服飾皆赤以爲厭勝巫覡云後湖¶
水頭經過宫内致帝有疾帝乃自至太官水溝左右啓太¶
官無水則不立決意塞之欲南引淮流會崩事寢¶
又曰東昏侯偏信蔣侯迎來入宫晝夜祈禱左右朱光尚¶
詐云見神動輒諮啓並云降福遂加位國朱又爲靈帝車¶
服羽儀一依王者又曲信小祠日有十數巫師魔媪迎送¶
<pb:KR3k0012_SBCK_734-7b>¶
紛紜光尚輒託云神意范雲謂光尚曰君是天子要人當¶
思百全計光尙曰至尊不可諫止當託神&KR0017;以達意耳後¶
東入樂遊人馬忽驚以問光尚光尙曰先帝大瞋不許數¶
出帝大怒拔刀與光尙尋覔旣不見處乃縛菰爲明帝形¶
北面斬之¶
又日諸曁東洿里屠氏女父失明母有痼病疾親戚相棄¶
鄉里不容女移父母遠住紵舎晝採樵夜紡績以供養父¶
母俱卒親營殯葬&KR0018;土成墳忽空中聲云汝性可重山神¶
欲相驅使汝可爲人療病必得大富女謂是魃魅弗敢從¶
遂得病積時隣舎人有溪蜮毒者女試療之自覺病便差¶
遂以巫道爲人療病無不愈家産日益鄉里多欲娶之女¶
以無兄弟誓守墳墓不嫁¶
又日武陵王曅爲祠部尚書巫覡或言曅有非常之相以¶
<pb:KR3k0012_SBCK_734-8a>¶
此自負武帝聞之故無寵未常處方岳焉¶
又日王敬則母爲女巫常謂人云敬則生時胞衣紫色後¶
應德嗚皷&KR0641;人&KR0015;之日汝子得爲人吹&KR0641;可矣後果封侯¶
給皷吹¶
又日袁君政字世忠爲豫章内史性不信巫邪有師世榮¶
稱道術爲一郡巫長君政在郡小疾主簿熊丘薦之師云¶
須疾者衣爲信命君政以所着&KR0237;與之事竟取&KR0237;云神將¶
送與北斗君政使檢諸身於衣裏&KR0023;之以爲亂政卽刑於¶
市而焚神一郡無敢行巫¶
梁書曰沈約病夢齊和帝劒斷其舌令巫視之言如夢乃¶
呼道士奏赤章於天稱禪代之事不由已岀¶
又日元帝背生黑子巫媪見日此大貴不可言¶
又日蔡撙爲臨海太守有百姓楊元孫以婢探蘭貼與同¶
<pb:KR3k0012_SBCK_734-8b>¶
里正黃權約生子酬乳哺直權死後元孫就權妻吳氏贖¶
婢吳背約不還元孫訴樽判還本主吳能爲巫出入撙内¶
以金釧賂撙妾遂改判與吳元孫撾登聞皷訟之爲有司¶
劾時撙已去郡雖不坐而常以爲耻¶
又日王神念爲靑兾二州刺史性剛正所更州郡必禁止¶
淫祠時東北有石鹿山臨海有神廟祅巫欺惑百姓遠近¶
祈禱縻費極多及神念至便令毁拆風俗遂改¶
後魏書曰郭祚少而孤貧姿貌不偉鄉人莫之識也有女¶
巫許相後當富貴祚涉厯經史習崔浩之書尺牘文章見¶
稱於世舉秀才對策上第拜中書士累遷黄門侍郞¶
又曰定州流人解思安其兄慶賔懼後追責規絕名貫乃¶
認城外死屍詐稱其弟爲人所殺迎歸殯葬頗&KR0011;思安見¶
者莫辨又有女巫楊氏自云見&KR0017;說思安&KR0013;害之苦飢渴¶
<pb:KR3k0012_SBCK_734-9a>¶
之意慶賔又誣疑同軍兵蘇顯甫李蓋等所害經州訟之¶
二人不勝楚毒各自款引獄將決竟李崇疑而停之密遣¶
二人非州内所識者僞從外來詣慶賔告日僕往在北州¶
去此三百有一人見過寄宿夜中共語疑其有異便卽詰¶
問迹其由緒乃云是流兵背役逃走姓解字思安時欲送¶
官苦見求及稱有兄慶賔今住楊州相國城内更姓徐君¶
脫矜愍爲往告報見申委曲家兄聞此必重相報所有資¶
才當不愛惜今但見質若往不&KR0023;送官何晩是故相造詣¶
伸此意君欲見雇幾何當放賢弟若其不信可見隨看之¶
慶賔帳然失色求其少停當備財物此人具以報崇攝慶¶
賔問日尓弟逃亡何故妄認他屍慶賔伏引更問蓋等乃¶
云自誣數日之間思安亦為人糺送崇召女巫視之鞭笞¶
一百崇斷獄精審皆此&KR0011;也¶
<pb:KR3k0012_SBCK_734-9b>¶
三國典略曰初齊神武之克鄴城於北臺上建立神祠盍¶
布衣時所事也每祠之日唯與巫潘嫗及數人行事親自¶
神宰割外無見者至是齊主焚除此廟并擲巫於火令燒¶
殺之¶
又曰齊髙緯夜夢黑衣貴人送相驅逐乃向之拜巫者烏¶
大以厭之又於芳林園自着破衣裳爲窮兒入市躬自交¶
易焉築西鄙諸城爲羌兵皷譟凌之多作黑衣人共相執¶
縛親率内參臨拒或實彎弓射人自晉陽東巡單馬馳騖¶
前不得有人解髪散而歸¶
又曰崔季舒未遇害家池蓮莖化爲人面着鮮卑帽妻晝¶
魘魘寤云見人長一丈遍體黒毛欲來逼已巫曰此是五¶
道將軍入宅者不祥¶
又曰侯景之首至于江陵梟之於市然後煑而漆之以付¶
<pb:KR3k0012_SBCK_734-10a>¶
武庫先是謡曰苦竹町市南有好井荆州軍殺侯景及首¶
至湖東付諮議參軍宗季長季長宅東有苦竹町以景首¶
置其中用市南井水煑之先是巫言有&KR0017;萬計斷頭折頸¶
入宅去來云季長大懼設齋迎佛又有數萬鳥自江津飛¶
噪集其家焉¶
北史曰齊琅邪王儼之未獲罪鄴北城有白馬佛塔是石¶
季龍時爲澄公所作儼將脩之巫日若動此浮圖北城失¶
主不從破至弟二級得白虵長數丈迴旋失之數旬而敗¶
又曰竇泰母初夢風雷暴起若有雨狀出庭觀之見雷光¶
奪目驟雨霑灑窹而驚汗遂有娠朞月而不産大懼有巫¶
曰渡河湔裙裾産子必易便向水所忽見一人日當生貴¶
子生可從而南泰母從之俄而生泰¶
隋書日衛昭王爽討突厥明年徵為納言高祖甚重之未¶
<pb:KR3k0012_SBCK_734-10b>¶
幾爽寢疾上使巫者薛榮宗視之云衆&KR0017;爲厲爽令左右¶
驅逐之居數目有&KR0017;物來擊榮宗榮宗走下而死其日爽¶
薨¶
又曰李景爲代州惣管先是府內井中甃上生花如蓮并¶
有龍見時變鐵爲馬甲士又有神人長數丈見於城下其¶
跡長四尺五寸景問巫對曰此是不祥之物來食人血耳¶
景大怒推出之旬日而兵至死者數萬焉¶
又曰李密破宇文化及化及還其勁兵良馬多戰死士卒¶
皆倦王世充欲乗其弊而擊之恐人不一乃假託&KR0017;神言¶
夢見周公乃立祠於洛水上遣巫宣言周公欲令僕射急¶
討李密當有大功不則兵皆疫死兵多楚人俗信妖妄故¶
出言以惑之衆皆請戰¶
太平御覽卷第七百三十四¶
