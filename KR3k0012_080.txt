# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:02.954999
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 80
#+PROPERTY: FILE SB11n0727-080太平御覽-卷之八十.
<pb:KR3k0012_SBCK_080-1a>¶
太平御覽卷第八十¶
皇王部五¶
　　　帝嚳髙辛氏　帝摯　帝堯陶唐氏¶
　　　　　帝嚳髙辛氏¶
史記曰帝嚳髙辛氏者黄帝之曽孫也父曰蟜極蟜極父¶
曰玄囂玄囂父曰黃帝自玄囂與蟜極皆不得在位至髙¶
辛即位髙辛於顓頊爲族子其色郁郁其德嶷嶷日月所¶
照風雨所至莫不從服帝嚳娶陳鋒氏女生放勛娶娵訾¶
氏女生摯帝嚳崩而摯代立¶
帝王丗紀曰帝嚳髙辛氏姬姓也其母不見生而神異自¶
言其名曰逡　齒有聖德年十五而佐顓頊三十登帝位¶
都亳以人事紀官故以勾芒爲木正祝融爲火正蓐收爲¶
金正玄冥爲水正后土爲土正是五行之官分職而治諸¶
<pb:KR3k0012_SBCK_080-1b>¶
侯於是化𬒳天下遂作樂六莖以康位丗有才子八人號¶
曰八元亦納四妃卜其子皆有天下元妃有台氏女曰姜¶
嫄生后稷次有娀氏女曰簡翟生卨次陳豐氏女曰慶都¶
生放勛娵訾氏女曰常儀生帝摰帝嚳氏位七十五年年¶
一百五歳而崩塟東郡頓丘廣陽里(陶弘景云在位六/十三年年九十二)¶
大戴禮曰宰我曰請問帝嚳孔子曰玄囂之孫蟜(音/喬)極之¶
子曰髙辛氏生而神靈自言其名取地之財而節用之撫¶
教萬民而利誨之曆日月而迎送之明鬼神而敬事之其¶
色蟜蟜其徳涘涘其動也時其服也土春夏乗龍秋冬乗馬¶
黃斧紼衣執中而獲天下¶
禮記祭法曰帝嚳能序星辰以著衆¶
春秋元命苞曰帝俈戴干是謂清明發節移蓋像招揺(干/楯)¶
(也招揺爲天戈揗相副/戴之像見天中以爲表)¶
<pb:KR3k0012_SBCK_080-2a>¶
古史考曰髙辛氏或曰房姓以木德王¶
張顯析言曰髙辛氏𥘉生自言其名其君民終無迷&KR0861;¶
魏陳王曹植帝嚳賛曰祖自軒轅玄囂之裔生言其名木¶
德帝世撫寕天地神靈察教弭四海明並日月¶
　　　　　帝摯¶
帝王丗紀曰帝摯之母於四人之中其班最下而摯年兄¶
弟最長故得登帝位封異母弟放勛爲唐侯摯在位九年¶
政軟弱而唐侯德盛諸侯歸之摯服其義乃率其群臣造¶
唐朝而致禪因委至心願爲臣唐侯於是知有天命乃受¶
帝禪而封摯於髙辛氏事不經見漢故議郎東海衛宏所¶
傳云尓¶
　　　　　帝堯陶唐氏¶
帝王世紀曰帝堯陶唐氏祁姓也母曰慶都孕十四月而¶
<pb:KR3k0012_SBCK_080-2b>¶
生堯於丹陵名曰放勛或從母姓伊祁氏年十五而佐帝¶
摯授封於唐爲諸侯身長十尺常夢攀天而上之故年二¶
十而登帝位以火承木都平陽置敢諌之鼔天下大和命¶
羲和四子羲仲羲叔和仲和叔分掌四嶽諸侯有苗氏處¶
南蠻而不服堯征而克之于丹水之浦乃以尹壽許由爲¶
師命伯夔訪山川谿谷之音作樂六章天下大和百姓無¶
事有八十老人擊壤于道觀者歎曰大哉帝之德也老人¶
曰吾日出而作日入而息鑿井而飲耕田而食帝何力於¶
我哉有僬僥氏來貢没羽厨中自生肉脯如翣形揺鼔自¶
生風使食物寒而不臭名曰翣晡又有草夾階而生隨月¶
生死王者以是占日月之數惟盛德之君應和而生故堯¶
有之名蓂莢一名暦莢始封稷契咎繇襃進伯禹納舜于¶
大麓後年二月又率群臣刻壁爲書東沉于洛言天命當¶
<pb:KR3k0012_SBCK_080-3a>¶
傳舜之意今中候運衡之篇是也舜攝政二十八年堯與¶
方廽遊陽城而崩尚書所謂二十有八載放勛乃殂落是¶
也百姓如喪考妣三載四海遏宻八音凡堯即位九十八¶
年年百一十八歳墨子以爲堯堂髙三尺土階三等堯取¶
散冝氏女曰皇生丹朱又有庶子九人皆不肖故以天下¶
命舜¶
又曰帝堯氏作始封於唐今中山唐縣是也堯山在北唐¶
水在西北入河南有望都縣有都山即堯母慶都之所居¶
也相去五十里都山一名豆山北登堯山南望都山故名¶
其縣曰望都¶
春秋合誠圖曰堯母慶都有名於世蓋大帝之女生於斗¶
維之野常在三河之南天大雷電有血流潤大石之中生¶
慶都長大形像大帝常有黃雲覆蓋之夢食不飢及年二¶
<pb:KR3k0012_SBCK_080-3b>¶
十寄伊長孺家出觀三河之首常若有神隨之者(三河之/首東河)¶
(此/端)有赤龍負圖出慶都讀之赤受天運(運録/運也)下有圖人衣¶
赤光面八彩鬚鬢長七尺二寸兊上豐下足履翼翼署曰¶
赤帝起誠天下寳(衣赤光光像而又着衣也八彩彩色有八也/翼翼星火位宿也國人旁有此署文七十也)¶
奄然隂風雨赤龍與慶都合婚有娠龍消不見(龍乘風雲故/光隂風乃龍)¶
(至也婚猶㑹/合或爲結也)旣乳視堯如圖表及堯有知慶都以圖予堯¶
(如圖人/儀表也)¶
孝經援神契曰堯鳥庭荷勝八眉(堯火精人也鳥庭庭有鳥/骨表取像朱鳥與太微庭)¶
(也朱鳥戴聖荷勝似/之八眉眉彩色有八)¶
論語曰大哉堯之爲君也巍巍乎唯天爲大唯堯則之(孔/安)¶
(國曰則法也美堯/則法天而行之也)蕩蕩乎民無能名焉(蕩蕩廣逺之稱言/布德逺民無誠名)¶
巍巍乎其有成功也(功成化隆/髙大巍巍)¶
孔藂子曰堯身脩十尺眉分八彩實聖也¶
<pb:KR3k0012_SBCK_080-4a>¶
龍魚河圖曰堯時與群臣賢智到翠嬀之淵大龜負圖來¶
出授堯勑臣下寫取寫畢龜還水中昜坤靈圖曰其母萌¶
之玄雲入户蛟龍守門(母爲慶都也天皇之女/天帝以玄雲覆衛之)故曰時乗¶
六龍以御天也¶
又曰堯之精陽萬物莫不從者(言堯在天/陽精所生)帝必有洪水之¶
灾天生聖人使救之故言乃統天也¶
書曰若稽古帝堯(孔安國曰若順稽考也能/順考道而行之者帝堯)曰放勛欽明¶
文思安安(勛功欽敬也言堯放上丗之𥘉化而/以敬明文思之四德安天當安者也)允恭克讓¶
光𬒳四表格于上下(允信也克能也克光格至也旣有四德又信/恭能讓故其名聞充溢四外至于天/地也)¶
克明俊德以親九族(能明俊德之士任用之/以睦髙祖至玄孫之親)九族旣睦平¶
章百姓(旣巳也百姓官也言/化九族而平章明也)百姓昭明恊和萬邦黎民於¶
變時邕(昭亦明也恊和黎衆時是邕和也言/天下衆民皆變是以風俗大和也)¶
尚書中候曰帝堯即政七十載景星出翼鳯凰止庭(鄭玄/曰注)¶
<pb:KR3k0012_SBCK_080-4b>¶
(翼朱/鳥宿)朱草生郊嘉禾孳連甘露潤液醴泉出山(朱草可以/染服者嘉)¶
(美也書序曰唐叔得禾異畒/同頴此注之爲孳連醴亦甘)脩壇河雒榮光起河休氣四¶
塞(休美也榮光五色從河出/美氣四塞炫燿熠熠也)白雲起囬風揺龍馬銜甲赤¶
文緑色(龍形像馬也赤熛怒之使也甲/所以藏圖赤文色而緑地也)臨壇止霽吐甲圖¶
而帶足(霽齊亦止也帶/足音帶去也)¶
又曰中候運行曰帝堯率群臣東沉于雒刻壁¶
書曰天下臣放勛德薄施行不元(元善/也)¶
尚書大傳曰堯八眉舜四童子八者如八字也¶
又曰堯舜之王天下一人不刑而四海治¶
春秋元命包曰堯眉八彩是謂通明暦象日月琁璣玉衡¶
大戴禮曰宰我曰請問帝堯孔子曰髙辛之子也曰放勛¶
其仁如天其智如神就之如日望之如雲冨而不驕貴而¶
不䂊黃斧紼衣彤車乗白馬¶
<pb:KR3k0012_SBCK_080-5a>¶
六韜曰太公曰帝堯王天下之時金銀珠玉弗服錦繡文¶
綺弗衣竒恠異物弗聽宫垣屋室弗崇桶椽柱楹不藻飾¶
芧茨之蓋弗剪齊黻黼之絓履不弊盡不更爲也滋味不¶
重糝弗食也温飰煖羮不酸餧不易也不以私曲之故留¶
耕種之時削心約志從事無予爲¶
莊子曰昔堯之治天下也使天下人欣欣焉人樂其性¶
又曰堯治天下之民平海內之政徃見四子於姑射之山¶
汾水之陽窅然喪其天下(四子許由齧缺披衣王倪也窅/然猶幽然自失之皃言堯以有)¶
(事之心至於無爲之/人故亦無所用也)¶
又曰堯觀于華封華封人曰嘻請祝聖人使聖人壽使聖¶
人富使聖人多男子堯曰多男子則多懼多冨則多事多¶
壽則多辱封人曰夫聖人鶉居鷇(音/扣)食鳥行而無章天下¶
有道則與物皆昌天下無道則脩德就間千歳厭丗去而¶
<pb:KR3k0012_SBCK_080-5b>¶
上仙乗彼白雲至于帝郷三患莫至身常無殃¶
又曰堯治天下伯成子髙立爲諸侯及堯授舜舜授禹子¶
髙辭爲諸侯而耕禹徃見之曰堯治天下吾子立爲諸侯¶
堯授舜舜授余吾子辭之敢問何也子髙曰昔堯治天下¶
不賞而人勸不罰而人畏子今賞罰而人且不仁德自此¶
衰刑自此立後世之亂自此始矣無落吾事俋俋(音/蟄)乎耕¶
而不頋¶
尸子曰人之言君天下者瑶臺九累而堯白屋黼衣九種¶
而堯大布宫中(三市而尭鶉居/珎恠逺味而尭)糲飯菜粥騏驎青龍而堯¶
素車玄駒¶
又曰堯舜有天下四海之內皆治而丹朱啇均不與焉而¶
謂皆治者衆也¶
又曰舜授天下顔色不變堯以天下與舜顔色不變知天¶
<pb:KR3k0012_SBCK_080-6a>¶
下無能益損於巳也¶
又曰人戴冠履莫不譽堯非桀敬士侮慢故敬侮之譽毀之¶
非其取也¶
韓子曰堯之王天下冬日鹿裘夏日葛衣茅茨不剪採椽¶
不斵糲梁之食藜藿之羮雖監門之養不敵於此矣¶
又曰由余謂秦穆公曰昔堯有天下飯於土䡄飲於土形¶
其土南至交阯北至幽都東西日月所出入者無不賔服¶
吕氏春秋曰堯有子十人不與其子而授舜(孟子曰堯使/九男二女事)¶
(舜/也)¶
又曰堯以天下讓於子州支父對曰以我爲天子猶之可¶
也雖然我適有幽憂之病方將治之未暇在天下也(幽隱/也詩)¶
(曰如有/隱憂)天下重物也而不以天下害其生者故可託天下¶
淮南子曰堯之治天下也舜爲司徒契爲司馬禹爲司空¶
<pb:KR3k0012_SBCK_080-6b>¶
后稷爲大田師奚仲爲工其導萬民也水處者(魚山處者/木谷處者)¶
牧陸處者農地冝其事事冝其械械冝其用用冝其人澤¶
臯織罔陵阪耕田得以所有易所無以工易所拙是故離¶
叛者寡而聽從者衆譬若播棊於地負者走室方者處髙¶
各從其所安¶
又曰人之所以樂爲天子者以窮耳目之欲而適身體之¶
便也今髙臺層榭之人所麗也而堯採椽不斵斥題不枅¶
(言梁柱相斥矩/不着枅櫨也)珎恠竒味人之所美也堯糲梁之飯藜藿¶
之羮文錦狐白人之所好也而堯布衣掩形鹿裘禦寒養¶
生之具不加厚而増之以大任重之以憂故舉天下而傳¶
之舜若解重負然非直辭讓也¶
又曰堯治天下政教平德潤洽在位七十載乃求所屬天¶
下之統今四嶽楊側陋四嶽舉舜而薦之堯堯乃妻以二¶
<pb:KR3k0012_SBCK_080-7a>¶
女以觀其内任以百官以觀其外旣入大麓烈風雷雨不¶
迷(林属於山曰麓堯使舜入林/麓之中遭大風雨不迷也)乃属以九子(堯有/九男)贈以昭¶
華之玉而傳天下焉¶
又曰堯之有天下也非貪萬民之冨也而寜人主之位也¶
以爲百姓力屈強弱相乗衆寡相暴於是堯乃身服節儉¶
之行而明愛之仁以和輯之是故茅茨而不剗采椽而不¶
斵大路不畫(大路天/子車也)越席不縁(越席束/蒲序也)大羮不和(無五/味也)粢¶
飯不鑿廵狩行教勤勞天下周流五嶽豈其奉養不足樂¶
哉舉天下以爲社禝非有利焉年衰志閔舉天下之重而¶
傳之舜也猶却行而釋蹤也¶
又曰堯之時十日並出燋禾穗殺草木而民無所食窫窳¶
九嬰大風封豕鑿齒於疇華之澤(疇華南方澤也鑿齒獸/持戈楯羿持弓箭射殺)¶
(也)殺九嬰於凶水之上(女嬰水大之恠爲人之害/者北狄之地有凶水者也)繳大風¶
<pb:KR3k0012_SBCK_080-7b>¶
於青丘之澤(大風大鷙鳥也激以石磎繳/擊矢射之青丘東方丘)上射十日(羿射/日墮)¶
(曰中/鳥羽)而下殺窫(音/乹)窳(音庾窫窳狀如龍/庾人齒食人也)断脩虵於洞庭(洞/庭)¶
(南方水也其虵食象/三歳而其骨出也)禽封豕於桑林(封豕大彘也桑/林湯禱旱地)萬民¶
皆喜置堯爲天子也¶
又曰堯王天下而憂不解授舜而憂乃釋〇說苑曰河¶
間獻王曰堯存心於天下有一人飢曰我飢之也有一人¶
寒曰我寒之也一民有罪曰我䧟之也仁而立德博而化¶
廣故不賞而人勸不罰而人治先生而後殺是堯道也¶
楊子法言曰堯能則天者以其能臣二聖二聖舜禹也¶
又曰堯舜之德輕於鴻毛¶
潜夫論曰堯舜之德譬猶偶燭施明於幽室也前燭照¶
之後燭益明非前燭昧後燭彰也乃二燭相因而成大光¶
荀恱申鑒曰思唐虞於上丗瞻仲尼於中古乃知小道足¶
<pb:KR3k0012_SBCK_080-8a>¶
羞也¶
譙子法訓曰唐虞之衣裳文法禹稷之溝洫耕稼人至今¶
𬒳之¶
袁子法書曰堯避舜於濟隂今定陶有堯冡信乎¶
符子曰許由謂堯曰坐于華殿之上靣雙闕之下君之榮¶
願亦巳足矣夫堯曰坐于華殿之上森然而松生于棟余立¶
於櫺扇之內霏焉而雲生于牖雖靣雙闕無異乎崔嵬之¶
冠蓬萊雖背墉墎無異乎廻巒之縈崑崙余安知其所以不¶
榮¶
鄧析言曰古詩云堯舜至聖身如脯腊桀紂無道肌膚三¶
尺¶
夢書曰堯夢乗龍上天舜夢擊天皷¶
續述征記曰城陽縣有堯塜自漢晉二千石乃丞尉刋名¶
<pb:KR3k0012_SBCK_080-8b>¶
甚衆堯即位至永嘉三年二千七百二十有一載記于堯¶
碑¶
魏陳王曹植帝堯賛曰火德統位父則髙辛克流共工萬¶
國同塵調適隂陽其惠如春巍巍成功則天之神¶
太平御覽卷第八十¶
