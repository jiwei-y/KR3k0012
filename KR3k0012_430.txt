# -*- mode: mandoku-view -*-
#+TITLE: 太平御覽
#+DATE: 2015-09-23 10:14:02
#+PROPERTY: LASTPB  <md:KR3k0012_SBCK_428-1a>
#+PROPERTY: JUAN 431

<md:KR3k0012_SBCK_429-10b>¶
<md:KR3k0012_SBCK_430-1a>¶
<pb:KR3k0012_WYG_430-1a>
欽定四庫全書
　太平御覧卷四百三十¶
　　　　　　　　　　　　宋　李昉等　撰
　　人事部七十一¶
　　　信　　　　　　　謹慎¶
　　　　信¶
釋名曰信申也相申束使不相違也¶
易中孚卦信及豚魚¶又乾文言君子忠信所以進徳也
<pb:KR3k0012_WYG_430-1b>
韓詩外傳曰受命之主正其衣冠而立儼然人望而信
之¶其次聞言而信次見行而信既聞其言既見其行衆
皆¶不信民之下也¶
又曰孟子少時聞東家嘗殺猪孟子問其母曰東家殺
猪何為¶其母曰欲啖汝母悔失言曰吾懐是子席不正
不坐割不¶正不食胎教之也今適有知而欺之是教之
不信乃買東<md:KR3k0012_SBCK_430-1b>¶家猪肉以食之眀不欺也¶
禮記儒行曰儒有不寳金玉而忠信以為寳
<pb:KR3k0012_WYG_430-2a>
又曰忠信以¶為甲胄¶
左傳僖中曰晉侯圍原命三日之粮不降命去之諜出¶
曰原将降矣軍吏曰請待之公曰信國之寶也民之所
庇¶也得原失信何以庇民所亡滋多退一舍原降(吕氏/春秋)
(云七¶日期原不下去之也明年復伐與士期必得而反/原聞之乃下衛人曰文公信至矣乃歸之故曰攻原得)
(衞新序云¶温人聞之/而降故曰伐原得温)¶
又僖下曰王子虎盟諸侯于王庭要言曰皆奨王室無
相¶害也君子謂是盟也信
<pb:KR3k0012_WYG_430-2b>
公羊傳曰荘公㑹齊侯盟于柯荘公将㑹曹子進曰君
之¶意何如荘公曰寡人之生則不若死(自傷與齊侯/讎不能復也)曹
子曰¶然則君請當其君臣請當其臣荘公曰諾於是㑹
荘公升<md:KR3k0012_SBCK_430-2a>¶壇曹子手劒而從之管子進曰君何求曹子曰
城壊壓境¶(齊數取魯/邑以渝信)君不圖歟(君謂齊桓公也不/當數侵魯地也)願請
汶陽之田管¶仲顧曰君許諾桓公曰諾曹子請盟已曹
子摽劒而去之¶要盟可犯而桓公不欺曹子可讎而桓
公不怨桓公之信¶著乎天下自柯之盟始也
<pb:KR3k0012_WYG_430-3a>
又僖中曰晉獻公死奚齊立里克謂荀息曰君殺正廢
長¶而立㓜如之何願與子慮之荀息曰君嘗訊臣(訊/問)臣
對曰¶使死者反生生者不愧乎其言則可謂信矣里克
知其不¶可與謀退殺奚齊荀息立卓子里克殺卓子荀
息死之荀¶息可謂不食其言矣¶
論語學而曰信近於義言可復也¶
又顔淵曰子貢問政子曰足食足兵民信之矣子貢曰
必¶不得已而去於斯三者何先曰去兵曰必不得已而
<pb:KR3k0012_WYG_430-3b>
去於<md:KR3k0012_SBCK_430-2b>¶斯二者何先曰去食自古皆有死民無信不立(言/民)
(所特急/者信也)¶
爾雅曰西至日所入為大蒙大䝉之人信¶
史記蘇秦說燕王曰尾生與女子期於梁下女子不来
水¶至不去抱梁柱而死¶
又曰楚荘王圍宋五月不解宋城中急無食華元乃夜
出¶見楚將子反告荘王王問曰城中何如曰析骸而炊
易子¶而食王曰誠哉是言我軍亦有三日粮以其信故
<pb:KR3k0012_WYG_430-4a>
遂罷兵去¶
又曰季札之初使北過徐君君好季札劒口弗敢言季
札¶知之為使上國未獻還至徐君已死於是乃解其寶
劒繫¶徐君冡樹而去從者曰徐君已死尚誰與乎季子
曰不然¶心已許之豈以死背吾心¶
漢書曰季布楚人以任侠為名以然諾聞楚人為之諺
曰¶得黄金百斤不如季布一諾<md:KR3k0012_SBCK_430-3a>¶東觀漢記曰郭伋在并州行部到美稷有童兒數百騎
<pb:KR3k0012_WYG_430-4b>
竹¶馬迎拜問使君何時還伋計日告之既還先期一日
乃止¶乎野亭須期而入¶
又曰任延除細陽令毎至嵗時伏臘輙休遣繫徒各使¶
歸家並感其恩徳應期而還有囚於家被病自載詣獄
既¶至而死延率掾吏殯於門外百姓悦之¶
范曄後漢書曰范式字巨卿山陽金鄉人也年少遊太
學為¶諸生與汝南張劭為友劭字元伯二人並告歸鄉
里式謂¶劭曰後二年當還将過拜尊親見孺子焉乃共
<pb:KR3k0012_WYG_430-5a>
尅期後期¶方至元伯具以白母請設饌以俟之母曰二
年之别千里¶結言爾何信之審也對曰巨卿信士必不
乖違母曰若然¶當為爾醖酒至其日巨卿果到升堂拜
母盡歡而别¶
又曰髙湖及銅馬餘衆降光武封其渠帥為列侯降者
猶<md:KR3k0012_SBCK_430-3b>¶不自安光武知其意令各歸營勒兵乃自乘輕騎案
行部¶陳降者相語曰蕭王推赤心置人腹中得不投死
乎
<pb:KR3k0012_WYG_430-5b>
吴¶志曰太史慈字子義於神亭戰敗為孫䇿所執䇿素
聞¶其名即解縳請見諮問進取之術慈曰州軍新破士
卒離¶心欲出宣恩安集恐不合尊意䇿長跪答曰誠本
心所望¶也明日日中望君来還諸将皆疑䇿曰太史子
義青州名¶士以信義為先終不欺䇿明日大㑹諸将豫
設酒食立竿¶視影日中而慈果至¶
晉陽秋曰陸抗羊祜推僑札之好抗嘗遺祜酒祜飲之
不¶疑抗有疾祜饋之藥抗亦推心服之
<pb:KR3k0012_WYG_430-6a>
唐書曰蕭至忠年少時與友人期於路隅㑹風雪凍冽
諸¶人皆奔避就宇下至忠曰寜有與人期而求安失信
乎獨¶不去衆咸歎服<md:KR3k0012_SBCK_430-4a>¶鬻子曰上下相親謂之和不求而得謂之信¶
子思曰同言而信信在言前同令而化化在令外聖人
在¶上民遷如化¶
列子曰子華有寵於晉不仕而居三卿之右禾生子伯
范¶氏之上客也出行坰外宿於田叟商丘開之舍中夜
<pb:KR3k0012_WYG_430-6b>
禾生¶子伯二人相與言子華之名勢能使存者亡亡者
存富者¶貧貧者富商丘開先窘於飢寒潜於牖聴之因
之子華子¶華之門徒皆世族也見商丘開年老力弱面
目黧黒狎侮¶欺紿無所不為遂與商丘開俱乘髙臺於
衆中漫言曰有¶能自投下者賞百金衆皆競應商丘開
以為信然遂先投¶之形若飛鳥揚於地肌骨無䃣復指
河曲之隈曰此波中¶有寶珠泳可得也商丘開復從而
泳之(水底潜/行曰泳)既出果獲¶珠焉衆昉同疑(昉/始)俄而范氏之
<pb:KR3k0012_WYG_430-7a>
藏失火子華曰若能入<md:KR3k0012_SBCK_430-4b>¶火取錦者從所得多少賞焉商
丘開徃無難色入火徃還¶埃不漫身不燋范氏之徒乃
共謝之曰吾不知子之有道¶而紿子吾不知子之有神
而辱子敢問其道商丘開曰吾¶亡道雖吾之心亦不知
其所以然有一於此試與子言之¶曩子二客之宿吾舎
也聞譽范氏之勢能使存者亡亡者¶存富者貧貧者富
吾誠信無二心故逺而来及来以子黨¶之言皆實也唯
恐誠之不至行之不及不知形體之所措¶利害之所著
<pb:KR3k0012_WYG_430-7b>
也心一而已物無迕者如斯已矣今昉知子¶黨之紿我
我内藏猜慮外矜觀聽追夫昔日之不燋溺也¶怛然内
熱惕然震悸矣水火豈復可近哉自此之後范氏¶門徒
路遇乞兒馬醫弗敢辱也必下車而揖之宰我聞之¶以
告仲尼仲尼曰汝不知乎夫至信也動天地感鬼神横¶
六合而無逆豈但履危嶮入火水而已哉<md:KR3k0012_SBCK_430-5a>¶孫卿子曰君者治之原也源清則流清在上有信小民
不¶待探籌投鈎
<pb:KR3k0012_WYG_430-8a>
荘子曰夫交邇則相靡以信交逺則忠之以言¶
慎子曰折劵契屬符節賢不肖用之(劵契不為人/信人自用之)¶
韓子曰魏文侯與虞人期臘明日天疾風左右止文侯
文¶侯曰不可以疾風故失信遂犯風徃(戰國/䇿同)¶
又曰齊索讒鼎於魯以其偽徃齊曰使樂正子来将聴
魯¶君謂樂正子樂正子曰君胡不以真徃曰我愛之答
曰臣¶亦愛臣之信¶
又曰吴子示其妻以組曰子為我織組合如是組妻織
<pb:KR3k0012_WYG_430-8b>
組¶異善吴起曰非詔也使衣之而歸妻徃請之起曰家
無虛¶言¶
吕氏春秋曰吴起治西河欲諭其信於民乃置表於南
門<md:KR3k0012_SBCK_430-5b>¶之外令於邑中曰有能僨此表者仕長大夫民相謂
曰此¶必不信有一人曰試徃僨表還来謁之吴起見而
仕大夫¶又復立表令於邑中如前邑人守門争表¶
又曰晉文公伐原示信明年復伐之與士期必得原然
後¶返原人聞之乃下衛人聞之以信為至矣乃歸晉故
<pb:KR3k0012_WYG_430-9a>
曰攻原¶得衞者此之謂也始文公非不欲原也不信得
之不若勿¶得必誠以得之歸之者非獨衞也文公可謂
知本矣¶
又曰人主必信信之為政大矣信立則虛言可以賞矣
虛¶言可以賞則六合之内皆為己府天行不信不能成
嵗地¶安不信草木不大春風不信其華不盛夏暑不信
其土不¶肥秋雨不信其榖不堅冬寒不信其地不閉天
地之大四¶時之化而猶不能以不信成物也又况乎人
<pb:KR3k0012_WYG_430-9b>
事君不信則¶百姓誹謗社稷不寜處官不信則少不畏
長貴賤相輕賞<md:KR3k0012_SBCK_430-6a>¶罰不信則民易犯法不可使令交友不
信則離散欝怨不¶能相親百工不信則器械苦偽丹漆
不真夫可與為始可¶與為終可與尊通可與卑窮者其
唯信乎信而又信重襲¶於身乃通於天以此君人則膏
雨甘露降寒暑四時當矣¶
又曰齊桓公伐魯魯人不敢戰去魯國五十里而封之
魯¶請比闗内侯以聴桓公許之曹劌謂荘公請從於是
<pb:KR3k0012_WYG_430-10a>
明日¶将盟荘公與劌皆懐劒至於壇上曰魯國去境數
百里今去¶境五十里亦無生矣均其死也戮於君前管仲
鮑叔進曹劌¶案劒當兩陛之間曰君將改圖毋或進者莊
公曰封於汶¶陽可不則請死管仲曰以地衛君非以君
衛地君其許之¶乃遂封汶南與之盟歸而欲勿予管仲
曰不可人将刼君¶而不知不可謂智臨難而不能勿聽
不可謂勇許之而不¶予不可謂信不智不勇不信有此
三者不可以立功名予<md:KR3k0012_SBCK_430-6b>¶之雖亡地亦得信也以四百里
<pb:KR3k0012_WYG_430-10b>
之地見信於天下君猶得¶也荘公仇也曹劌賊也信於
仇賊又况於非仇賊者乎夫¶九合而從之一匡而聽之
乃從此生矣¶
賈誼書曰禹與士民同務故不自言其信諭矣¶
淮南子曰管子以小辱成大榮蘇秦以百誕成一信¶
又曰胡人彈骨(胡人盟約置酒人/頭骨中飲以相誼)越人齧臂中國唼盟
所¶由各異其於信一也¶
說苑曰魏太子謂經侯曰主信臣忠此魏國之寶也
<pb:KR3k0012_WYG_430-11a>
列女傳曰魯之母師者九子之寡母也臘日祀畢悉召
諸¶子謂曰婦人之義非有大故不出夫家然吾父母家
多㓜¶稚嵗時禮不理吾從汝謁徃監之(謁請也/監視也)諸子皆
稽首唯¶諾又召諸婦曰婦人有三從之義無專制之行
少繫於父¶母長繫於夫老繫於子今諸子許我視私家
願與少子俱<md:KR3k0012_SBCK_430-7a>¶以備婦人出入之制諸婦其慎房户之守
吾夕而反於是¶使少子僕歸辦事天隂還失早至閭外
而止待夕而入¶魯大夫從臺上見而恠之召而問之曰
<pb:KR3k0012_WYG_430-11b>
母從北来至閭外¶而止良乆乃入吾不知其故是以召
母也對曰妾不幸早¶失夫獨與九子處臘日從諸子謁
歸視私家與諸婦孺子¶期夕而反妾恐其酺醵醉飽(酺/醵)
(合聚飲/酒也)人情所有也妾反¶失早故止閭外盡期而入大
夫美之言於穆公穆公賜母¶尊號曰母師使朝謁夫人
夫人諸姬皆師之¶
會稽典録曰卓恕字公行上虞人恕為人篤信言不宿
諾¶與人期約雖遭暴風疾雨雷電氷雪無不必至嘗從
<pb:KR3k0012_WYG_430-12a>
建¶業還家辭太𫝊諸葛恪恪問何當復来恕對曰某日
當¶復親覲至是日恪欲為主人停不飲食以須恕至時
賔客㑹¶者皆以為㑹稽建業相去千餘里道阻江湖風
波難必豈<md:KR3k0012_SBCK_430-7b>¶得如期須臾恕至一座盡驚¶
諸葛亮别𫝊曰魏明帝自征蜀幸長安遣宣帝督張郃¶
諸軍勁卒三十餘萬潜軍宻向劒閣亮有戰士十萬十
二更¶下在者八萬時魏軍始陳畨兵適交亮叅佐咸以
敵衆強¶多非力所制宜權停下兵以并聲勢亮曰吾聞
<pb:KR3k0012_WYG_430-12b>
用武行師¶以大信為本得原失信古人所惜去者束装
以待期妻子¶鶴望以計日皆勅速遣於是去者感恱願
留一戰徃者憤¶勇咸思致命臨戰之日莫不㧞刄争先
以一當十殺張郃¶却宣帝一戰大尅此之由也¶
王符論曰夫十步之間必有茂草十室之邑必有忠信¶
　　　　謹慎¶
易頥卦曰君子以慎言語節飲食¶
尚書堯典曰慎徽五典五典克從<md:KR3k0012_SBCK_430-8a>¶
<pb:KR3k0012_WYG_430-13a>
毛詩蕩抑曰敬慎威儀惟民之則¶
周禮地官大司徒曰以賢制爵則民慎徳¶
禮記中庸曰君子戒慎乎其所不睹恐懼乎其所不聞
故¶君子慎其獨也¶
又儒行曰敬慎者仁之地也¶
又大¶學曰有國者不可以不慎辟則為天下僇矣是故
君¶子先慎乎徳¶
論語學而曰慎終追逺民徳歸厚矣
<pb:KR3k0012_WYG_430-13b>
又為政曰多聞闕疑慎言其餘則寡尤多見闕殆慎行¶
其餘則寡悔(尤/過)¶
又述而曰子之所慎齊戰疾¶
又公冶長曰季文子三思而後行<md:KR3k0012_SBCK_430-8b>¶孝經曰在上不驕髙而不危制節謹度滿而不溢髙而
不¶危所以長守貴也滿而不溢所以長守富也¶
家語曰孔子入后稷廟左前有金人焉三緘其口而銘
其¶背曰我古之慎言人也戒之哉無多言多言多敗無
<pb:KR3k0012_WYG_430-14a>
多事¶多事無患安樂必戒無所行悔¶
漢書曰成帝為太子寛博謹慎上嘗急召太子出龍樓
門¶不敢絶馳道西至直城門得絶乃度¶
又曰石建為太僕奏事事下建讀之驚恐曰書馬者與
尾¶而五(服䖍曰作馬字曲者/五建上事誤作四)今乃四不足一獲譴死矣
弟慶¶為太僕御出上問車中幾馬慶以䇿數馬畢舉手
曰六馬¶
又曰金日磾自在左右目不忤視者數十年賜出宫女
<pb:KR3k0012_WYG_430-14b>
不¶敢近上欲内其女後宫不肯應其篤慎如此¶
又曰霍光入禁闥小心謹慎未嘗有過<md:KR3k0012_SBCK_430-9a>¶又曰張安世職典樞機以謹慎周宻自著¶
又曰孔光性周宻謹慎時有所言輙削槀沐日歸休兄
弟¶妻子燕語終不及朝廷政事或問光温室省中樹皆
何木¶也光嘿不應更答以他語其不泄如此¶
東觀漢記曰陳寵字昭公沛人為尚書寵性周宻重慎
時¶所表薦輙自手書人莫得知常言人臣之義苦不畏
<pb:KR3k0012_WYG_430-15a>
慎自¶在樞機謝遣門人不復教授絶知友之路¶
又曰樊楚字文髙為尚書郎毎當直事常晨駐馬待漏¶
雖在閒署冠劒不解於身毎齊祠恐失時乃張燈俯伏¶
又曰隂識為執金吾居位數十年與賔客語不及國家
其¶重慎如此¶
又曰蔡倫字敬仲為中常侍有才學盡忠重慎毎至休
沐¶輙閉門絶賔客勤體田野<md:KR3k0012_SBCK_430-9b>¶又曰樊宏字靡卿拜光禄大夫位特進宏為人謙慎毎
<pb:KR3k0012_WYG_430-15b>
當¶朝㑹先到俯伏待事時至乃起上聞之勅騶臨朝乃
告勿¶令豫到¶
又曰杜安字伯夷貴戚慕其名或遺其書安不發悉壁
藏¶之後捕貴戚賔客安開壁出書而封如故由是不罹
其患¶
又曰張純字伯仁為虎賁中郎将純素重慎周宻時上
封¶事輙削去草¶
後漢書曰馬援在交趾還書誡兄子曰龍伯髙敦厚周
<pb:KR3k0012_WYG_430-16a>
宻¶吾愛之重之願爾曹效之¶
又曰馬光字叔山為衛尉卿上以光周宻謹慎特親異
之¶
又曰皇甫嵩為人愛慎勤書前後上表陳諫有補益者
五¶百餘事皆手書毁草不宣於外¶
吴志曰闞澤字徳潤山隂人也性謙恭篤慎人有非短
口<md:KR3k0012_SBCK_430-10a>¶未嘗及容貌似不足者¶
王隐晉書曰李康嘗答司馬文王問因以為家誡曰昔
<pb:KR3k0012_WYG_430-16b>
侍¶於先帝時有三長史俱見臨辭出上曰為官長當慎
當勤¶當清修此三者何患不治乎上問臣曰必不得已
於斯三¶者何先吾對曰慎乃為先夫清者不必慎慎者
自清上曰¶卿言得之矣¶
晉書曰羊祜多所進逹而人不知所由或謂祜慎宻太
過者¶祜曰是何言與夫入則造膝出則詭辭君臣不宻
之誡¶吾惟懼其不及不能舉賢取異豈得不愧知人之
難哉且¶拜爵公朝謝恩私門吾所不取
<pb:KR3k0012_WYG_430-17a>
晉起居注曰太康四年制曰選曹銓簡人才宜得恪謹
寡¶欲抑華崇本尚書朱整周慎敬讓以自居是其人也¶
後魏書曰庾岳代人也置相州即拜岳為刺史公亷平
當<md:KR3k0012_SBCK_430-10b>¶百姓稱之鄴舊有園池時菓初熟丞吏送之岳不受
曰菓¶未進御吾何得先食其謹慎如此¶
北齊書曰封隆之字祖裔渤海脩人也性寛和有度量
義¶旗始建首叅經畧竒謀妙䇿宻以啓聞上書削槀罕
聞於¶外髙祖嘉其忠謹毎多從之
<pb:KR3k0012_WYG_430-17b>
隋書曰髙熲字昭元渤海脩人也少明敏尤善詞令所
出¶竒䇿宻謀及損益時政世皆無知之者¶
又曰李徳林字公輔博陵平安人也從入官已後典機
務¶甚宻慎常云古不言温樹何足稱也¶
唐書曰温彦博自掌知機務即杜絶賔客國之利害知
無¶不言太宗嘉之及薨謂侍臣曰彦博以憂國之故勞
精竭¶神我見其不逮已二年矣恨不縱其閒逸致夭性
靈
<pb:KR3k0012_WYG_430-18a>
又曰陸元方在官清謹再為宰相則天将有遷除毎先
以<md:KR3k0012_SBCK_430-11a>¶訪之必宻封以進未嘗露其私恩臨終取前後草奏
悉命¶焚之且曰吾隂徳於人多矣其後庶幾福不衰矣
又有書¶一匣常自緘封家人莫有見者及卒視之乃前
後勅書其¶慎宻如此¶
又曰楊再思在位累載屈節希㫖無所規弼然慎畏未
嘗¶忤違或謂再思曰公名髙位重何為屈折如此再思
曰世¶路艱難直者受禍苟不如此何以全其身哉
<pb:KR3k0012_WYG_430-18b>
又曰髙郢性恭慎亷潔罕與人交游守官奉法勤恪掌
誥¶累年家無制草或謂曰前軰皆留制集公焚之何也
曰王¶言不可存私家時人重其慎宻¶
太公金匱曰黄帝曰予之居上揺揺恐夕不至朝¶
尸子曰言美則響美言惡則響惡身長則影長身短則
影¶短名者響也行者影也是故慎而言将有和之慎而
行将<md:KR3k0012_SBCK_430-11b>¶有隨之¶
淮南子曰君子之居民上也若以腐索御馬恐失民意
<pb:KR3k0012_WYG_430-19a>
若¶履薄氷蛟在其下¶
又曰若行獨梁不為無人不競其容¶
殷康明慎曰犇車之上無仲尼覆舟之下無伯夷蓋言
慎¶也¶
魏任嘏别𫝊曰嘏字紹先梁安博昌人也文帝時為黄
門¶侍郎毎納忠言輙手書壊本自在禁省歸書不封帝
嘉其¶淑慎¶
　
<pb:KR3k0012_WYG_430-19b>
　
　
　
　
　
　
　
　太平御覽卷四百三十
