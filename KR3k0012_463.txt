# -*- mode: mandoku-view -*-
#+TITLE: 太平御覽
#+DATE: 2015-09-23 10:14:02
#+PROPERTY: LASTPB  <md:KR3k0012_SBCK_462-1a>
#+PROPERTY: JUAN 464

¶
<md:KR3k0012_SBCK_463-1a>¶
<pb:KR3k0012_WYG_463-1a>
欽定四庫全書
　太平御覽卷四百六十三¶
　　　　　　　　　　　　宋　李昉等　撰
　　人事部一百四¶
　　　　辯上¶
説文曰辯治也(音被/免切)¶
尚書曰君罔以辯言亂舊政¶
爾雅曰諸諸便便辯也
<pb:KR3k0012_WYG_463-1b>
論語曰便便言惟謹爾(鄭𤣥曰便/便辯貌)¶
又曰孔子曰惡利口之覆邦家者¶
又曰禦人以口給¶
家語曰子夏問子貢何人子曰辯人丘弗及也¶
又曰宰予魯人也有口才以言語著名¶
又曰孔子登農山謂二三子各言爾志子貢進曰賜願
使¶齊楚合戰於莽瀁之野兩壘相當旗鼓相望埃塵相
接挺<md:KR3k0012_SBCK_463-1b>¶刄交兵賜著縞衣白冠陳説其間推論利害二國釋
<pb:KR3k0012_WYG_463-2a>
患唯¶賜能之矣夫子曰辯哉¶
史記曰子貢利口巧辭孔子常絀其辯田常欲為亂於
齊¶移兵欲伐魯孔子謂弟子夫魯墳墓所處父母之國
國危¶二三子何為莫出子貢請出孔子許之遂行子貢
一出存¶魯亂齊破吳强晉伯越¶
又曰漢遣陸賈説項王請太公項王弗聴漢王復使侯
公¶徃説項王乃與漢約中分天下割鴻溝以西者為漢
鴻溝¶以東者為楚項王即歸漢王父母妻子軍皆呼萬
<pb:KR3k0012_WYG_463-2b>
嵗漢王¶乃封公為平國君曰此天下辯士所居號為平
國¶
又曰范雎欲事魏王家貧無自資乃先事魏中大夫須
賈¶為魏使齊齊襄王聞雎有口辯賜金印及牛酒¶
又曰上問上林尉禽獸簿十餘問尉左右視不能對虎
圈嗇夫<md:KR3k0012_SBCK_463-2a>¶從旁代尉對上所問禽獸簿甚悉欲以觀其能
口對響應無窮¶者乃拜嗇夫為上林令¶
又曰秦蔡澤逰學於諸侯大小甚衆而不遇因從唐舉
<pb:KR3k0012_WYG_463-3a>
相¶曰聞子相李兊百日之内持國柄有之乎曰有之澤
曰今¶若臣者何如唐舉熟視而笑曰先生棍鼻戾脤魋
顔蹙齃¶吾聞聖人不相殆先生乎蔡澤被唐舉之戲乃
曰富貴吾¶所自有所不知者夀也&KR0133;聞之舉曰先生從
今已徃四十¶三嵗澤笑謝去謂其御者曰吾躍馬食肉
富貴四十三年¶亦足矣乃來入秦使人宣言以感怒應
侯范雎曰燕客蔡¶澤天下俊雄辯智士也彼一見秦王
必奪君位應侯使人¶召澤澤入揖應侯應侯固不快矣
<pb:KR3k0012_WYG_463-3b>
及見又倨應侯因讓之¶曰子嘗宣言欲代吾相秦有之
乎對曰然應侯曰請聞¶其説澤曰吁君何見之晩耶夫
四時之序功成者去未成<md:KR3k0012_SBCK_463-2b>¶者來君禄位貴盛私家之富
皆已極矣不退將危臣之代¶君不亦宜乎應侯善之乃
延入坐為上客後數日入朝言¶於王曰客有新從山東
来察其人辯士臣見人衆莫能及¶之臣不如也王召見
與語大悦之拜為客卿應侯因謝病¶請歸相印昭王許
之以澤為相終如其志
<pb:KR3k0012_WYG_463-4a>
又曰蘇秦初與張儀俱事鬼谷先生十一年皆通六藝
經¶營百家之言鬼谷先生弟子五百餘人為之土窟窖
深二¶丈先生曰有能獨下説窖中使我泣出者則能分
人主之¶地乆蘇秦下說窖中鬼谷先生泣下沾衿次張
儀下說窖¶中亦泣下沾衿先生曰蘇秦詞説與張儀一
體也¶
又曰楚陳軫詞辯之士也初與張儀俱事秦惠王惠王
皆¶重之儀惡軫於王曰陳軫重幣輕信秦使之楚將為
<pb:KR3k0012_WYG_463-4b>
交也¶今楚不善於秦而善於軫王以儀言召軫問之軫
曰然王<md:KR3k0012_SBCK_463-3a>¶聞楚有兩妻者乎王曰不聞軫曰楚有兩妻者
人挑其長¶者長者罵之挑其少者少者復挑之居无何
有兩妻者死¶客謂挑者曰謂汝娶長者乎少者乎挑者
曰娶長者客曰¶長者罵汝少者復挑汝何故娶長者對
曰居人之所則欲¶其挑我為妻則欲其罵人今楚王明
主昭陽賢相使軫為¶臣嘗以國情輸楚楚王將不留臣
昭陽將不與臣從事矣¶臣必之楚足以明臣為不與楚
<pb:KR3k0012_WYG_463-5a>
也軫出張儀入問王曰軫¶果欲之楚不王曰然軫天下
之辯士寡人遂無柰何也惠¶王終相張儀軫遂奔楚楚
用為上卿後軫為楚使之秦惠¶王見之問曰子去寡人
之楚寡人甚思子子思寡人乎軫¶曰王聞越人莊舄乎
王曰不聞軫曰越人莊舄仕楚執珪¶有頃而病楚王曰
舄楚之鄙人凢人之思固在其病也思¶越則越聲不思
越則楚聲使人聴之猶尚越聲今臣弃逐<md:KR3k0012_SBCK_463-3b>¶之楚能無秦
聲哉
<pb:KR3k0012_WYG_463-5b>
漢書曰酈食其有詞辯年六十身長八尺鬢髮皓然請
見¶髙祖謁者曰上好嫚罵人不喜儒生有客冠而來者
輒解¶其冠而溺其中食其作色叱之曰我髙陽酒徒何
儒生之¶有謁者股栗而見之髙祖乃踞床使兩女子洗
足食其入¶長揖不拜曰欲助秦攻諸侯乎將欲率諸侯
攻秦乎髙祖¶罵曰豎儒夫天下同苦秦乆矣故諸侯相
率攻秦汝奚為¶助秦耶食其曰必欲聚合義兵誅無道
秦不宜踞見長者¶髙祖懍然而起㧞足揮洗攝衣延食
<pb:KR3k0012_WYG_463-6a>
其坐而謝之食其因¶言六國縱横王伯之道髙祖大悦
問其計食其曰足下起¶烏合之衆收散亂之兵不滿二
旅而欲鼓行入秦所謂探¶虎口而餵餓狼也夫陳留者
當天下之衝四通五達之郊¶城堅粟多可以少留臣知
其人請使命下之如不聴可舉<md:KR3k0012_SBCK_463-4a>¶兵攻之臣為内應不崇
朝而㧞之矣於是髙祖乃遣食其¶説陳留令髙祖引兵
隨之遂下陳留¶
又曰少府五鹿充宗貴幸善梁丘氏易元帝好之欲考
<pb:KR3k0012_WYG_463-6b>
其¶異同令與諸家論易充宗貴辯口諸儒莫能與抗皆
稱疾¶不敢㑹有薦朱雲者召入攝齊登臺抗首而講音
動左右¶既論難連枉五鹿君故諸儒為之語曰五鹿嶽
嶽朱雲折¶其角¶
又曰樓䕶為人短小精辯論議嘗依名節聴之者竦然
與¶谷永俱為五侯上客長安號曰谷子雲之筆札樓君
卿之¶唇舌言其見信用也¶
又曰晁錯潁川人也為太子家令以其辯得幸太子太
<pb:KR3k0012_WYG_463-7a>
子¶家號曰智囊¶
又曰田蚡貴幸為中大夫有口辯學盤盂諸書(應劭曰黄/帝史孔甲)<md:KR3k0012_SBCK_463-4b>¶(所作銘也孔甲/盤盂二十六篇)¶
又曰東方朔自公卿在坐朔皆傲弄無所屈上以朔口
諧¶給嘗問先生視朕何如主也朔對曰自唐虞之隆成
康之¶際未足喻當世臣朔伏觀陛下功徳陳五帝之上
在三王¶之右非若此而已誠得天下賢士公卿在位咸
得其人譬¶若以周召為丞相孔丘為御史大夫太公為
<pb:KR3k0012_WYG_463-7b>
將軍卞莊子¶為衛尉皋陶為大理后稷為司農伊尹為
少府(應劭曰伊尹善烹割/¶太官屬少府故令作)子貢使外國顔閔為博士子
夏為太常孟子為¶右扶風季路為執金吾契為鴻臚龍
逢為宗正伯夷為京¶兆管仲為馮翊魯般為將作山甫
為光禄申伯為太僕延¶陵季子為水衡百里夷為典屬
國(曉其風俗/故令為之)栁下惠為大¶長秋史魚為司直蘧伯玉為
太傅(如淳曰太傅傅人主使/無過伯玉欲寡其過也)¶孔父為詹事叔敖為諸侯
相子産為郡守王子慶忌為期<md:KR3k0012_SBCK_463-5a>¶門夏育為鼎官羿為旄
<pb:KR3k0012_WYG_463-8a>
頭宋萬為式道侯上乃大笑¶
又曰終軍字子雲濟南人少好學以辯博能文聞於郡¶
年十八選為博士弟子至府太守聞其有異才召見軍甚¶
竒之及至長安上書言事武帝異其文拜軍為謁者給
事¶中¶
又曰蒯通知天下權在於韓信令背漢乃先㣲感信曰
僕¶嘗受相之術相君之面不過封侯又危而不安相君
之¶背貴不可言信曰何謂也通曰天下初作難也俊雄
<pb:KR3k0012_WYG_463-8b>
豪¶傑建號一呼天下之士雲合霧集魚鱗雜襲飈至
風起當¶此之時憂在亡秦而已今劉項分爭使人肝腦
塗地流離¶中野不可勝數今時兩主懸命足下足下為
漢則漢勝與¶楚則楚勝臣&KR0133;披心腹肝膽効愚忠恐足
下不能用也方今¶為足下計莫若兩利而俱存之三分
天下鼎足而立天下<md:KR3k0012_SBCK_463-5b>¶孰不聴足下&KR0133;圖之信曰漢王遇
我厚我豈可見利而背¶恩乎通曰臣聞勇畧震主者身
危功盖天下者不賞今足¶下挾不賞之功載震主之威
<pb:KR3k0012_WYG_463-9a>
歸楚楚人不信歸漢漢人震¶恐足下欲將安歸乎故猛
虎猶預不如蜂蠆之致螫孟賁¶狐疑不如童子之必至
信不忍背漢遂謝通通說不聴¶惶恐乃徉狂為巫天下
既定後信以罪廢為淮隂侯謀反¶誅臨死嘆曰悔不用
蒯通之言髙帝曰是齊辯士蒯通乃¶詔齊召蒯通至上
欲烹之曰若教韓信反何也通曰狗各¶吠非其主當彼
時臣獨知韓信非知陛下也且秦失其鹿¶天下共逐之
髙材者得天下洶洶争欲為陛下所為顧力¶不能何憚
<pb:KR3k0012_WYG_463-9b>
誅耶上廼赦之¶
又曰淮南王黥布反朱建諌之不聴漢既誅布聞建諌
之¶髙祖賜建號平厚君家徙長安為人有口辯刻㢘剛
直行<md:KR3k0012_SBCK_463-6a>¶不苟合義不取容¶
又曰辯士曹丘生數招權顧金錢(孟康曰招金錢事/權貴而求事也)事
貴人¶趙談竇長君等善季布聞寄書諌長君曰吾聞曹丘
非長¶者勿與通及曹丘歸欲得書謁布竇長君曰季將
軍不説¶足下足下無徃固請使人先發書布大怒曹至
<pb:KR3k0012_WYG_463-10a>
則揖¶布曰楚人諺曰得黄金百斤不如得季布一諾足
下何以¶得此聲梁楚之間哉且僕與足下俱楚人使僕
游揚足下¶名於天下顧不美乎何足下之距僕深也布乃
大說引入¶留數月為上客厚送之布名所以益聞者曹
丘揚之也¶
范煜後漢書曰黄琬字子琰瓊之孫早而辯慧祖父瓊
為¶魏郡太守建和元年正月日蝕京師不見瓊以狀聞梁¶
太后太后詔問所蝕多少瓊思其對而未知所况時琬
<pb:KR3k0012_WYG_463-10b>
年¶七嵗在傍云何不言日蝕之餘如月之初瓊大驚即
以其<md:KR3k0012_SBCK_463-6b>¶言應詔¶
又曰孔融字文舉孔子世孫也李膺為河南尹恃才倨¶
傲誡守門者非吾通家子孫不得輒通融年二十入洛
欲以¶觀其人乃謂守門者曰吾與李君通家子孫耳守
門者告¶膺膺呼召問曰卿與吾有何所故融曰臣先君
孔子與公¶老君同徳比義則臣與公累代通家也膺大
恱引坐謂曰¶卿欲食乎融曰須食膺曰教君為客之禮
<pb:KR3k0012_WYG_463-11a>
主人問食但讓¶不須融曰不然教君為主之禮但置飲
食不須問客膺慙¶乃歎曰吾將老死不見卿富貴也融
曰公殊未死膺曰如¶何融曰鳥之將死其鳴也哀人之
將死其言也善向來公¶言未有善也故知未死膺甚竒
之後與膺談論百家經史¶應答如流膺不能下之¶
又曰劉祐字伯祖中山安國人也祐初察孝㢘補尚書<md:KR3k0012_SBCK_463-7a>¶侍郎閑悉故事文禮强辯每有奏議對應為儕類所歸¶
謝承後漢書曰郭宏為郡上計吏正月朝覲宏進殿下
<pb:KR3k0012_WYG_463-11b>
謝¶祖宗受恩言辭辯麗専對移時天子曰潁川乃有此
辯士¶邪子貢晏嬰何以加之羣公屬目卿士歎伏¶
又曰郭宏為郡上計吏朝廷問宏潁川風俗所尚土地
所¶出先賢將相儒林文學之士宏援經以對陳事答問
出言¶如浮引義如流¶
東觀漢記曰班超字仲叔扶風平陵人徐令彪之子也
為¶人大志不修細節然内孝謹居家常執勤苦不恥勞
辱有¶口辯而涉獵書傳
<pb:KR3k0012_WYG_463-12a>
魏志曰黄初元年郭淮奉使賀文帝踐祚而道路疾稽
留¶帝正色責之曰昔禹㑹諸侯於塗山防風後至便行
顯戮¶今溥天同慶而最留遲何也淮對曰臣聞五帝先
教道人<md:KR3k0012_SBCK_463-7b>¶以徳夏后政衰始用刑辟今臣遭唐虞之代是
以自知免¶於防風之誅也帝悦擢領雍州刺史¶
魏典略曰邯鄲之北有蘇大侯者蘇秦徃說之蘇大侯
送¶以百金家丞問其故蘇大侯曰客辯士也立談之間
再奪¶吾地而復歸之吾地雖小豈直百金耶
<pb:KR3k0012_WYG_463-12b>
又曰韓宣字景然渤海人為人短小建安中丞相召署
軍¶謀掾冗散在鄴嘗步行入宫於東掖門内與臨淄侯¶
植相遇時天新雨地有泥潦宣欲避之門潦不得去乃
以¶扇自障住於道邉植嫌既不去又不為禮乃駐車使
其常¶從問宣何官宣云丞相軍謀掾也植又問曰應得
唐突列¶侯不宣曰春秋之義王人雖微列於諸侯之上
未聞宰士¶而為下諸侯之禮植又曰即如所言為人父
吏見其子¶應有禮不宣又曰於禮臣子一例也植知難
<pb:KR3k0012_WYG_463-13a>
窮乃釋去<md:KR3k0012_SBCK_463-8a>¶以為辯也¶
梁祚魏國統曰黄權來降文帝從容謂權曰君舎逆効
順¶欲進蹤陳韓耶對曰臣過受劉氏殊遇降吳不可歸
蜀無¶路是以歸命且敗軍之將免死為幸何古人之敢
慕也帝¶善之¶
吳志曰孫權問諸葛恪曰卿父與叔父孰賢對曰臣父
為¶優權問其故對曰父知所事叔父不知以是為優權
又大噱¶命恪行酒至張昭前先有酒色不肯復飲曰此
<pb:KR3k0012_WYG_463-13b>
非養老之¶禮也權曰卿其能令公辭屈乃當飲之耳恪
難昭曰師尚¶父九十秉旄仗鉞猶未告老也今軍旅之
事將軍在後酒¶食之事将軍在先何謂不養老也昭卒
無辭遂為盡爵¶
又曰孫權遣都尉趙咨使魏帝問曰吳王何等主趙咨
對¶曰聰眀仁智雄略之主也帝問其狀答曰納魯肅於
凢品<md:KR3k0012_SBCK_463-8b>¶是其聰也㧞吕蒙於行陣是其眀也獲于禁而不
害是其¶仁也取荆州兵不血刄是其智也三州虎視於
<pb:KR3k0012_WYG_463-14a>
天下是其¶雄也屈身於陛下是其略也¶
又曰薛綜字仲文沛郡人其先田文封薛因以氏焉避
地¶交州士燮召為交阯太守及還都蜀使張奉於權前
嘲尚¶書闞澤澤不能答綜曰有犬為獨無犬為蜀横目
狗身虫¶入其腹奉曰不當復刺吳耶綜應聲曰無口為
天有口為¶吳君臨萬邦天子之都奉無以對焉¶
韋昭吳書曰吳使郎中令陳化使魏魏文帝因酒酣問
化¶曰吳魏峙立誰將平壹海内者乎化曰易稱帝出乎
<pb:KR3k0012_WYG_463-14b>
震化¶聞先哲知命舊說紫盖黄旗運於東南帝曰昔文
王以西¶伯王天下豈復在東乎化曰周之初基太伯在
東是以文王¶能興於西帝笑竒其辭<md:KR3k0012_SBCK_463-9a>¶又曰沈珩字仲山孫權以珩有智謀能専對乃使至魏
魏¶文帝問曰吳嫌魏東向乎珩曰不嫌也曰何以言之
曰恃¶舊盟言歸於好是以不嫌又問太子當來寧然乎
珩曰臣¶在東朝不坐宴不與若此之議無所聞也文帝
善之乃引¶珩自近談語終日珩隨事響應無所屈服
<pb:KR3k0012_WYG_463-15a>
張勃吳録曰吳興沈友字子正善屬文有口辯每所至
衆¶人皆黙因號曰謐衆咸言其筆之妙刀之妙舌之妙
皆絶¶於人也¶
蜀志曰先是雍闓送張裔於孫權諸葛亮遣鄧芝使吳
亮¶令芝言次從權請裔裔自至吳數年流徙伏匿權未
知也¶許之遣裔臨發乃引見問裔曰卓氏寡女亡奔司
馬相¶如貴土風俗何以乃爾裔對曰愚以為卓氏之女
猶賢於¶買臣之妻權又謂裔君還必用事西朝終必不
<pb:KR3k0012_WYG_463-15b>
作田父於<md:KR3k0012_SBCK_463-9b>¶閭里也將何以報我對曰裔負罪而歸將委
命有司若蒙¶僥倖得全首領五十以前父母之年自此
以後大王之賜也¶
又曰伊籍字㡬伯山陽人隨先主入益州東使吳孫權聞
其¶才辯欲逆折以辭籍適入拜權曰勞事無道之君籍
即對¶曰一拜一起未足為勞¶
又曰吳遣張温來聘百官皆徃餞焉温問秦宓曰天有¶
頭乎宓曰詩云乃眷西顧以此推之頭在西方温曰天
<pb:KR3k0012_WYG_463-16a>
有¶耳乎宓曰鶴鳴于九皋聲聞于天若其無耳何以聽
之¶温曰天有姓乎宓曰姓劉曰何以知之宓曰天子姓
劉¶以此知之温曰日生於東乎宓曰雖生於東而没於
西答¶問如響温服宓之文辯凢如此類也¶
　
　
　
　
<pb:KR3k0012_WYG_463-16b>
　
　
　
　
　
　
　
　太平御覽卷四百六十三
