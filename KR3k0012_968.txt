# -*- mode: mandoku-view -*-
#+TITLE: 太平御覽
#+DATE: 2015-09-23 10:14:05
#+PROPERTY: LASTPB  <md:KR3k0012_SBCK_967-1a>
#+PROPERTY: JUAN 969

<md:KR3k0012_SBCK_967-8b>¶
<md:KR3k0012_SBCK_968-1a>¶
<pb:KR3k0012_WYG_968-1a>
欽定四庫全書
　太平御覽卷九百六十八¶
　　　　　　　　　　　　宋　李昉等　撰
　　果部五¶
　　　杏　¶　　　　　　　李
　　　　杏¶
典術曰杏木者東方嵗星之精¶
師曠占曰杏多實不蟲者来年秋善
<pb:KR3k0012_WYG_968-1b>
竹書紀年曰昭王六年十二月桃杏花幽王十年九月桃
杏¶實
山海經曰靈山之下其木多杏¶
盧諶祭法曰夏祠用杏¶
崔實四民月令曰三月杏花盛可播白沙輕&KR0095;之田¶
後周書曰張元芮城人性亷絜南隣有杏二樹杏熟多
落¶元園中諸小兒競取食之元所得者悉以還主¶
唐史曰馬燧之子暢以第中大杏饋竇文塲文塲以進
<pb:KR3k0012_WYG_968-2a>
徳<md:KR3k0012_SBCK_968-1b>¶宗徳宗未嘗見頗怪暢令中使就封杏樹暢懼進宅
廢為¶奉誠園¶
管子曰五沃之&KR0095;其木冝杏¶
荘子曰孔子遊緇帷之林休坐杏壇之上弟子讀書孔
子¶絃歌鼓琴¶
𤣥晏春秋曰衞倫過予言及於味稱魏故侍中劉子陽
食¶餅知塩生精味之至也予曰師曠識勞薪易牙别緇
渑子¶楊令之妙也定之何難倫因命僕取粮糗以進予
<pb:KR3k0012_WYG_968-2b>
嘗之曰¶麥也有杏李㮏味三果之熟也不同子焉得兼
之倫笑而¶不言退告人曰士安之識過劉氏吾家果食
多故於杏時¶将發故揉以杏汁李時将發又揉以李汁
㮏時将發又揉¶以㮏汁故兼三味¶
汜勝之書曰杏始華趣耕輕土杏華落趣耕閒<md:KR3k0012_SBCK_968-2a>¶又曰杏花如何可耕白沙¶
盧毓冀州論曰魏郡好杏地産不為無珎¶
神仙傳曰董奉字君異居廬山為人治病重病得愈者
<pb:KR3k0012_WYG_968-3a>
令¶種杏五株輕病得愈者為栽一株數年之中杏有十
數萬¶株鬰然成林杏子熟奉於林中所在作簞食一噐
宣語買¶杏者不復須来報但有取之一噐榖便得一噐
杏有人少¶榖徃而取杏多即有三四頭虎逐之奉悉以
杏所得榖賑¶救貧家¶
南嶽夫人傳曰仙人有三𤣥紫杏¶
西京雜記曰上林有文杏(材有/文彩)蓬萊杏(東海都尉于吉獻/一株花雜五色六)¶
(出云是仙/人所食者)
<pb:KR3k0012_WYG_968-3b>
廣志曰荣陽有白杏鄴中有赤杏有㮏杏¶
嵩髙山記曰嵩髙山東北有中山其山多杏至五月爛
然<md:KR3k0012_SBCK_968-2b>¶黄熟自中國䘮亂百姓饑饉皆資此為命人人充飽
而杏¶不盡¶
洛陽宫殿簿曰眀光殿前杏一株顯陽殿前杏六株含
章¶殿前杏五株¶
晉宫閣名曰暉章殿前杏八株¶
楊&KR0247;之洛陽伽藍記曰西方于闐王不信佛法有商
<pb:KR3k0012_WYG_968-4a>
胡将¶一比丘毗盧旃在城南杏樹下向王伏罪今輒将
異國沙¶門來在城南杏樹下王聞忿怒即徃看毘盧旃
語王曰如¶來遣我令王造覆盆浮圖一區使王祚永隆
王言使我¶見佛我當從命毘盧旃鳴鐘告佛即遣羅㬋
羅變為佛¶形從空而見真容王五體投地即於杏樹
下置立寺舎焉¶
任昉述異記曰杏園洲在南海中多杏海上人云仙人
種杏¶䖏漢時有人舟行遇風泊此洲五六月日食杏故
<pb:KR3k0012_WYG_968-4b>
免死<md:KR3k0012_SBCK_968-3a>¶云洲中有冬杏¶
又曰頼鄉老子祠有縹杏
地里志曰范蠡宅在湖中有海杏大如拳
王充果賦云冬熟之杏春熟之甘¶
晉郭太機果賦云杏或冬而實¶¶¶
司馬相如長門賦曰餙文杏以為梁¶
王逸荔枝賦曰魏土送西山之杏¶
王廙洛都賦曰豹祠赤杏
<pb:KR3k0012_WYG_968-5a>
胡安道黄丼賦曰越魏都之赤杏¶
朱超石與兄書曰光武墳邊杏甚羙今送其核¶
潘岳閒居賦曰梅杏郁棣之屬華實昭爛言所不能極
也¶
　　　　李¶
爾雅曰休無實李(一名/趙李)座接慮李(今之麥/李也)駮赤李(子赤/也)
桃<md:KR3k0012_SBCK_968-3b>¶李醜核(子中有/核人)棗李曰㚄之¶
毛詩鵲巢曰何彼穠矣華如桃李平王之孫齊侯之子
<pb:KR3k0012_WYG_968-5b>
又淇澳木𤓰曰投我以木李報之以瓊玖¶
韓詩外傳曰子質仕魏文侯獲罪北遊謂簡王曰從今¶
已去不復樹徳於人矣簡王曰春樹桃李夏得隂其下
秋¶得食其實春樹蒺蔾夏不採其葉秋得刺焉今子所
樹非¶其人也¶
春秋運斗樞曰玉衡星散為李¶
又曰逺雅頌著倡優則李生𤓰¶
史記曰桃李不言下自成蹊
<pb:KR3k0012_WYG_968-6a>
晉書曰王戎年七嵗嘗與諸小兒逰看道邊李樹有子
多折¶枝諸小兒競取之惟戎不動人問之答曰樹在道
邊而¶子多必苦李也取之信然<md:KR3k0012_SBCK_968-4a>¶又曰王安豊有好李當賣恐人得種恒鑚其核¶
又曰和嶠性至儉家有好李常求之不過數十王武子
因¶其上直率将少年能食之人将斧詣園飽啖畢伐之送
與嶠¶問何如君李¶
齊書曰王僧孺少時有餽其父李先以一與之不受曰
<pb:KR3k0012_WYG_968-6b>
大人未見不容先嘗¶
三國典畧曰齊武成寵任東平王儼而儼噐服玩&KR0918;同
於¶後主嘗於南宫見典御進新氷早李返而怒
曰尊¶兄已有我何尚無¶
唐書曰武徳中有獻李樹連理盤屈如龍¶
又曰貞觀中玉華宫李樹連理隔澗合枝¶
又曰神龍中陳州官舍有李樹花将盡忽更鮮茂而生¶
花焉<md:KR3k0012_SBCK_968-4b>¶
<pb:KR3k0012_WYG_968-7a>
管子曰五沃之土其木宜李¶
晏子曰景公病疽在背欲見不得公問國子國子曰熱
如¶火色如日大小如未熟李公問晏子曰色如蒼玉大
如壁¶也公曰不見君子不知野人拙也¶
孟子匡章曰陳仲子豈不誠亷士哉居於陵三日不食
耳¶無聞目無見井上有李螬食實者過半矣匍匐往將
食之三咽然¶後耳有聞目有見¶
吕氏春秋曰子産相鄭桃李之垂于街者莫之援也
<pb:KR3k0012_WYG_968-7b>
抱朴子曰五原蔡誕入山而返欺其家人云到崑崙山
崑¶崙山有玉李光眀洞徹而堅湏以玉井水澆之便軟
可食¶
又曰南頓人張助耕於田田有一李栽在耕次助意¶惜
之欲持歸乃掘取之未得即去以濕土封其根以置空¶
桑中遂忘取后作逺職不在其里中人見桑中忽<md:KR3k0012_SBCK_968-5a>¶生李
謂之神有病目痛者蔭息此桑下因祝之言李君能¶令
我目愈者謝一豚其目偶愈便殺豚祭之傳者過差便
<pb:KR3k0012_WYG_968-8a>
言此樹能令盲者得視逺近翕然皆来請福¶
山海經曰邊春之山多李里人常採之¶
漢武内傳曰李少君謂武帝曰溟海之&KR0037;大如𤓰鍾山
之李¶大如瓶臣以食之遂生竒光¶
又曰仙之上藥有圓丘紅李¶
晉宫閣名曰暉章殿前有嘉李¶
鄴中記曰華林園有春李冬華春熟¶
周䖏風土記曰南郡細李四月先熟
<pb:KR3k0012_WYG_968-8b>
列仙傳曰師門者嘯父弟子也食桃李葩¶
又曰老子之母適到李樹下而生老子生而能語指李¶
樹曰此以為姓<md:KR3k0012_SBCK_968-5b>¶真人王褒内傳曰五雲丹山上有𤣥雲之李食之得仙¶
稽康髙士傳曰長靈安丘生病篤弟子公沙都来省之
與¶安共至於庭樹下聞李香開目見䨇赤李著枯枝自
堕掌中¶安丘食之所苦盡¶愈
笑林曰趙公伯醉眠數嵗孫兒縁其腹戱因以李子内
<pb:KR3k0012_WYG_968-9a>
其¶肶(音/毗)臍中累七八枚既醒了不覺數日後乃知痛李
汁爛出¶¶以為臍穴懼死乃命妻子䖏分家事李核出尋
問乃知¶是孫兒所為¶
梦書曰李為獄官梦見李者憂獄官¶
西京雜記曰上林苑有紫李青綺李黄李青房李緑李
顔¶淵李(出魯/志)金枝李(五/株)羗李朱李車下李燕李猴李蠻
李¶
廣志曰䑕李朱李可以染
<pb:KR3k0012_WYG_968-9b>
又曰車下李車上李<md:KR3k0012_SBCK_968-6a>¶又曰麥李細小有溝道李有黄建李青李馬肝李赤李¶
房林李有䭞李肌粘茹似䭞有㮏李離核李李似㮏¶有
劈李熟必先劈裂有孝經李一名老子李其樹數年則
枯有¶杏李味小酢似杏有黄扁李有夏李有冬李十一
月熟此¶三李種鄴園有春李秋華冬熟¶
郭子横洞𡨕記曰琳國去長安九千里多生玉葉李色
如¶碧玉五千嵗一實酸苦韓終常食之亦名韓終李也
<pb:KR3k0012_WYG_968-10a>
唐新語曰安金藏喪母廬於墓側有湧泉自出又有李
樹盛¶冬開花犬鹿相押採訪使盧慎以聞詔旌其門閭¶
列異傳曰袁本初時有神出河東號度索君居民共立
廟兖¶州蘇氏母病徃禱見一人著白素單衣髙冠似魚
頭語度¶索君曰昔盧山共食白李未乆已三千年日月
易得使人¶悵然度索君曰南海君也<md:KR3k0012_SBCK_968-6b>¶任昉述異記曰魏文帝安陽殿前天降朱李八枚啖其
一數¶日不食今種有安陽李大而甘者即其種也
<pb:KR3k0012_WYG_968-10b>
又曰杜陵有金李李之大者謂之夏李尤小者呼為䑕
李¶
又曰房陵定山有朱仲李園三十六所¶
潘岳閒居賦曰閒陵朱仲之李¶
李尤果賦云三十六園之朱李又仙李縹而神李紅¶
張士衡果賦云中山之縹李¶
又曰武陵原在呉山中無他木盡生桃李俗呼為桃李¶
源源上有石洞洞中有乳水世傳秦亂呉人于此避難
<pb:KR3k0012_WYG_968-11a>
者¶食桃李實皆仙¶去
呉氏本草曰李核治仆僵花令人好顔色¶
東方朔占曰朔與弟子俱行朔渇命弟子叩道邊人家
門¶不知室主姓名関門呼不應朔復徃之門住湏臾&KR0054;
勞飛<md:KR3k0012_SBCK_968-7a>¶集所呼門中李樹上朔見之語弟子曰此室人當
姓李名¶&KR0054;汝呼言李&KR0054;&KR0054;自當應汝室中人果有姓李
名&KR0054;出門¶應與朔相見入取飲與朔¶
塩鐡論曰桃李實多者来嵗謂之穰
<pb:KR3k0012_WYG_968-11b>
左思齊都賦曰露桃霜李¶
王逸荔枝賦曰房陵縹李¶
王廙洛都賦曰銅馬朱櫻房陵緗李¶
庾𤣥黙水井賦曰接朱李於𤣥泉来丼𤓰於清濤¶
傳𤣥李賦曰河沂黄建房陵縹青一樹三色異味殊名¶
張載𤓰賦曰朱李零於桂圃蒲萄潰於椒林¶
古歌詩曰桃生露井上李生桃樹傍¶
曹植詩曰南園有佳人容華若桃李
<pb:KR3k0012_WYG_968-12a>
阮籍詩曰嘉樹下成蹊東園桃與李<md:KR3k0012_SBCK_968-7b>¶古樂府歌曰君子防未然不䖏嫌疑間𤓰田不納履李
下¶不整冠¶
魏文帝與呉質書曰浮丼𤓰於清泉沉朱李於寒水¶
　
　
　
　
<pb:KR3k0012_WYG_968-12b>
　
　
　
　
　
　
　
　太平御覽卷九百六十八
