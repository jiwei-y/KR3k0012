# -*- mode: mandoku-view -*-
#+TITLE: 太平御覽
#+DATE: 2015-09-23 10:14:04
#+PROPERTY: LASTPB  <md:KR3k0012_SBCK_880-1a>
#+PROPERTY: JUAN 882

<md:KR3k0012_SBCK_880-10b>¶
<md:KR3k0012_SBCK_881-1a>¶
<pb:KR3k0012_WYG_881-1a>
欽定四庫全書
　太平御覧卷八百八十一¶
　　　　　　　　　　　　宋　李昉等　撰
　　神鬼部一¶
　　　　神上¶
易曰陰陽不測之謂神¶
又曰知變化之道者其知神之所為乎¶唯神也故不疾
而速不行而至
<pb:KR3k0012_WYG_881-1b>
毛詩崧髙曰維嶽降神生甫及申¶
禮記孔子閒居曰清明在躬氣志如神¶
中庸曰鬼神之為徳其盛矣乎視之而弗見聽之而¶
弗聞體物而不可遺使天¶下之人齊明盛服以承祭祀
洋洋乎如在其上如在其左¶右¶詩曰神之格思不可度
思矧可射思<md:KR3k0012_SBCK_881-1b>¶又祭法曰山林川澤丘陵能出雲為風雨見怪物皆曰
神
<pb:KR3k0012_WYG_881-2a>
又祭義宰我曰吾聞鬼神之名不知其所謂子曰氣也
者¶神之盛也魄也者鬼之盛也合鬼與神教之至也衆
生必¶死死必歸土此之謂鬼骨肉斃于下陰為野土其
氣發¶揚于上為昭明焄蒿悽愴此百物之精也神之著
也因物¶之精制為之極明命鬼神以為黔首則百衆以
畏萬民以¶服¶
又樂記曰明則有禮樂幽則有鬼神¶
左傳莊公時有神降于莘惠王問諸内史過¶曰是何故
<pb:KR3k0012_WYG_881-2b>
也對曰國之將興明神降之監其徳也將亡神¶又降之
觀其惡也故有得神以興亦有以亡虞夏商周皆¶有之
王曰若之何對曰以其物享之其至之日亦其物也<md:KR3k0012_SBCK_881-2a>¶王
從之内史過往聞虢請命反曰虢必亡矣虐而聽¶於神
神居莘六月虢公使祝應宗區史嚚享焉神賜之土田
史¶嚚曰虢其亡乎吾聞之國將興聽於民將亡聽於神
神聰¶明正直而壹者也依人而行虢多凉徳其何土之
能得
<pb:KR3k0012_WYG_881-3a>
又宣上曰昔夏之方有徳也逺方圖物貢金¶九牧鑄鼎
象物百物而為之備使民知神姦¶故民入川澤山林不逄
不若魑魅罔兩¶莫能逄之¶
又昭元曰晉侯有疾鄭伯使公孫僑如晉聘且問疾叔
向¶問焉曰寡君之疾病卜人曰實沈臺駘為祟敢問此
何神¶也子産曰昔髙辛氏有二子長曰閼伯季曰實沈
居于曠¶林不相能也日尋干戈以相征討后帝不臧遷
實沈于大<md:KR3k0012_SBCK_881-2b>¶夏主參由是觀之則實沈參神也昔金天氏
<pb:KR3k0012_WYG_881-3b>
有裔子曰昧¶為𤣥㝠師生允格臺駘臺駘能業其官宣汾洮
障大澤以處¶大原帝用嘉之封諸汾川由是觀之則臺
駘汾神也¶
又昭三曰石言于晉魏榆晉侯問於師曠曰石何故¶言
對曰石不能言或馮焉不然民聽濫也¶抑臣又聞之曰
作事不時怨讟動於民則有非言之物而¶言今宫室崇
侈民力凋盡怨讟並作莫保其性石言不亦宜¶乎¶
論語曰子不語怪力亂神
<pb:KR3k0012_WYG_881-4a>
又曰子路問事鬼神子曰未能事人焉能事鬼¶¶
家語曰不食者不死而神¶
國語曰虢公夣在廟有神人面白毛虎爪執鉞立於西
阿<md:KR3k0012_SBCK_881-3a>¶之下公懼而走神曰無走帝命曰使晉襲于爾門公
拜稽¶首覺召史嚚占之對曰如君之言則蓐收也天之
刑神也¶天示君戒公使囚之且使國人賀夢舟之僑告
其族曰衆¶謂虢不久吾乃今知之¶
又曰有神降於莘王問内史過曰是何故對曰昔夏之
<pb:KR3k0012_WYG_881-4b>
興¶祝融降於崇山其亡也囘禄信於聆隧商之興也檮
杌次¶於丕山其亡也夷羊在牧周之興也鸑鷟鳴於岐
山其衰¶也杜伯射王於鄗¶今則丹朱之神也虢其亡也¶¶
又曰長勺之役曹劌問所以戰於莊公公曰余不愛衣
食¶於民不愛牲玉於神對曰夫惠大而後民歸之志民
和而¶後神降之福今將惠以小賜祀以獨恭小惠不感
民弗歸<md:KR3k0012_SBCK_881-3b>¶也獨恭不優神弗福也¶
又曰夏之衰也褒人之神降化為二龍以同於王庭而
<pb:KR3k0012_WYG_881-5a>
言¶曰余褒之二君也夏后卜殺之與去之與止之莫吉
卜請¶其漦而藏之吉乃布幣焉而䇿告之龍亡而漦在
櫝而藏¶之¶
又曰古者民神不雜民之精爽不携貳者而¶又能齊肅
衷正其志能上下比義其聖能光逹宣朗其明¶能視照
之其聰能聽徹之如是則明神降之在男曰覡在¶女曰
巫¶
河圖曰東方蒼帝神名靈威仰精為青龍南方赤帝神
<pb:KR3k0012_WYG_881-5b>
名¶赤熛怒精為朱鳥中央黃帝神名含樞紐精為麒麟
西方¶白帝神名白招矩精為白虎北方黑帝神名叶光
紀精為¶元武<md:KR3k0012_SBCK_881-4a>¶龍魚河圖曰天嵗星主徳慶其精下為大社之神天太
白¶星主兵㓙其精下為雨師之神天熒惑星主司非其
精下¶為風伯之神天辰星主氣司災其精下為先農之
神天鎮¶星主得土之慶其精下為靈星之神¶
又曰東方太山君神姓圓名常龍南方衡山君神姓丹
<pb:KR3k0012_WYG_881-6a>
名¶靈峙西方華山君神姓浩名鬱狩北方恒山君神姓
登名¶僧中央嵩山君神姓軍壽名逸羣呼之令人不病東
方太山¶將軍姓唐名臣南方霍山將軍姓朱名丹西岳
華陰將軍¶姓鄒名尚北岳恒山將軍姓莫名惠中岳嵩
髙山將軍姓¶石名元恒存之却百邪東海君姓馮名脩
青夫人姓朱名¶隐娥南海君姓視名赤夫人姓翳名逸
寥西海君姓勾大¶名邱百夫人姓靈名素蘭北海君姓
禹名帳里夫人姓¶結名連趙河伯姓公名子夫人姓馮名
<pb:KR3k0012_WYG_881-6b>
夷君有四海山河神<md:KR3k0012_SBCK_881-4b>¶並可請之呼之却鬼氣¶
又曰髮神名壽長耳神名嬌女目神名珠映鼻神名勇
盧¶齒神名丹朱夜卧呼之有患亦便呼之九過惡鬼自
却¶
史記曰趙㐮子為智伯所敗奔保晉陽原過從後至於
王¶澤見三人自帶以上可見自帶以下不可見與原過
竹¶二節節莫通曰為我以是遺趙無䘏原過既至以告
㐮子㐮¶子齋三日親自剖竹有朱書曰趙無䘏余霍太
<pb:KR3k0012_WYG_881-7a>
山之陽侯¶天使也三月丙戌余將使汝反滅智氏汝亦
立我百邑余¶將賜汝林胡之地㐮子再拜受如三神之
令果以丙戌滅¶智氏
又曰始皇帝夣與海神戰如人狀問占夣博士曰水¶神
不可見以大魚蛟龍為候今上禱祠謹而有此惡神當¶
除去而善神可致¶
又曰始皇西南渡淮水之衡山南郡浮江至湘山祠逢
大<md:KR3k0012_SBCK_881-5a>¶風幾不得渡上問博士曰湘君何神博士對曰聞堯
<pb:KR3k0012_WYG_881-7b>
女舜¶之妻也而葬此於是始皇大怒使刑徒三千人伐
湘山樹¶赭其山¶
漢書曰髙祖夜徑澤中有大蛇當徑乃前㧞劍斬蛇
後人¶來至蛇所見一老嫗夜哭人問何哭嫗曰人殺吾
子人曰¶嫗子何為見殺曰吾子白帝子也化為蛇當道
今赤帝子¶斬之因忽不見¶
又曰張良嘗遊下邳圯上有老父至良所直墮其履於
道下¶謂良曰孺子下取履良因取之父笑而去良殊大
<pb:KR3k0012_WYG_881-8a>
驚父去¶里餘復還曰孺子可教矣後五日平明與我會
良怪之跪¶曰諾五日平明往父已先在怒曰與老人期
後何也後五¶日復會早來良半夜往有頃父亦來喜曰
當如是出一編¶書曰讀此當為王者師矣後十三年孺子
見我濟北榖城<md:KR3k0012_SBCK_881-5b>¶山下黄石即我已遂去視其書即太公兵法也
又郊祀志曰秦文公九年獲若石云于陳倉北阪城祠之
其神或嵗不至或嵗數來嘗以夜光輝若流星從東方來
集于祠城若雄雉其聲殷殷云野雞夜鳴
<pb:KR3k0012_WYG_881-8b>
又曰始皇遊海上行禮祠名山大川及八神八神將自古
而有之或曰太公以來作之八神一曰天主二曰地主三
曰兵主四曰陰主五曰陽主六曰日主七曰月主八曰
四時主
又曰武帝初即位尤敬鬼神之祀上求神君舍之上林
中磃氏舘神君者長陵女子以乳死見神於先後宛若
祠之其室平原君亦往祠之其後子孫以尊顯
又曰亳人繆忌奏曰天神貴者太一太一佐曰五帝
<pb:KR3k0012_WYG_881-9a>
又曰游水發根言上郡有巫病而鬼下之上召置之甘
泉¶及病使人問神君神君言曰天子無憂病病少瘉强
與¶我會甘泉於是上病瘉遂起幸甘泉病良已大赦置
壽宫¶神君神君最貴者曰太一其佐曰大禁司命之屬
皆從之¶非可得見聞其言言與人音等時去時來來則風
肅然居室¶帷中時晝言然嘗以夜天子祓然後入因巫
為主人関飲¶食所欲言行下又置壽宫北宫張羽旗設
共具以禮神君神君¶所言上使受書其名曰盡法其所言世
<pb:KR3k0012_WYG_881-9b>
俗之所知也無絶¶殊者而天子心獨喜其事祕世莫知
也¶
又曰公孫卿言見神人于東萊山若云欲見天子天子
於是¶幸緱氏城拜卿為中大夫遂至東萊宿留之數日
無¶所見見大人迹云¶
又曰祠神人於交門宫若有鄉坐拜者<md:KR3k0012_SBCK_881-6a>¶或言益州有金
馬碧雞之神可醮祭而致於是遣諫大夫¶王褒使持節
而求之
<pb:KR3k0012_WYG_881-10a>
又曰谷永說成帝曰昔周史萇𢎞欲以鬼神之術輔道
靈¶王會朝諸侯而周愈微諸侯叛楚懐王隆祭祀事鬼
神欲¶以獲福助却秦師而兵挫地削身辱國危秦始皇
并天下¶甘心於神仙之道遣徐福韓終之屬多賫童男
童女入海¶求神採藥因逃不還天下怨恨¶
漢書曰文帝思賈誼徵之至入見上方受釐坐宣室上
因¶感鬼神事而問鬼神之本誼具道所以然之故至夜半¶
帝前席¶焉
<pb:KR3k0012_WYG_881-10b>
後漢書曰光武渡滹沲河至下博城西惶惑不知所之
有¶白衣老父在道傍指曰努力信都郡為長安守去此
八十里光武即馳¶赴之<md:KR3k0012_SBCK_881-6b>¶又曰何敞祖父比干字少卿經明行脩為汝陰縣獄吏
決¶曹掾平活數千人淮汝號曰何公征和三年三月天
大陰¶而比干在家日中夣見貴客車騎滿門覺以語妻
語未竟¶而門有老嫗八十餘頭白求寄避雨雨甚而衣
履不霑漬¶雨止遂謂比干曰公有陰徳今天賜君䇿以
<pb:KR3k0012_WYG_881-11a>
廣公之子孫¶因出懐中符䇿狀如簡長九寸凡九百九
十枚以授比干¶曰子孫佩印綬者如此筭比干年五十
八有六男又生三¶子本始元年自汝陰徙平陵代為名
族¶
又曰宣帝時陰子方者至孝有仁恩嘗臘日晨炊而竈
神¶形見子方再拜受慶¶家有黃羊因以祀之自是已後
暴至巨富田有七百餘頃¶輿馬僕𨽻比於邦君子方嘗
言我子孫必將强大至孫識¶三世而遂繁昌故後常以
<pb:KR3k0012_WYG_881-11b>
臘日祀竈而薦黃羊焉<md:KR3k0012_SBCK_881-7a>¶又曰班超至于寘黃廣徳禮意甚踈且其俗信巫巫言
神怒¶何故欲向漢漢使有騧馬急求取以祀我廣乃遣
使就超¶請馬超宻知其狀報許之而令巫自來取馬有
頃巫至超¶斬其首以送廣徳¶
呉志曰臨海羅陽縣有神自稱王表語言飲食與人無
異¶然不見其形又一婢名績紡遣中書郎李崇賫輔國
將軍¶羅陽縣印綬迎表表随崇俱出所歴山川輙遣婢
<pb:KR3k0012_WYG_881-12a>
與其神¶相聞表至權於蒼龍門外為立第舍表説水旱
小事往往¶有驗
何法盛晉中興書曰王猛北海人少貧賤嘗至洛¶陽貨
畚有人於市買其畚而云無直家近在此可随我取¶利
猛随去行不覺逺而忽至深山中此人語猛且住樹下¶
當先啓道來須臾猛進見一公踞床頭鬚悉白侍從十¶
許人有一人引猛云大司馬公可進猛因拜老公公曰
王<md:KR3k0012_SBCK_881-7b>¶公何縁拜即十倍償畚直遣人送猛出既顧視乃嵩
<pb:KR3k0012_WYG_881-12b>
山也¶
晉書曰苻堅入㓂會稽王道子以威儀鼓吹求於鍾山
之¶神奉以相國之號及堅至壽春望八公山草木皆類
人形¶若有力焉¶
後魏書曰初聖武皇帝嘗率數萬騎田於山澤欻見輜
軿¶自天而下既至見美婦人侍衛甚盛帝異而問之對曰
我天¶帝女受命相偶随同寢宿旦請還曰明年周時復
㑹此處言¶終而别去如風雨及期至前所田處果復相見
<pb:KR3k0012_WYG_881-13a>
天女以所¶生男授帝曰此君之子也善養視之子孫相
承當世為帝¶語訖而去子即始祖也¶
又曰段暉師事歐陽湯湯甚器愛之有童子與暉同志
後¶二年童子辭歸從暉請馬暉戯作木馬與之童子甚
悦謝¶暉曰吾太山府君子奉勅遊學今將欲歸煩子厚
贈無以<md:KR3k0012_SBCK_881-8a>¶報徳子後位至常伯封侯非報也且以為好言
終乗木馬¶騰空而去暉乃自知必將貴也¶
　
<pb:KR3k0012_WYG_881-13b>
　
　
　
　
　
　
　
　太平御覧卷八百八十一
