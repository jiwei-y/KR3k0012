# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:40.410553
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 714
#+PROPERTY: FILE SB11n0727-714太平御覽-卷之七百一十四.
<pb:KR3k0012_SBCK_714-1a>¶
太平御覽卷第七百一十四¶
服用部十六¶
　　梳箆　刷　鑷¶
　觹　剔齒纎¶
　　　　　梳箆¶
說文曰櫛梳枇惣名也¶
釋名曰梳言其齒䟽也枇言其細相枇也¶
禮記曲禮上曰男女不同巾櫛¶
又玉藻曰櫛用樿櫛髮晞用象櫛¶
左傳僖公中曰晉太子圉爲質於秦將逃歸謂羸氏曰與¶
子歸乎對曰寡君之使婢子侍執巾櫛以固子也從子而¶
歸弃君命也不敢從亦不敢言¶
漢書曰孝文帝遺匈奴&KR0237;&KR0129;梳枇各一也¶
<pb:KR3k0012_SBCK_714-1b>¶
續漢書曰季文德素善延篤謂公卿曰延篤有王佐之才¶
欲引進之篤聞爲書止文德曰吾常昧爽櫛梳坐於客堂¶
朝則誦虞夏之書歴公旦之典禮覽仲尼之春秋當此之¶
時不知天之爲蓋地之爲輿愼勿迷其夲棄其生也¶
魏志曰徐季龍取十三種物著大篋中使管輅占之輅先¶
&KR0003;雞子後道𧖟蛹遂一一名之唯以梳爲枇耳¶
脩復山陵故事曰梓宫用象牙梳五枚后梓宫物象牙梳¶
六枚瑇𤦛梳六枚¶
東宫舊事曰太子納妃有瑇𤦛梳三枚¶
盛弘之荆州記曰臨賀興安縣東邊有平石其上有櫛履¶
各一具俗云越王渡溪脫履墜櫛於此¶
崔寔政論曰無賞罰而欲丗之治是猶不畜梳枇而欲髮¶
之治¶
<pb:KR3k0012_SBCK_714-2a>¶
物理論曰威行法明漏吞舟之魚法之不明則數於細櫛¶
細櫛則苛慝生也¶
夢書曰夢梳枇爲憂解也虱盡去百病愈¶
傳咸櫛賦叙曰夫才之治丗猶櫛之理髮¶
涂岑詩曰思見君巾櫛以弭我勞慙¶
蔡邕女誡曰用櫛則思其心之理¶
髙文惠與婦書曰今致瑇𤦛梳一枚¶
陸雲與兄機書曰按行視曹公器物梳枇皆在¶
四愁詩曰美人遺我旃檀梳¶
晉傳咸櫛賦曰我嘉兹櫛惡亂好理一髮不順實以爲耻¶
雖日用而匪懈不告勞而自巳苟以理而委任期竭力以¶
没齒¶
　　　　　刷¶
<pb:KR3k0012_SBCK_714-2b>¶
&KR0003;文曰荔草似蒲而小根可作刷¶
通俗文曰所以理髪謂之刷¶
釋名曰刷帥也帥髪長短皆令上從也¶
東宫舊事曰太子納妃有七猪𣯛刷¶
嵇康養生論曰勁刷理髮僅乃得之¶
陸雲與機書曰按行視曹公器物刷𧷢處尚識¶
　　　　　鑷¶
釋名曰鑷攝也攝取髮也¶
通俗文曰披減&KR0161;𩯭謂之鑷¶
&KR0003;文曰作籋曰籋箱也¶
洞林曰卷縣令施安上懷鑷令郭璞射之璞曰此是鏡物¶
有兩歧¶
沈約宋書曰彭城王義康餉沈熈光銅鑷¶
<pb:KR3k0012_SBCK_714-3a>¶
脩復山陵故事曰梓宫中用鐵鏤鑷五枚¶
臨海水圡記曰鑷魚長七寸頭如鑷¶
齊書曰高祖恒令左右抜白髪隆昌王高祖之孫年五歳¶
戲於牀前帝曰兒言我是誰荅曰太翁帝曰豈有爲人曾¶
祖抜白髪乎即擲去鏡鑷¶
　　　　　觹¶
說文曰觹角銳端可以解結¶
毛詩淇澳曰芄蘭之支童子佩觹(芄蘭草觹/所以解結)¶
禮記内則曰子事父母左佩小觹金燧右佩大觹木燧¶
　　　　　剔齒纎¶
陸雲與兄機書曰一日行曹公器物有剔齒纎今以一枚¶
&KR0009;兄¶
<pb:KR3k0012_SBCK_714-3b>¶
¶
太平御覽卷第七百一十四¶
