# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:00.512429
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 26
#+PROPERTY: FILE SB11n0727-026太平御覽-卷第二十六.
<pb:KR3k0012_SBCK_026-1a>¶
太平御覽卷第二十六¶
　時序部十一¶
　　　　　冬上¶
釋名曰冬曰上天其氣上騰與地絶也故月令曰天氣上¶
騰地氣下降¶
又曰冬終也物終成也¶
&KR0003;文曰冬終也盡也字從&KR0155;(古終/字)從仌(古冰/字)¶
書曰申命和叔宅朔方曰幽都平在朔易(北稱朔亦稱方/則三方見矣北)¶
(稱幽則&KR0047;方稱明從可知也都謂所聚也易謂歳耿易於/此也平均在察其政以從天常上揔言羲和敬順昊天此)¶
(分别仲叔各/有所掌也)日短星&KR0295;以正仲冬(日短冬至之日也昇白/虎中星以七星並見正)¶
(冬之/三節)厥民奥鳥獸氄毛(奥室也民改歳入此室處以避風/寒鳥獸皆生/毛細毛以自温之)¶
又曰冬祁寒小民亦惟曰怨咨¶
詩曰我有㫖蓄亦以禦冬¶
<pb:KR3k0012_SBCK_026-1b>¶
又曰豊年之冬必有積雪¶
又曰十月納禾稼&KR0112;稷穜稑(上音童/下音陸)禾麻菽麥¶
又曰二之日鑿冰沖沖(冰盛水腹堅命取冰於山林中冲/冲鑿冰之音二之日夏之十二月)¶
(也)¶
又曰冬日烈烈飄風發發(箋云烈烈猶栗烈也發發疾貌/言王爲酷虐慘毒之政如冬之)¶
(日烈/烈矣)¶
又曰坎其擊鼓宛丘之下無冬無夏值其鷺羽(值時也鷺/鳥之羽可)¶
(以爲翳箋云翳舞/者所持以指麾)坎其擊&KR0498;宛丘之道無冬無夏值其鷺¶
翿(翿亦/翳也)¶
禮月令曰十月之節日在房(立冬爲/十月節)昬虚中曉張中斗建¶
亥位之&KR0004;其日壬癸(壬癸属/水主冬)其帝顓頊其神&KR0007;&KR0115;(昔顓頊/氏以水)¶
(德繼天而王故爲冬帝水正日&KR0007;/&KR0115;故&KR0007;&KR0115;爲水神佐顓頊於冬)其蟲介(北方&KR0007;武介蟲/之長九有甲之)¶
(&KR0011;皆属於水故曰/其蟲介介甲也)其音羽(三分啇去一以生羽羽數四十/八属水以爲最清物之象也冬)¶
<pb:KR3k0012_SBCK_026-2a>¶
(氣和則羽聲調樂記/曰羽乱則危其財匱)律中應鍾(十月氣至則應鍾之律應/應鍾者姑洗之所生三分)¶
(去一管長/四寸七分)其味鹹其&KR0424;杇(凢&KR0424;味鹹杇/者皆屬於水)其祀行&KR0021;先腎(冬/隂)¶
(氣盛寒於外祀之於行從辟除之&KR0011;行謂道也&KR0021;/先腎者隂謂在下腎亦在下凢祀行俎先進腎)立冬之¶
月水始冰後五日地始凍後五日野雞入大水爲蜃食&KR0112;¶
與鴈(冬味/之冝)其器閎以掩太史以先立冬三日謁于天子曰¶
某日立冬盛德在水天子乃迎冬於北郊(迎冬爲祀黒帝/汁光紀於北郊)¶
(以顓頊配坐以&KR0007;&KR0115;/&KR0106;星三辰七&KR0043;從祀)可以築城郭造宫室穿竇窖修囷倉¶
(謂改築城郭創造宫/室修囷倉以備積貯)天子始裘(謂&KR0004;衣/寒衣)¶
又曰十月中氣日在尾(小雪爲十/月中氣)昬危中曉翼中斗建亥¶
位之中小雪之中虹藏不見後五日天氣上騰地氣下降¶
後五日閉塞而成冬謹&KR0028;梁塞蹊徑(蹊徑謂山/澤禽獸道)¶
又曰十一月之節日在箕(大雪爲十/一月之節)昬營室中曉軫中斗¶
建子位之&KR0004;律中黄鍾(十一月氣至則黃鍾之律&KR0063;黄鍾/者律之始也管長九寸其日其音)¶
<pb:KR3k0012_SBCK_026-2b>¶
(其數並/同孟冬)大雪之日鶡鳥不鳴後五日虎始交後五日茘挺¶
出十一月中氣日在南斗(冬至爲十/一月中氣)昬東壁中曉角中斗¶
建子位之中冬至之日蚯蚓結後五日麋角解後五日水¶
泉動是月也祀昊天上帝於圎丘(謂冬至日祀昊天上帝/於圎丘以髙祖神堯皇)¶
(帝配坐以五方帝及日月星/辰及内外星官等從祀於壇)命有司&KR0021;馬歩(謂仲冬&KR0021;馬/步於大澤用)¶
(剛/日)伐木取竹箭(此時堅成/可伐取)¶
又曰十二月之節日在南斗(小寒爲十/二月之節)昬奎中暁亢中斗¶
建丑位之中律中大吕(十二月氣至則大吕之律應大吕/者㽔賔之生三分益一管長八寸)¶
(四分其日其音/其數並同孟冬)小寒之日鴈北郷後五日鵲始巢後五日¶
野雉始雊天子乃命將帥講武習射角力(講武角力校武/士材力所以備)¶
(畋獵/之禮)天子乃厲飾執弓挾矢以獵(厲飾謂衣戎服/尚威武以獵)修&KR0021;禽¶
之禮(謂所獵得禽/獸以供䄍祭)¶
又曰十二月中氣日在湏女(大寒爲十/二月中氣)昬婁中曉氐中斗¶
<pb:KR3k0012_SBCK_026-3a>¶
建丑位之中大寒之日雞始乳後五日鷙鳥厲病後五日¶
水澤腹堅天子親徃嘗魚(時魚/㓗美)冰方盛取而藏之(春秋傳/曰月在)¶
(北陸而/藏冰)計耦耕修耒耜(寒氣過農/事將興)出土牛以示農耕之早¶
晚(若立春在十二月望則䇿牛人近前示其農早也立春/在十二月晦及正月朔則䇿牛人當中示其農平也立)¶
(春近正月望則䇿牛/人近後示其農晚也)天子乃與公卿大夫共&KR0346;國典論時¶
令以待來歳之冝(周官建寅之月懸法於象魏以示人四/時之令皆以此爲準故以建丑之月與)¶
(公卿先/飭之)命有司大儺旁磔以送寒氣(大難爲歳終逐除隂/疫以送寒氣故周官)¶
(命方相氏率百隸索室駈疫以逐之旁謂磔犬於門春磔/九門冬禮大故徧磔於十二門所以扶陽抑隂之義犬属)¶
(金冬盡春興春爲木/故殺金以助木氣)¶
禮曰季冬之月命告人出五種命農計耦耕修耒耜具田¶
器〇又曰是月也日窮于次月窮于紀星廽于天數將幾¶
終歳且更始專其農人無有所使¶
又曰孟冬之月天子乃祈來年于天宗注云天宗日月星¶
<pb:KR3k0012_SBCK_026-3b>¶
辰也¶
又曰孟冬命有司循行積聚坯城郭戒門閭¶
又曰夫爲人子之禮冬温夏清¶
又曰冬之爲言中也中者藏也¶
又曰國子冬夏教以詩書秋冬學羽籥¶
又曰儒有居處齊莊其坐起恭敬言必誠信行必篤敬道¶
途不争險易之利冬夏不爭隂陽之和¶
又曰昔者先王未有宫室冬則居營窟夏則居曽巢¶
大戴禮曰季冬聽獄論刑者所以正法¶
又曰方冬三月草木落庻虞藏五&KR0150;必入于倉於時有事¶
蒸于皇祖考息國老六人以成冬事¶
又曰司空司冬以制度制地事准揆山林規表衍沃畜水¶
行表灌浸以節四時之事理地逺近以任民力以節民食¶
<pb:KR3k0012_SBCK_026-4a>¶
又曰古者天子常以季冬考德以觀治亂德盛者治也德¶
不盛者亂也德盛者得之也德不盛者失之也¶
周禮曰小司冦孟冬祀司民獻民數於王王拜受之以圖¶
國用而進退之(司民星謂/軒轅角也)¶
又曰凌人掌冰正歳十有二月斬冰三其凌(正歳季冬火/星中大寒冰)¶
(方盛之時春秋傳曰火星中而寒暑退凌氷/室也三之者爲消釋度也三其凌三倍其冰)¶
又曰占夣職季冬聘王夣獻&KR0123;夣于王王拜而受之(聘問/也夣)¶
(者事之祥吉凶之占在日月星辰季冬日窮于紀星迴于/天數將幾終於是發弊而問焉若休慶之云尔獻群臣之)¶
(吉夣於王㱕美焉詩云牧人乃夣/衆維魚矣旐維旟矣此所獻吉凶)¶
又曰天府掌季冬陳王以貞來歲之美惡鄭&KR0007;注曰問事¶
之正曰貞問歳美惡謂問於&KR0027;¶
又曰大吕丑之氣十二月建丑而辰在&KR0007;枵¶
又曰冬官其屬六十掌&KR0022;事¶
<pb:KR3k0012_SBCK_026-4b>¶
又曰以玉作六器以禮天地四方以&KR0007;璜禮北方(注日禮/北方謂)¶
(黑精之帝顓頊&KR0007;&KR0115;配食焉半璧日/璜象冬閉藏地上無物唯天半見)¶
又曰冬見曰遇(遇者偶也義取不期而偶至大/行人云冬遇以偽諸侯之慮)¶
傳曰公叔定叔出奔衛三年而復之曰不可使共叔無後¶
使以十月入曰良月也就盈數焉¶
傳曰鄷舒問於賈季曰趙衰趙盾孰賢對曰趙衰冬日之¶
日趙盾夏日之日(冬日可愛/夏日可畏)¶
爾雅曰冬爲上天(言時無事在上臨下孫炎曰冬/天藏物物伏于下天清于上)¶
又曰冬爲&KR0007;英(氣黒而/清英)¶
又曰冬爲安寧(四時之别名尸子/以爲太平祥風名)¶
又曰冬獵爲狩(狩守也冬物畢成/圍守取無簡擇)¶
易通卦驗曰大雪魚&KR0018;冰鄭&KR0007;曰魚冰上近冰也¶
易通統圖曰日冬行北方黒道曰北陸¶
<pb:KR3k0012_SBCK_026-5a>¶
京房易曰冬至坎王廣莫風用事人君决大刑斷獄訟繕¶
宫殿¶
尚書大傳曰殷以季冬爲正月¶
又曰周以仲冬爲正¶
又曰北方者何也伏方也伏方也者萬物之方伏物之方¶
伏則何以爲之冬冬者中也中也者物方藏於中也故曰¶
北方冬也陽盛則吁荼萬物而養之外也隂盛則吁吸萬¶
物而藏之内也(吁茶氣出而温吁吸氣入/則寒温則生寒則殺也)故曰吁吸者也¶
隂陽之交接萬物之終始¶
尚書大傳曰冬者&KR0295;昬中可以收歛盖藏田獵斷伐當告¶
乎天子而天子賦之民故天子&KR0047;靣而視四星之中知民¶
之緩急急則不賦籍不舉力役(籍公家/之常徭)故曰敬授民時此¶
之謂也¶
<pb:KR3k0012_SBCK_026-5b>¶
又曰辯在朔易曰短朔始也¶
傳曰天子以冬命三公謹盖藏閉門閭固封境入山澤日¶
臘以順天道以佐冬固藏也¶
詩含神霧曰魏地處季冬之位土地平夷¶
又曰唐地處孟冬之位得常山太岳之風音中羽其地磽¶
确(上苦交切/下苦角切)而收故其民儉而好畜此唐堯之所起¶
三禮義宗曰冬日壬癸者壬任也癸揆也言萬物更任生¶
於黄泉皆有法度也¶
又曰十二月小寒爲節者亦刑於大寒故爲之小言時寒¶
氣猶未是極也大寒爲中者上刑於小故謂之大自十一¶
月一陽支&KR0004;起至此始徹隂氣出地方盡寒氣併在上寒¶
氣之逆極故謂大寒也¶
逸禮曰冬則衣黒衣佩&KR0007;玉乗&KR0007;輅駕鐵驪載&KR0007;旗以迎¶
<pb:KR3k0012_SBCK_026-6a>¶
冬于北郊其&KR0021;先豕居明堂後廟啓北户¶
春秋繁露曰冬氣衰故藏¶
又曰木有變春凋冬榮此傜役衆賦歛重也¶
春秋考異郵曰冬風曰廣莫風¶
春秋感精符曰天統(十一月建子天始施之端也謂之天/紀者周以爲正漢書記律黄鍾爲天)¶
(統)¶
史記曰漢髙祖旣定天下叔孫通定朝儀群臣朝十月儀¶
於長樂宫執㦸尊卑次序諸侯王巳下莫不震恐帝曰吾¶
迺今日知爲皇帝之貴也¶
前漢書曰魏相上書曰北方之神顓頊乗坎執權司冬(張/晏)¶
(曰水爲智智者謀/謀者重故爲權)¶
又曰東方朔上書云臣朔年十三讀三冬文史足用¶
又曰冬民旣入婦人同巷相從夜績女工一曰四十五日¶
<pb:KR3k0012_SBCK_026-6b>¶
必相從者所以省費燎火同巧拙而合習俗也¶
又曰龔遂爲渤海太守勸民冬益収果實菱芡民皆頼之¶
續漢書曰嚴延年字次卿爲河内太守冬月傳属縣囚㑹¶
府下流血數里河南號爲屠伯¶
又曰宋均爲九江守五日一聽事冬以日中夏以平旦¶
後漢律暦志曰日行北陸謂之冬¶
又曰季冬之月星廻歳終隂陽以交勞農大臘先臘一日¶
大儺謂之逐疫(漢舊儀曰顓頊有三子而去爲疫&KR0017;一居/江水是爲/一居苦水爲罔虺蜮一居人)¶
(宫室區隅善驚小兒月令章句曰日行北方之&KR0043;北方大/隂恐爲所抑故命有司大儺所以扶陽抑隂也盧植注禮)¶
(記曰所以逐/衰而迎新也)¶
又曰是月也立土牛六頭於國都郡縣城外丑地送大寒¶
(月令章句曰是月之㑹建丑丑牛寒將極是故/出其物&KR0011;形象以示送逹之旦以升陽者也)¶
後漢書曰鍾離意辟大司徒侯覇&KR0122;詔曰部送徒詣河内¶
<pb:KR3k0012_SBCK_026-7a>¶
時冬寒徒病不能行路過引農輒移属縣使作徒衣縣不¶
得巳與之上書言狀意亦具以聞光武得奏以見覇曰君¶
所使椽何乃仁於用心誠良吏也¶
又曰汝南舊俗十月饗㑹百里内縣皆賫牛酒到府讌飲¶
又曰叚熲對桓帝討先零東羗術略曰三冬兩夏足以破¶
之¶
又曰黄香父兄爲郡五官貧無奴僕香身執勤苦冬無袴¶
而親極滋味¶
魏略曰顔斐字文林爲京兆尹課民當輸租時車各因便¶
致薪兩束爲冬寒冰炙筆硯風化大行¶
又曰賈逵世爲著姓少&KR0012;貧冬常無袴¶
又曰&KR0123;茂字叔暢從少至長冬則披裘夏則短&KR0260;臣役妻¶
子室如懸磬¶
<pb:KR3k0012_SBCK_026-7b>¶
又曰邴原就師學一冬講孝經論語自在齠齓有異及長¶
金玉其行¶
又曰董遇好學人從學遇不肯教曰當先讀書百遍義自¶
見從者云苦難得暇日遇曰當以三餘冬歳之餘夜隂¶
日之餘¶
吴志曰左臺御史孟宗有孝道母性&KR0285;筍及母亡冬節至¶
宗入林哀泣而筍生得以供&KR0021;祀¶
晉書曰王敦素憚周顗每見輒靣熱雖復冬月扇靣不得¶
休¶
又曰吴隠之冬月無&KR0013;常澣衣乃披絮勤苦同於貧庶(隱/之)¶
(時爲/牧守)¶
又曰公孫鳯字子鸞隠昌&KR0058;之九城冬夜草布寢處山林¶
彈琴吟詠陶然自得¶
<pb:KR3k0012_SBCK_026-8a>¶
又曰劉殷母王氏盛冬思堇而不言食不飽者一旬矣殷¶
怪而問之母言其故殷時年九歳乃於澤中慟&KR0152;聲不絶¶
者半日於是忽&KR0002;有人云止聲殷收涙視地便有堇生焉¶
因得斛餘而歸¶
宋書曰朱百年與孔凱友善百年家室素貧母以冬月亡¶
衣並無絮自此不衣綿帛甞寒時就凱&KR0043;衣悉裌布飲酒¶
眠凱以卧具覆之百年不&KR0116;也旣&KR0116;引卧具去體謂凱曰¶
綿定竒温因流涕悲慟凱亦爲之傷感也¶
齊書曰沈瑀爲掦州從事湖熟縣方山埭髙峻冬月公私¶
行旅以爲艱明帝使瑀循行乃開四港斷行客就作三日¶
便辦¶
又齊孝子王虚之庭中楊梅樹隆冬三實又每夜所居白¶
光如燭墓左樹㮏一冬再實時人咸以爲孝感所致¶
<pb:KR3k0012_SBCK_026-8b>¶
梁安城王蕭秀爲郢州刺史務行德義毎冬月常作袴&KR0237;¶
以賜貧凍者¶
又任昉素清貧卒後其子西華冬月著&KR0081;帔練裙道逢平¶
原劉孝摽&KR0644;然矜之謂曰我當爲卿作計乃著廣絶交論¶
以譏其舊交也¶
吴越春秋曰越王念復吴怨非一旦也苦身勞心夜以接¶
日卧則切之以蓼足漬之以水冬則抱冰¶
韓詩外傳曰冬不浴非惡水清有餘也¶
穆天子傳曰季冬甲戍天子東遊飲于留祁射于麗虎讀¶
書于菞丘(君舉必書/也菞音犁)獻酒于天子奏廣樂天子遺其靈鼓¶
乃化爲黄虵(周禮曰靈鼓四靣/洪範所謂鼓妖)¶
&KR0286;康髙士傳曰善卷古之賢人也舜以天下讓之善巷曰¶
予立宇宙之中冬則衣皮毛夏則衣絺&KR0081;何以天下爲哉¶
<pb:KR3k0012_SBCK_026-9a>¶
汝南先賢傳曰周舉爲并州刺史太原一郡舊俗以介子¶
推焚骨有龍忌之禁至其亡月咸言神靈不樂舉火由是¶
土人每至冬中輙一月寒食莫敢煙㸑老少不堪歳多死¶
者舉旣到乃作弔書以置子推之廟言盛冬止火殘損人¶
命非賢者之意以宣示愚民使還温食於是衆惑稍解風¶
俗頗革¶
列士傳曰孟常君食客三千人齊市有乞食馮煖經冬無¶
袴靣有飢色¶
皇甫謐髙士傳曰焦先字孝然冬夏不着衣卧不設席¶
祢衡別傳曰十月朝黄祖於艨衝舟上㑹設黍臛衡年少¶
在坐&KR0112;臛至先自飽食畢摶弄戯擲其輕慢如此¶
列仙傳曰丁次都不知何許人爲遼東丁氏作人丁氏甞¶
置葵問曰冬何有葵云從月南買來¶
<pb:KR3k0012_SBCK_026-9b>¶
神仙傳曰王仲都漢中人少修道術元帝時常以隆冬單¶
衣載駟馬車於上林昆明池環水而馳御者狐裘猶寒振¶
欲死而都無變色背上蒸氣休休然(休休氣/盛皃)¶
師覺孝子傳曰王祥少有德行早失母後母憎而譛之祥¶
孝弥謹盛寒河水堅冰網&KR0328;不施母欲得生魚祥解&KR0260;扣¶
冰求之忽冰小開有&KR0031;魚出游祥垂綸而獲之時人謂之¶
至孝所致也¶
宗躬孝子傳曰何子平事母至孝母喪年六十有孺子之¶
慕夏避清涼冬不衣絮¶
盛引之荆州記曰冝都銀山有風穴大數尺名風井夏則¶
風出冬則風入樵人有冬過者置笠穴口風吸之經日還¶
長陽溪而得笠¶
太平御覽卷第二十六¶
