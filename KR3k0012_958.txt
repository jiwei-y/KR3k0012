# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:59.551541
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 958
#+PROPERTY: FILE SB11n0727-958太平御覽-卷之九百五十八.
<pb:KR3k0012_SBCK_958-1a>¶
太平御覽卷第九百五十八¶
木部七¶
　　　楠　檜　柞¶
　　　檀　柘　杞¶
　　　梓　楸　樅¶
　　　椒　木蘭　夜合¶
　　　甘棠　欓　櫟¶
　　　橡¶
　　　　　楠¶
㝷陽記曰黄金山有楠樹一年東邊榮西邊枯後年西邊¶
榮東邊枯年年如此張華云交讓樹者此是也¶
　　　　　檜¶
爾雅曰檜栢葉松身¶
<pb:KR3k0012_SBCK_958-1b>¶
尚書禹貢曰杶榦栝栢(栢葉松/身曰栝)¶
毛詩竹竿曰檜檝松舟(檜栢葉松身檝/所以棹舟也)¶
　　　　　柞¶
爾雅曰栩杼(柞樹/也)¶
毛詩車牽曰陟彼髙崗析其柞薪析其柞薪其葉湑&KR0006;¶
又曰維柞之枝其葉蓬蓬䟽曰栩今柞殻爲斗可以染皂¶
今俗及河内云杼斗或橡斗¶
陸機毛詩䟽義曰芃芃棫樸爾雅曰棫白挼注音蕤三倉¶
&KR0003;棫即柞也其柞理純白無赤心爲白挼直理易破故可¶
爲牘車軸又可爲矛㦸鎩¶
西京雜記曰五柞宫有五柞樹皆連抱五株樹枝覆䕃數¶
十畒¶
崔豹古今注曰鑿木出交州林邑國也色黒而有文亦謂¶
<pb:KR3k0012_SBCK_958-2a>¶
之文木¶
周處風土記曰舊&KR0003;舜葬上虞又記云耕于歷山而始寜¶
剡二縣界上舜所耕田在於山下山多柞樹吴越之間名¶
柞爲&KR0491;故曰歴山¶
　　　　　檀¶
毛詩將仲子曰將仲子&KR0006;無踰我園無折我樹檀(檀彊忍/之木)¶
又曰伐檀刺貪也在位貪鄙無功而受禄君子不得進仕¶
爾坎坎伐檀&KR0006;寘之河之干&KR0006;¶
聖賢冢墓記曰孔子墓有檀樹¶
　　　　　柘¶
禮記月令曰季春無伐桑柘¶
又投壷曰矢以柘&KR0002;&KR0068;無去其皮¶
周禮冬官曰弓人辨六材一曰柘¶
<pb:KR3k0012_SBCK_958-2b>¶
古史考曰烏號弓以柘枝爲也¶
譙周曰野柘枝勁烏集之飛起枝彈之烏乃驚號伐取爲¶
弓故稱烏號弓¶
周書曰季夏取桑柘之火¶
風俗通曰柘材爲弓彈而放快¶
崔寔四民月令曰柘染色黄赤人君所服(黄者中尊赤/者南方人君)¶
(之所/向也)○雲南記曰㑹川室屋相次皆是板及茅舎滿川¶
坡盡是花木亦有赤柘¶
　　　　　杞¶
爾雅曰杞枸檵(音計今/枸杞也)¶
毛詩將仲子曰將仲子兮無伐我樹杞(杞木名䟽/曰狗骨也)¶
又湛露曰湛湛露斯在彼杞&KR0068;¶
左傳昭公曰聲子聘于晉還令尹子木與之語問晉政焉¶
<pb:KR3k0012_SBCK_958-3a>¶
且曰晉大夫與楚孰賢對曰晉卿不如楚其大夫則賢皆¶
卿材也如杞梓皮革自楚徃也雖楚有材晉實用之¶
周書曰太姒夢梓化爲杞¶
　　　　　梓¶
爾雅曰㮴(音/俞)䑕梓(楸屬也今江/東有虎梓)¶
毛詩小弁曰惟桑與梓必恭敬止¶
又定之方中曰樹之榛栗椅桐梓&KR0238;¶
陸機毛詩䟽義曰北山有楰爾雅曰楰䑕梓其樹葉木理¶
如楸山楸之異也今人謂之昔楸濕時脆燥而堅令永昌¶
人謂䑕梓漢人謂之楰¶
禮斗威儀曰君乗火而王其政和平楸梓爲常生¶
周書曰太姒夢太子發取周庭之梓樹於啇闕間化爲松¶
杞¶
<pb:KR3k0012_SBCK_958-3b>¶
史記曰子胥將死告舎人曰必樹吾墓上以梓梓可爲器¶
而抉吾眼於吴之東門上以觀越兵入吴也¶
漢書曰元帝&KR0004;元四年皇后曽祖父濟南平陵王伯墓門¶
梓柱卒生枝葉上出劉向以爲王氏代漢之象¶
後漢書曰應順爲兾州刺史廉直無私遷東平相賞罰必¶
信吏不敢犯有梓樹生於聽事室上事後母至孝衆以爲¶
孝感之應¶
&KR0003;苑曰伯禽與康叔封朝于成王見周公三見而三笞康¶
叔有駭色謂伯禽曰有啇子者賢人也與子見之康叔封與¶
伯禽見啇子曰吾二子者朝乎成王見周公三見而三笞¶
其&KR0003;何也啇子曰二子盍相與觀乎南山之陽有木焉名¶
曰橋二子者徃觀乎南山之陽見橋竦焉實而仰反以告¶
乎啇子啇子曰橋者(父道也/啇子曰)二子盍相與觀乎南山之隂¶
<pb:KR3k0012_SBCK_958-4a>¶
有木焉名曰梓二子者徃觀乎南山之隂見梓勃焉實而¶
俯反以告啇子曰梓者子道也二子者明日見乎周公入¶
門而趍登堂而跪周公拂其首勞而食之曰安見君子二¶
子對曰見啇子周公曰君子哉啇子也¶
樂資春秋後傳曰使者鄭客入凾谷至平舒見素車白馬¶
曰吾華山君願以一牘致滈池君子之咸陽過滈池見一¶
大梓樹有文石取以扣樹當有應者以書與之鄭客如其¶
言見宫闕如王者居謁者出受書入有頃云今年祖龍死¶
山海經曰玉山碧山多梓木雞山羙梓¶
孟子曰拱把之桐梓人欲生之皆知所以養(之者/至於)身不知¶
(所以養/之者豈)愛身不&KR0002;桐梓哉¶
漢武故事曰衛子夫入宫上曰吾昨夜夢子夫庭中生梓¶
樹數株豈非天乎是日幸之有娠¶
<pb:KR3k0012_SBCK_958-4b>¶
郭氏𤣥中記曰𥘿文公造長安宫面四百里南至終南山¶
山有梓樹大數百圍䕃宫中公惡而伐之連日不剋輙大¶
風雨夜有&KR0017;問梓樹樹曰豈奈吾何&KR0017;曰&KR0002;使三百人披¶
頭以絲繞樹豈不敗汝樹黙然不應明日人上言𥘿王依此¶
言伐之中有青牛逐之入澧水¶
豫章記曰松陽門内有大梓樹大四十五圍樹先枯永嘉¶
中一旦忽更榮華太興中元帝果継大業¶
　　　　　楸¶
爾雅曰槄(音/滔)山榎(今之/山楸)楸小葉曰榎(音/賈)大而皵(音/&KR0846;)楸(老乃/皮麄)¶
(散者爲/楸也)小而皵榎(小而皮麄/皵者爲榎)¶
漢書曰淮北滎南河濟之間千樹楸與千户侯等¶
任昉述異記曰吴中有陸家白蓮種顧家班竹趙有韓氏¶
酸&KR0037;中山有楸尸(掌楸木者楸可爲什器/漢書貨殖志有千樹楸)¶
<pb:KR3k0012_SBCK_958-5a>¶
　　　　　樅(七容/反)¶
爾雅曰樅松葉松身(郭璞注云今太廟梁用此木尸子所/謂松栢之䑕不知堂室之有羙樅)¶
魯連子曰松樅髙千仞而無枝非憂王室無柱¶
　　　　　椒¶
春秋運斗樞曰玉衡星散爲椒¶
援神契曰椒薑禦温菖蒲益聦¶
爾雅曰檓(音/毀)大椒也(今椒樹叢生實/大者名爲檓也)椒榝醜莍(莍蓃子聚/生成房貌)¶
(今江東亦呼莍椒似茱茰/而小赤色莍蓃音求搜)¶
山海經曰琴鼓之山其木多椒景山多𥘿椒¶
毛詩椒聊曰椒聊刺晉昭公也君子見沃之盛彊能脩其¶
政知其蕃衍盛大子孫將有晉國焉椒聊之實蕃衍盈&KR0155;¶
役巳之子碩大無朋(椒聊/椒也)¶
陸機毛詩䟽義曰椒聊聊語助也椒樹似茱茰有針刺葉¶
<pb:KR3k0012_SBCK_958-5b>¶
堅而滑澤蜀人作茶吴人作茗皆煑其葉以爲香今成臯¶
諸近山間謂竹葉椒樹亦如蜀椒小毒熱不中合藥也可¶
着飲食中用蒸雞豚佳香東海諸島上椒樹枝葉皆相¶
以子長而不圎甚香其味似橘皮島山麞鹿食此椒葉其¶
肉自然作橘香也¶
又東門之枌曰貽我握椒(椒芬/香也)¶
續漢書曰天笁國出石蜜胡椒黒鹽¶
孫卿子曰民之親我驩&KR0002;父母其好我芬&KR0002;椒蘭¶
應劭漢官儀曰皇后稱椒房取其實蔓延盈&KR0155;以椒塗¶
屋亦取其温煖¶
張璠漢記曰桓帝竇皇后崩中常侍曹節王甫欲以貴¶
人禮葬太尉李固自扶輿起擣椒自隨謂妻子曰&KR0002;太后¶
不得配桓帝吾不生還矣¶
<pb:KR3k0012_SBCK_958-6a>¶
魏氏春秋同異曰鍾繇嬖庻子㑹之母黜嫡夫人文帝命¶
復焉繇恚忿飡椒致噤帝乃止¶
齊書曰建武中王敬則於㑹稽反奉子恪爲名而子恪奔¶
走未知所在始安王遥光勸上併誅髙武諸子孫於是並¶
𠡠竟陵王昭胃等六十餘人入永福省令太醫煑椒二斛¶
并命辦數十具棺材謂舎人沈徽孚曰椒熟則一時賜死¶
期三更當殺之㑹上暫卧主書單携啓依旨斃之徽孚堅¶
執曰事湏更審爾夕三更子恪徒跣奔至建陽門上聞驚¶
覺曰故當未賜諸侯命耶徽孚以荅上撫床曰遥光㡬誤¶
人事及見子恪顧問流涕諸侯悉賜供饌¶
丗&KR0003;曰石崇以椒爲泥泥屋三君夫以赤石脂泥壁¶
崔寔四民月令曰正月之旦進酒降神畢室家無大小次¶
坐先祖之前子孫各上椒酒於家長稱觴舉白¶
<pb:KR3k0012_SBCK_958-6b>¶
范子計然曰蜀椒出武都赤色者善𥘿椒出隴西天水細¶
者善¶
風土記曰三香椒欓薑¶
離騷曰雜申椒與菌桂播椒房&KR0006;成堂(布椒於/堂上)¶
晉成公綏椒花銘曰嘉哉芳樹載繁其實厥味唯珎蠲除¶
百疾肇惟歳首月正元日以介眉壽祈以&KR0004;吉¶
晉劉臻妻陳氏正旦獻椒花頌曰璇穹周廽三朝肇建美¶
哉靈葩爰採爰獻聖容服之永壽於萬¶
　　　　　木蘭¶
漢書曰孝桓帝元嘉元年芝生後庭木蘭　上¶
神仙傳曰北海于君病&KR0746;見市賣公姓白問之公云明日¶
木蘭樹下當見卿明日徃授素書二卷以消災救病無不¶
愈者¶
<pb:KR3k0012_SBCK_958-7a>¶
郭子橫洞&KR0115;記曰元封三年大𥘿國獻花蹄牛飴以木蘭¶
之葉使方國貢此葉此牛不甚食食一葉則累月不飢¶
任昉述異記曰木蘭川在㝷陽江中多木蘭樹昔吴王闔¶
閭植木蘭於此用搆宫殿¶
又曰七里洲中有魯班刻木蘭爲舟至今在洲中詩家所¶
云木蘭舟出於此¶
離騷曰䲻鴞集於木蘭&KR0006;¶
又曰朝飲木蘭之墜露夕飡秋菊之落英¶
　　　　　夜合¶
風土記曰夜合葉晨舒而暮合一名合昏¶
　　　　　甘棠¶
爾雅曰杜甘棠(今之/杜黎)杜赤棠白赤棠(棠色赤白/各異其名)¶
毛詩曰甘棠美召伯也蔽芾甘棠勿剪勿伐召伯所茇(思/其)¶
<pb:KR3k0012_SBCK_958-7b>¶
(人愛/其樹)¶
又杕杜曰有枤之杜生于道周(杜赤/棠也)¶
　　　　　欓¶
宋春秋曰義熈八年太社欓樹生于壇側欓尚黒也宋水¶
德忽生此一樹¶
　　　　　櫟¶
爾雅曰櫟其實梂(有梂彚/自裹)¶
毛詩晨風曰山有苞櫟(櫟木/也)¶
莊子曰匠石之齊至曲園見櫟杜樹曰是不材木故&KR0002;是¶
之壽¶
淮南子曰十二月官獄其樹櫟¶
水經曰&KR0002;耶溪孤潭上有一櫟樹謝靈運與從弟惠連¶
嘗遊之作連句題刻樹側¶
<pb:KR3k0012_SBCK_958-8a>¶
　　　　　橡¶
後漢書曰李恂詣洛陽時歳荒司空張敏司徒魯恭等各¶
遣子饋糧悉無所受徙居新𨵿下拾橡實以自資(橡櫟/實也)¶
晉書曰摯虞從惠帝幸長安及東軍來迎百官奔散遂流¶
離鄠杜之間轉入南山中糧絶飢甚拾橡實而食之¶
又曰司馬元顯之討&KR0074;𤣥于時楊圡飢虚運漕不継𤣥断¶
江路啇旅遂絶於是公私匱乏士卒唯給桴橡¶
&KR0003;苑曰莒穆公有臣朱厲附事穆公不見識焉冬處於山¶
林食橡栗夏處於洲澤食菱藕穆(公/以)難死朱厲附將徃死¶
之其友曰子事君而不見識焉今君難吾子死之意者其¶
不可乎朱厲附曰始我以爲君不吾知也今君死而我不¶
死是果不知我也吾將死之以激天下不知其臣者遂徃¶
死¶
<pb:KR3k0012_SBCK_958-8b>¶
淮南子曰髙臺増榭接屋連桅非不麗也然而民無窟室¶
狹廬所託於身者則明主不樂也肥膿甘脆非不香羙也¶
然而民有糟糠橡栗不接於口者則明主不甘也¶
抱朴子曰假榖於夷齊之門告寒於黔婁之家所得者不¶
過橡栗緼&KR0260;必無太牢之膳衣狐裘矣¶
太平御覽卷第九百五十八¶
