# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:36.059112
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 651
#+PROPERTY: FILE SB11n0727-651太平御覽-卷之六百五十一.
<pb:KR3k0012_SBCK_651-1a>¶
太平御覽卷第六百五十一¶
　　刑法部十七¶
　　　除名　免官　収贖¶
　　　禁錮¶
　　　　　除名¶
何法盛晉中興書曰胡母崇爲永康令多受貨賂政治¶
苛暴詔都街頓鞭一百除名爲民¶
隋書曰賀若敦𬒳除名毎岀怨言晉公護徴還令自殺臨¶
刑呼子弼謂曰吾欲必平江南然此心不果汝當成之吾¶
以舌死汝不可不思引錐刺弼舌出血誡以慎口¶
又曰賀若弼坐免官弼怨望愈甚後數年下弼獄上謂之¶
曰我以髙熲楊素爲宰相汝唱言云此二人唯堪㗖飯耳¶
是何意也弼曰熲臣之故人素臣之舅子臣並知其爲人¶
<pb:KR3k0012_SBCK_651-1b>¶
誠有此語公卿奏弼怨望罪當死上惜其功於是除名爲¶
民¶
又曰髙熲得罪除名爲民潁𥘉爲僕射其母誡之曰汝冨¶
貴巳極但有一斫頭耳尔其慎之潁由是常恐禍變及此¶
潁歡然無恨色以爲得免於禍¶
又曰權武爲潭州惣管晚生子與親客宴集酒酣遂擅赦¶
所部内獄囚武帝以南越邊逺治從其俗務適便冝不依¶
律令而每言當今法急官不可爲上令有司案其事皆驗¶
上大怒命斬之武於獄中上書言其父爲武元皇帝戰死¶
於馬前以此求哀由是除名爲民¶
晉律曰吏犯不孝謀殺其國王侯伯子男官長誣偷受財¶
枉法及掠人和賣誘藏亡奴婢雖遇赦皆除名爲民¶
又曰除名比三嵗刑¶
<pb:KR3k0012_SBCK_651-2a>¶
又曰其當除名而所取飲食之用之物非以爲財利者應¶
罰金四兩以下勿除名¶
晉潘岳閑居賦叙曰今天子諒闇之際領太傳主簿府誅¶
除名爲民俄而復官¶
　　　　　免官¶
後漢書曰梁松遷太僕數爲私書請託郡縣二年發覺免¶
官遂懷怨望四年冬乃懸飛書誹謗下獄免¶
宋書曰庾登之爲司徒長史南東海太守府公彭城王義¶
康專覽政事不欲自下厝意而登之性剛毎陳己志義康¶
不恱出爲吴郡太守以贓貨免官¶
又曰謝靈運在㑹稽亦多徒衆驚動縣邑太守孟顗因靈¶
運撗恣表其異志靈運馳詣闕上表自陳本末文帝知其¶
見誣不罪也以爲臨川内史在郡遊放不異永嘉爲有司¶
<pb:KR3k0012_SBCK_651-2b>¶
遣使隨州從事鄭望生収靈運興兵叛逸遂有逆志爲詩¶
曰韓亡子房奮秦帝魯連耻本自江海人忠義感君子追¶
討禽之送廷尉廷尉論上斬刑上愛其才欲免官而已彭¶
城王義康堅執謂不宜恕詔以謝玄勲叅微管冝宥及後¶
嗣降死徙廣州¶
晉律曰免官比三歲刑其無真官而應免者正刑召還也¶
又曰有罪應免官而有文武加官者皆免所居職官¶
又曰其犯免官之罪不得減也¶
又曰其當免官者先上(免官謂不聽/應収治者也)¶
　　　　収贖¶
書曰金作贖刑¶
又曰墨辟疑赦其罰百鍰(六兩曰鍰/鍰黄鐵也)劓辟疑赦其罰惟倍¶
(倍百爲/二百也)剕辟疑赦其罰倍差(倍差謂俗之文/半爲五百鍰)宫辟疑赦其¶
<pb:KR3k0012_SBCK_651-3a>¶
罰六百鍰大辟疑赦其罰千鍰¶
國語曰桓公問齊國寡甲兵爲之若何(甲鎧兵弓/矢之屬)管仲對¶
曰輕過而移諸甲兵(諸之也謂輕其過/使以甲兵贖罪)制重罪贖以犀甲¶
一㦸(重罪死罪犀犀皮可爲甲/㦸戰㦸也秘長二丈六尺)輕罪贖以鞼(劬位/切)盾一㦸¶
(輕罪劓刖之屬鞼/盾綴革有文加續)小罪讁以金分(小罪不入五刑者以金/贖分兩之差今之罪金)¶
(是也書曰金/作贖刑也)¶
家語曰魯國之政法贖人臣妾於諸侯者皆取金於府子¶
貢贖之而辭不取孔子聞之曰賜失之矣夫聖人舉事可¶
以移風易俗而教導不可施於百姓非獨適身之行也今¶
魯國冨者寡貧者多贖人受之益金則爲不廉則何以相¶
贖乎自今巳後魯人不復贖人法於諸侯矣¶
漢書曰文帝常行中渭橋有一人聞蹕匿橋下乆以爲蹕¶
過走出乗輿馬驚廷尉張釋之奏犯蹕當罰金帝怒曰賴¶
<pb:KR3k0012_SBCK_651-3b>¶
吾馬和柔他馬巳傷敗我廷尉廼罰金耶¶
又曰張敞上書論死刑以下出粟贖罪以給軍用蕭望之¶
以爲父兄囚執子弟將不頋死亡之患敗亂之行以赴財¶
利求救一人得生十人以䘮且冨者得生貧者獨死刑法¶
不一也¶
又曰禹貢上言孝文皇帝時貴廉㓗賤貪行賈人贅聓及¶
吏坐贓者皆禁錮不得爲吏無贖罪之法欲令禁止海内¶
大化武帝始臨天下尊賢用正開地廣境日見功大遂縱¶
嗜欲廼行一時之變使犯法者贖罪入糓者𥙷吏是以官¶
民貧盗賊並起¶
又曰衛青爲太中大夫元光六年拜爲車騎將軍擊匈奴¶
岀上谷公孫敖出代郡李廣岀鴈門敖以七千騎廣爲虜¶
所得得脫歸皆當斬贖爲庶人¶
<pb:KR3k0012_SBCK_651-4a>¶
又曰趙食其祋栩人也(祋丁外切/栩許羽切)爲右將軍從大將軍出¶
定襄迷失道當斬贖爲庶人¶
又曰博望侯張騫郎中令李廣俱岀右北平異道匈奴左¶
貢王將數萬騎圍廣廣與戰二日騫至匈奴引兵出騫坐¶
行留當斬贖爲庶人¶
又曰右衛將軍蘇建亡軍獨身脫還贖爲庶人¶
後漢書曰孝明時詔亡命自殊死以下贖死罪縑四十疋¶
左趾至髠鉗城旦舂十疋定城旦至司㓂五疋犯罪未發¶
覺詔書到日自告者半入贖¶
晉書曰王宏有政績後爲河南尹苛碎坐桎梏罪人以泥¶
墨塗面置深坑中餓不與食又擅縱五嵗刑以下二十人¶
爲有司所劾帝以宏累有功績聽以贖論¶
又曰烈王無忌閔王承之子也承爲荆州刺史王廙所害¶
<pb:KR3k0012_SBCK_651-4b>¶
江州刺史禇襃當之鎮無忌及丹陽尹桓景等餞於版橋¶
時王廙子丹陽丞耆之在坐無忌志欲復讎㧞刀將手刃¶
之襃景命左右救捍獲免御史中丞車灌奏無忌欲專殺¶
人付廷尉科罪成帝詔曰王當以體國爲大豈可㝷繹由¶
來以亂朝憲主者其申明法令自今已徃有犯必誅於是¶
聽以贖論¶
齊書曰到撝永明元年爲御史中丞車駕幸丹陽郡宴飲¶
撝恃舊酒後狎侮同列謂庾景之蠢尔蠻荆其俗鄙復謂¶
虞悰曰斷髮文身其風陋王晏旣貴雅步從容又問曰王¶
散騎復可故尓晏先爲國常侍轉貟外散騎郎此二職清¶
華所不爲故以此嘲之王敬則執榠查以刀子削之又曰¶
此非元徽頭何事自喫之爲左丞庾景之所糺以贖論¶
唐書曰後魏起自北方屬晉室之亂部落漸盛其主乃峻¶
<pb:KR3k0012_SBCK_651-5a>¶
刑法每以軍令從事人乗寛政多以違令得罪死者以萬¶
計於是國落騷然其後當死者聽其家獻金馬以贖¶
㑹稽典録曰楊矯爲右丞詣南宫取急案條閣舊事於複¶
道中逢太常羊柔不避車又下矯糺奏柔以爲知丞郎應¶
行威儀有序九列外官而公干犯請廷尉治柔罪詔勿治¶
以三月俸贖罪¶
晉律曰其年老小篤癃病及女徒皆収贖¶
又曰諸應収贖者皆月入中絹一疋老小女人半之¶
又曰贖死金二斤也¶
又曰失贖罪囚罰金四兩也¶
又曰以金罰相代者率金一兩以當罰十也¶
　　　　　禁錮¶
傳曰楚共王即位將爲陽楊橋之役使屈巫聘于齊且告¶
<pb:KR3k0012_SBCK_651-5b>¶
師期巫臣盡室以行遂奔晉晉人使爲刑大夫子反請以¶
重幣錮之(禁錮勿/令仕)王曰　其自爲謀也則過矣其爲吾先¶
君謀也則忠忠社稷之固也所盖多矣(盖覆/也)旦彼若能利¶
國家雖重幣晉將可乎(言不/許)若無益於晉晉將弃之何勞¶
錮焉¶
又曰㑹於商任錮欒氏也(禁錮欒盈使諸/侯不得受之)二十二年㑹于¶
沙隨復錮欒氏也(晉知欒盈在/齊故復錮也)¶
後漢書曰河内張成善說風角推占當赦遂教子殺人李¶
膺爲河南尹督促収捕旣而逢宥獲免膺愈懷憤疾竟案¶
殺之𥘉成以方伎交通䆠官帝亦頗訊其占成弟子牢循¶
因上書誣告膺等飬太學遊士交結諸郡生徒更相駈馳¶
共爲部黨誹訕朝廷疑亂風俗於是天子震怒班下郡國¶
逮捕黨人布告天下使同忿疾遂収執膺等其辭所連及¶
<pb:KR3k0012_SBCK_651-6a>¶
陳寔之徒二百餘人或有逃遁不獲皆懸金搆募使者四¶
岀相望於道明年尚書霍諝城門校尉竇武並表爲請帝¶
意稍解乃皆赦歸田里禁錮終身而黨人之名猶書王府¶
熹平五年永昌太守曹鸞上書大訟黨人言甚方切帝省¶
奏大怒即詔司隷益州檻車収鸞送槐里獄掠殺之於是¶
又詔州郡更考黨人門生故吏父子兄弟其在位者免官¶
禁錮爰及五屬(謂斬縗齊縗大/功小功緦麻也)¶
又韓稜𥘉爲郡功曹太守葛興中風病不能聽政稜隂代¶
興視事岀入二年令無違者興嘗發教欲署吏稜拒執¶
不從因令怨者章之(章謂令上/章告言之)事下案驗吏以稜掩蔽興¶
病專典郡職遂致禁錮顯宗知其忠後詔特原之¶
又曰第五倫上䟽云三輔論議者至云以貴戚廢錮當復¶
以貴戚浣濯之猶解酲當以酒也(病酒/曰酲)詖險趍勢之徒誠¶
<pb:KR3k0012_SBCK_651-6b>¶
不可親近¶
齊書曰王晏弟詡位少府卿勑未登黄門郎不得畜女伎¶
詡與射聲校尉隂玄知坐畜伎免官禁錮十年勑特原¶
典略曰馬騁在東觀十六年以爲乆費精思非飬生之道¶
擅去離署免官禁六年¶
崔鴻前燕録曰遼東内史宋該舉侍郎韓偏爲孝廉慕¶
容儁令曰夫孝廉者道徳沉敏貢之王庭偏徃助叛徒¶
迷固之罪及王威臨討慿城醜詈此則勃之甚柰何舉之¶
該下吏可正四歲刑偏行財祈進虧亂王典可免官禁錮¶
終身¶
晉令曰犯免官禁錮三年¶
鄭玄别傳曰玄病篤與益恩書曰吾預黨禁錮十四年也¶
大平御覽卷第六百五十一¶
