# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:44.851790
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 773
#+PROPERTY: FILE SB11n0727-773太平御覽-卷之七百七十三.
<pb:KR3k0012_SBCK_773-1a>¶
太平御覽卷第七百七十三¶
車部二¶
　　　　　叙車下¶
司馬彪續漢書輿服志曰奚仲爲車正具物以時六材皆¶
良¶
又曰輕車古之戰車也不巾不蓋孫吴兵法云車有巾有¶
蓋謂之武剛車武剛者爲先驅又爲属車輕車爲後殿焉¶
又曰大使車立乗駕駟赤帷持節者重道從賊曹皆兩大¶
車伍伯璅弩十二人辟車四人從車四人從車乗元單導¶
减半小使車不立乗有騑赤屏泥油重綘帷導無斧車近¶
小使車蘭與赤轂白蓋赤帷從騶騎四十人此謂追捕考¶
案有所勑取者之所乗也其送葬曰堊巳下駟車而後還¶
公卿中二千石郊廟明堂祠陵法岀皆大車立乗駕駟他¶
<pb:KR3k0012_SBCK_773-1b>¶
岀乗安車大行載車其飾如金根加施組組連壁交結四¶
角金龍首㗸璧乗五彩折羽流蘇前後雲氣畫裳靈文畫¶
曲轓長輿車等大僕御駕六希者淳白駱馬施色以黒藥¶
灼其身爲虎文¶
又曰諸車之文乗輿倚龍伏虎靈文盡輈龍首鸞衡班¶
輪升龍飛輅皇太子諸侯倚虎伏鹿靈文畫輈(陟周/切)&KR1650;吉¶
陽筩朱鹿班輪文飛軨　旗九斿(音留)降龍公列侯倚¶
鹿伏熊黒&KR1650;朱班輪鹿文飛九斿降龍卿朱两&KR1650;五斿¶
降龍二千石以下各從科品諸輻車以上軛皆有吉陽¶
筩¶
漢獻帝傳曰董卓作乗輿青蓋金范瓜畫兩輻者乗之時¶
人皆號月軨磨車言近天子也後地動卓問蔡邕邕曰地¶
動隂盛大臣踰制之所致也公乗青蓋逺近以爲非冝太¶
<pb:KR3k0012_SBCK_773-2a>¶
師之乗白蓋車畫輻¶
東觀漢記曰郭丹字少卿從師於長安買符入凾谷關旣¶
入封乞符乃慨然歎曰不乗使者車終不出關¶
又曰梁兾作平上軿車侍御史張綱獨埋輪於洛陽都亭¶
曰豺狼當路安問狐狸遂奏兾¶
應劭漢官儀曰天子有五色安車皆駕四馬毛詩四者示¶
有四方之志也是爲五時副車孝景帝六年令二千石朱¶
兩(音)千石六百石朱&KR1650;較車耳及岀爲藩屏也¶
又曰天子出祭陵常乗金根車春二月青安車在前秋八¶
月白虎在前¶
又曰天子法駕所乗白金根車駕六龍有五色立車各一¶
皆駕四馬¶
又曰甘泉鹵簿有道車五乗遊車九乗在輿前¶
<pb:KR3k0012_SBCK_773-2b>¶
漢雜事曰古諸侯貳車乗秦滅九國兼其服故大駕屬車¶
八十一乗尚書御史乗之最後一車懸豹尾¶
漢官解詁曰馬有廐車有府皮軒以虎皮爲軒¶
魏収後魏書曰安車紫蓋朱裏與公侯同子皂蓋青裏¶
晉書曰謝玄敗符堅於淝水獲堅所乗雲母車儀服等¶
又曰和嶠爲給事黄門侍郎遷中書令帝深器遇之舊監¶
令共車入朝時荀朂爲監嶠鄙朂爲人以意氣加之毎同¶
乗髙枕專車而去㘴乃後使監令異車自嶠始也¶
晉公卿禮秩曰安平王孚齊王攸梁王肜給青蓋車垂九¶
旒駕四馬太常何曽太傅楊駿梁王肜乗車入殿依漢田¶
千秋故事光禄魏館軺車施黒孚薨葬給徘徊黒耳車一¶
乗諸王及縣王皆給青徘徊車花瓜蓋孤李降給雲母陽¶
遂車一乗犢車二十乗鹿車五十乗¶
<pb:KR3k0012_SBCK_773-3a>¶
沈約宋書曰漢制乗輿金根安車立車輪皆朱班重轂兩¶
轄飛舲以金薄繆龍爲輿倚較靈文畫&KR1650;文獸伏軾龍首¶
㗸軛鸞雀立衡靈文畫轅翠羽蓋黄裏所課黄屋也金華¶
拖轑(音/未)建旂旗十二斿(音/留)也畫日月升龍駕六黒馬又¶
加犛(音/猫)牛尾大如斗置左騑馬　上所謂左纛也其五色¶
立車五色安車亦皆如之太后皇后法駕乗重翟羽蓋金¶
根車加青交輅青帷裳雲靈畫轅黄金塗五朱皇太子皆¶
要車朱班輅倚獸伏鹿軾旂旗九斿畫降龍文¶
又曰沈慶之前廢帝立加几杖給三望車慶之每朝賀常¶
乗猪鼻無幰(虚偃/切)車左右從之不過三五騎履行園田每¶
農桑劇月無人從行過者不知三公也及加三望車謂人¶
曰我毎遊履田園有人時與馬成三無人則與馬成二今¶
乗此車安所之乎及賜几杖並皆固讓¶
<pb:KR3k0012_SBCK_773-3b>¶
孝經援神契曰上徳至山陵則山岀木根車應載萬物金¶
車王者志行徳則出虞舜徳盛於山陵故山車出山者自¶
然之㹅也山藏之精與象車相似舜時盛山車有垂綏¶
古史考異曰黄帝作車少皥時略加牛禹時奚仲駕馬仲¶
又造車更廣其制度也¶
神仙傳曰葛玄行過神廟乗車不下湏臾有大迴風逐玄¶
埃塵張天玄怒曰小雅敢爾舉手指風風即止¶
穆天子傳曰王欲肆其心周行天下皆有車轍馬迹焉¶
韓詩外傳曰田子方魏太子從車百乗而送於郊太子再¶
謁田子方不下車太子不恱曰敢問如何則可以驕人乎¶
子方曰吾聞人而亡者有矣以一國驕人而亡者由此觀¶
之則貧賤可以驕人矣夫志不得㨙履而適秦楚耳安徃¶
而不得吾貧賤乎於是太子再拜而後退子方遂不下車¶
<pb:KR3k0012_SBCK_773-4a>¶
漢武内傳曰内外謐寂以候仙官到夜二更之後忽見西¶
南如白雲起蓊鬰直來遥趨宫庭湏臾王母或駕龍虎或¶
乗白麟或乘白鶴或乗軿車或乗天馬羣仙數千光輝庭¶
宇¶
關令内傳曰尹喜常登樓望見東極有紫氣西邁喜曰應¶
有聖人過京邑果見老君乗青牛車來過¶
神仙傳曰洗義學道於蜀中與妻共載路逢白鹿車一乘¶
王子年拾遦記曰周成王六年然丘之國獻比翅鳥雌雄¶
各一隻以玉爲樊其國使者拳頭奓(陟加/切)鼻衣雲霞之布¶
經百有餘國方到京師越䥫峴泛沸海有虵洲蜂岑䥫峴¶
峭礪車輪皆剛金爲&KR2142;比至京師&KR2142;銳幾盡沸海湧起如¶
煎魚鼈皮骨堅強如石可以爲鎧汎沸海之時以銅薄爲¶
底虵龍蛟不得近經虵洲度則以豹皮爲屋於屋中推車¶
<pb:KR3k0012_SBCK_773-4b>¶
經峰岑然胡蘇之木此木煙能殺百䖝經塗五年然後至¶
洛邑¶
老子曰三十輹共一轂當其無有車之用¶
莊子曰秦王有疾召醫破癕潰疽者得車一乗䑛痔者得¶
車五乘¶
管子曰奚仲之車也方圜曲直皆中規矩鈎繩故機旋相¶
得成器堅固主猶奚仲也言辭動作皆中術數故衆理相¶
當上下相親巧者奚仲之所以爲器也¶
孔藂子曰孔子使宰予于楚昭王以安車象飾遺孔子宰¶
予曰夫子無以爲也王曰何對曰臣自侍衛夫子巳來竊¶
見其言不離道動不遺仁貴義尚清素好儉妻不服綵妾¶
不衣帛車器不雕馬不食粟若夫觀物之麗靡窈妙之浮¶
音夫子過之弗聽也故臣知夫子之不用車也¶
<pb:KR3k0012_SBCK_773-5a>¶
孟子曰子産聽鄭國之政以其乗輿濟人於溱洧¶
韓子曰啇太宰使庶子行市還云西市門多車太宰謂庶¶
子曰汝勿言及市吏至問曰市何多牛屎耶吏恠太宰神¶
智¶
又曰昔彌子瑕有寵　於君衛國之法竊駕君車罪刖彌¶
子之母有疾告彌子矯駕君車君曰孝哉爲母之故犯刖¶
罪及彌子色衰愛㢮得罪於君君曰是嘗矯駕吾車也¶
又曰孫叔敖爲令尹棧車牝馬糖飲菜羮枯魚爲膳靣有¶
飢色¶
淮南子曰夫車之所能轉千里所者以其要在三寸轄¶
又曰見飛蓬轉而知爲車以類取之也¶
晏子曰齊人好擊轂相犯以爲樂禁之不止晏子爲新車¶
良馬出與其人相犯曰犯轂者不祥下車而去之也然後¶
<pb:KR3k0012_SBCK_773-5b>¶
國人不爲¶
又曰晏子衣緇布之衣而頳裏棧軫之車而牝馬以朝子¶
思子曰終年爲車無一尺之軨則不可以馳¶
尸子曰文軒六駃題無四寸之鍵則車不行小亡則大者¶
不成也¶
又曰寗戚爲桓公祝曰使公無忘在莒管子無忘在魯寗¶
戚無忘車下¶
又曰車輕道近則鞭䇿不用¶
孫卿子曰三尺之岸虚車不能登百仞之山負車登焉陵¶
遟故也¶
蘇子曰房麗者趙之賢人立東門之外有行啇車轄忘麗¶
告之不悟復更告之啇人怒曰吾轄自亡何湏汝告惠加於¶
巳而反怒之吾欲比之草木草木有心矣¶
<pb:KR3k0012_SBCK_773-6a>¶
沈約輿服志曰車服以庸著在唐典夏建旌旂辯其尊卑¶
至于殷瑞山車者金車也故殷人制爲大輅金根之色也¶
周人則有玉金象革木五路之制其物致巧備於考工輦¶
車周禮王后五路之車也后居宫中從容所乗非王車也¶
漢制乗輿御之或使人輓或駕車果下馬案女史圖班婕¶
妤辭輦則乗之又復殷之末制後代遂行之耳¶
陸景典語曰吴朝貴戚或犯道背理雕車麗服撗陵市路¶
車服雖侈人不爲榮宫室雖羙士不過門¶
又曰顯臣以車服天下莫不瞻其榮¶
又曰飛車䇿馬撗騰超追來如霧合去若雲散得志則進¶
失意則逝也¶
異語曰仕䆠不止車生耳長六尺法六律六隂數也今其¶
上作簟文所以缺後者月滿則虧也¶
<pb:KR3k0012_SBCK_773-6b>¶
風俗通曰車一兩謂兩兩相與爲體也厚其所以言兩者¶
箱裝及輪兩兩而耦故稱兩耳¶
通俗文曰車轢曰軋　後重曰軒前重曰輊(陟利/切)載喪車¶
謂之䡜(音/六)轊(音/衛)車聲曰轞(胡减/切)雇車載曰僦¶
蔡邕獨斷曰永安七年見金根耕根諸御車皆一轅或四¶
馬或六馬金箱四輪皆以金鑄正黄兩辟前後剋金作龍¶
虎龜鳥¶
又曰緑車名皇孫車天子有孫乗以從¶
蔡邕車服志曰俗人失其名故名冕爲平天冠五時副車¶
曰五帝鸞旗曰雞翹耕根曰三蓋旗皆非一¶
儀制令曰諸車一品青油纁道幰(許偃/切)朱裏朱絲絡綱三¶
品以上青道幰朱裏五品以上青道幰碧裏六品以下皆¶
不得用幰¶
<pb:KR3k0012_SBCK_773-7a>¶
括地圖曰竒肱民能爲飛車從風逺行湯時西風起竒肱¶
車至於豫州湯破其車不以示民十年西風至乃復使作¶
車遣歸其國去玉門四萬里¶
董巴輿服志曰乗輿金根車五乗輪皆朱班重牙貳轂¶
司馬法曰夏曰予車殷曰胡奴車周曰輜車三代之輦¶
語林曰潘安仁皃羙毎行老嫗以果擲之常滿車中張孟¶
陽至醜毎行兒以瓦礫擲之亦滿車¶
傅暢故事曰尚書令軺車黑耳後户僕射但後户無黒耳¶
中書監令如僕射¶
譙周法訓曰鸞車璜珮求中道心¶
石崇奴劵曰作車當取大良白槐之輻茱茰之&KR2142;¶
說苑曰齊景公伐宋至於歧隄之上登髙以望大息而歎¶
曰昔我先君桓公長轂八百乗以霸諸侯今我長轂三千¶
<pb:KR3k0012_SBCK_773-7b>¶
乗而不敢乆處於此¶
管仲與弦章對曰臣聞之水廣則魚大君明則臣忠昔有¶
桓公乃有管仲今桓公在此則車下之臣盡管仲也¶
又曰趙簡主乗弊車癯(音/衢)馬衣羖羊之裘其宰進諌曰車¶
新則安馬肥則徃來便衣狐豹之裘温且輕簡子曰吾非不¶
知吾聞君子服羙則益恭小人服羙則益倨今我以自備¶
恐有小人之心¶
又曰晉平公　爲馳逐之車掛之以犀錯之以羽車成立¶
於殿下群臣得觀焉田差三過而不觀平公作色大怒差¶
對曰臣聞桀以奢亡紂以此敗是以不敢觀也平公曰善¶
令左右去車¶
世說曰王武子乗車着連乾障泥前有水馬不肯渡武子¶
曰此馬惜鄣泥使解之馬乃渡¶
<pb:KR3k0012_SBCK_773-8a>¶
白虎通曰制車以歩故立乗天子大路路大也道也正君¶
至尊制度大所以行道徳正車也諸侯路車大夫漸(子亷/切)¶
車士飾車¶
山海經曰畨禺生奚仲奚仲生吉光始以木爲車(郭璞/曰世)¶
(夲曰奚仲造車此言吉光/明其父子共創意首稱也)¶
袁子正書曰申屠剛諌光武以頭軔輪馬不得前子正云光¶
武近岀未有得失而頭軔輪此方頭也¶
又曰　輻車即輦魏晋公卿小出嘗乗馬亦多乗輿車¶
漢諸侯貧者乃乗之其後轉見貴孫權云車中八牛即犢¶
車也江左御岀則載儲供之物漢世賤輅車而貴輜軿魏¶
晉賤軿車而貴軺車又有追鋒如軺車而駕馬乂以雲母¶
飾犢車謂之雲母車臣不得乗時以賜王公晉氏之有四¶
望車今制亦存又漢制唯賈人不得乗馬車其餘皆乗之¶
<pb:KR3k0012_SBCK_773-8b>¶
矣除吏赤蓋杠餘則青蓋杠云其非法駕則紫罽軿車案¶
字林軿車有衣蔽無後轅其後有轅者謂之輻¶
賈誼新書曰古之爲路輿也蓋圜以象天二十八撩(音/老)以¶
象列星軫方以象地三十輻以象日月故仰則觀天文俯則¶
察地理前視則暏鸞和之響四時之運此輿教之道也¶
後漢崔駰車左銘曰虞夏作車取象機衡君子建左法天¶
之陽正位授綏車不内顧塵不出軌鸞以節歩彼言不疾¶
彼指不躬玄覧于道永思厥中也¶
又車右銘曰擇御卜右採徳用良詢納耆老于我是匡惟¶
賢是師惟道是式箴闕旅賁内頋自勑匪望其度匪愆其¶
則越戒敦儉禮以華國¶
又車後銘曰敬其在路體貌思恭望衡頋轂允填兹容無¶
或好失匪槃于遊頋省厥遺虎尾斯求昭德塞違抑盈以¶
<pb:KR3k0012_SBCK_773-9a>¶
無雖有三晉咸然若虚¶
後漢李尤小車銘曰盆蓋象天方輿則地輪法隂陽動不¶
相離合之嗛(苦琰/切)嘘䟽　通兩輜彰　尊卑從輗之用信¶
義所同¶
梁載暠車馬篇日朝集類蒸烟晚至如吹雪子雲亦何事¶
門巷無車轍¶
太平御覽卷第七百七十三¶
<pb:KR3k0012_SBCK_773-9b>¶
