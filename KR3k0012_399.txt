# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:19.972117
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 399
#+PROPERTY: FILE SB11n0727-399太平御覽-卷之三百九十九.
<pb:KR3k0012_SBCK_399-1a>¶
太平御覽卷第三百九十九¶
　　人事部四十¶
　　　應夢¶
禮記文王丗子曰文王謂武王曰汝何夢矣武王對曰夢¶
帝與我九齡(帝天/也)文王曰汝以爲何也武王曰西方有九¶
國君王其終撫諸文王曰非也古者謂年爲齡齒亦齡也¶
我百爾九十吾與爾三焉(九齡九十年之祥也文王以憂/勤損夀武王以安樂延年與汝)¶
(三者明傳業於/汝汝受而成之)文王九十七而終武王九十三而終¶
左傳僖公下曰楚子玉自爲瓊弁玉纓未之服也先戰夢¶
河神謂巳曰𢌿余余賜汝孟諸之麋¶
又成公上曰鞍之戰晉韓厥夢子與(厥父)謂巳曰避左右¶
故中御而從齊侯邴夏曰射其御者君子也公曰謂之君¶
子而射之非禮也射其左越于車下射其右斃于車中¶
<pb:KR3k0012_SBCK_399-1b>¶
又昭二曰鄭子産聘于晉晉侯有疾韓宣子曰寡君寢疾¶
於今三月矣並走羣望有加而無&KR2716;今夢黄熊入於寢門¶
其何厲&KR0017;也對曰以君之明子爲大政其何厲之有昔堯¶
殛鯀于羽山其神化爲黄熊以入于羽淵實爲夏郊三代¶
祀之晉爲盟主其或者未之祀乎韓子祀夏郊晉侯有間¶
(間愈/也)¶
又昭二曰鑄刑書之歳二月或夢伯有介而行(介甲/也)曰壬¶
子餘殺帶也明年壬寅餘又將殺叚也及壬子駟帶卒國¶
人益懼齊燕平之月壬寅公孫叚卒國人愈懼¶
又昭四曰晉荀吴帥師滅陸渾韓宣子夢文公携荀吴而¶
授之陸渾(宣子韓起文公晉文/公荀吴仲行穆子也)故使穆子帥師獻俘於文¶
宮(欲以/應夢)¶
又昭七曰十二月辛亥朔日有蝕之是夜也趙簡子夢童¶
<pb:KR3k0012_SBCK_399-2a>¶
子羸而轉以歌(轉婉/轉也)旦占諸史墨子曰吾夢如是今而日¶
蝕何也對曰六年及此月也吴其入郢乎終亦弗克¶
漢書曰孝文帝嘗夢欲上天不能進有一黄頭郎推之上¶
天頋見其衣後穿覺而之漸臺見郞鄧通衣後穿即夢中¶
所見也因而寵之¶
又曰衛太子爲江充所譛敗乆之田千秋上急變訟太子¶
寃曰子弄父兵罪當笞天子之子過誤殺人當何罪哉臣¶
甞夢見一白頭翁教臣言是時上頗知太子惶恐無他意¶
乃大感寤召見千秋謂曰父子之間人所難言也公獨明¶
其不然此髙廟神靈使公教我公當遂爲吾輔佐立拜千¶
秋爲大鴻臚¶
又曰韋玄成爲丞相言孝文太后寢園冝如禮勿復修奏¶
可後&KR0010;餘上寢疾夢祖宗譴罷郡國廟上少弟楚孝王亦¶
<pb:KR3k0012_SBCK_399-2b>¶
夢焉上召問匡衡議欲復之衡深言不可¶
東觀漢記曰桓帝時張奐爲武威太守其妻懷孕夢帶奐¶
印綬登樓而歌占曰必生男復臨此郡命終此樓旣而生¶
子猛建安中爲武威太守前郡守邯鄲啇爲猛所殺據郡¶
反爲韓遂所攻自知必死乃登樓自燒而終¶
魏志曰武帝問周宣曰我昨夜夢有青氣自地属天宣曰¶
天下當有貴女子死死時帝巳遣賜甄后璽書文帝復問¶
周宣曰吾夢摩錢文欲令㓕而更明何曰此陛下家事而¶
太后不聽故更明耳時治弟植罪逼於太后也¶
晉書曰明帝時張茂夢得一大象問人曰何祥對曰君爲¶
大郡然而不善或問其故曰象者大獸獸者守也故當爲¶
大郡然象以齒見焚必爲人害後爲吴國内史沈充所害¶
又曰明帝太寧元年王敦謀逆帝與王導温嶠等决計征¶
<pb:KR3k0012_SBCK_399-3a>¶
之敦屯於湖隂帝欲察其營壘乃乗駿馬微行至湖隂敦¶
方晝寢夢日環其城驚起曰此必黄&KR0161;鮮卑奴來何以不¶
&KR0350;之¶
又曰簡文見䜟云晉氏祚盡昌明及孝武之在孕也李太¶
后夢神人謂之曰汝生男以昌明爲字及生東方始明因¶
以名焉簡文后後悟爲之流涕¶
後魏書曰髙祖遷洛謂任城王澄曰朕昨夜夢一老公頭¶
𩯭皓白正理冠服拜立路左朕恠而問之自云晉侍中𥞇¶
紹故此奉迎神爽卑懼似有求焉澄對曰晉丗之亂紹以¶
身衛主殞命御側亦是晉之忠臣於是求其兆域遣使吊¶
𥙊焉¶
又曰莊帝在藩任城王順夢一叚黒雲從西北直來觸東¶
南上日月俱破復翳諸星天地晝闇俄雲消霧解日岀莊¶
<pb:KR3k0012_SBCK_399-3b>¶
帝復閶闔門入登太極殿呼萬&KR0010;者三百官咸加朝服旣¶
&KR0116;占之曰黒雲氣之惡者北方之色必有北敵亂京師日¶
君象月后象星百官象以此言之京邑其當禍乎後如其¶
夢¶
又曰盧元明爲中書侍郎友人王由寓居潁川忽夢見由¶
携酒就之言別因賦詩贈乃覺元明憶其十字云自兹一¶
去後朝市不復遊元明歎曰必有他故經三日果聞爲亂¶
兵所殺尋其曰乃是發夢之夜¶
又曰酈範字丗則范陽𣵠人範甞夜夢隂毛拂踝他日&KR0003;¶
之時齊人有占夢者曰史進云豪盛於齊下矣使君臨撫¶
東𥘿道光海岱必當重牧全齊再禄營丘矣範𥬇而荅曰¶
吾將爲卿必驗此夢果如其言爲青州刺史¶
又曰裴安祖閑居養志不岀城邑曽行值天熱舎於樹下¶
<pb:KR3k0012_SBCK_399-4a>¶
有鷙鳥逐雉雉急投之遂觸樹而死安祖&KR0598;之乃取置隂¶
地徐徐護視良乆得蘇安祖喜而放之後夜夢一丈夫衣¶
冠甚偉着曲領向安祖再拜安祖恠而問之此人云感君¶
前日見放故來謝德聞者異焉¶
北齊書曰張亮字伯德西河隰城人也拜太中大夫薛琡¶
常夢於山上挂絲以告亮且占之曰山上絲幽字也君其¶
爲幽州乎數月出爲幽州刺史¶
又曰宋潁爲凉州刺史潁前妻鄧氏亡後十年夢見白潁¶
拜曰新婦今&KR0013;處分爲髙崇妻故來辭別頴見崇言之¶
祟數日而卒¶
梁書曰&KR0123;士瞻少時夢得一積鹿皮而數之有十一領及¶
覺喜曰鹿者禄也吾當居十一禄乎自其後仕進所莅者¶
九及除二郡心惡之遇疾不肯療普通七年卒於郡¶
<pb:KR3k0012_SBCK_399-4b>¶
梁後略曰&KR0004;賀革之徃江陵也意甚不恱過別御史中丞¶
江革以情告之荅曰吾甞夢主上遍見諸子唯至湘東王¶
所手脫帽以與之此人後必當辟卿其行乎革因頷之遂¶
徃荆州¶
三國典略曰江陵平梁御史中丞沈炯遷長安太祖授儀¶
同三司甚禮待之炯恐太祖愛其文才桓閉門却掃無所¶
交遊時有文草隨即毀弃不令流布甞獨行經漢武通天¶
䑓爲表奏之陳已思歸之意奏訖其夜炯夢見有宫禁之¶
所兵衛甚嚴炯便以情事陳訴聞有人言甚不惜放卿幾¶
日可至&KR0002;一月内見𨵿岀此恐不復由我寤而異之當時¶
以爲怳忽十餘日便有命放還遂與王克等並得東歸¶
又曰隂子春甞爲東莞太守時青州刺史三神念毁壊臨¶
海神廟當座㨂上有一大蛇役夫下擒入於海水爾夜子¶
<pb:KR3k0012_SBCK_399-5a>¶
春夢見一人詣其府云有人見苦&KR0013;壞宅舎旣無所託欲¶
憇此境子春心宻記之經二日方知神念毀廟因辦牲醑¶
立宇祠之數日夢一朱衣人謝曰得君厚惠當以州相報¶
經月餘魏軍欲襲朐山子春預知設伏摧破梁武以爲南¶
青州刺史¶
陳書曰武帝&KR0004;受襌之日其夜有㑹稽人𫝊史普直省夢¶
人自天而下着朱衣武冠導從數十手持板板上有字𫝊¶
視之其文曰陳氏五主三十四年遂凌空而上旦白黄門¶
侍郎孔宗範歎曰吾事去矣其爲子孫憂乎自武帝已後¶
并廢帝五主自永定&KR0004;迄禎明末共三十四年¶
晏子春秋曰景公舉兵將伐宋過太山公夢見二丈夫意¶
怒甚盛公問占夢曰師過太山不用事太山神怒也公問¶
晏子晏子曰非太山之神也宋之先湯與伊尹也湯修以¶
<pb:KR3k0012_SBCK_399-5b>¶
長髯兊上而豐下倨身髙聲(伊/尹)黑短蓬頭而髯豐上兊下¶
僂身下聲公曰然¶
又曰景公田於梧宫夜猶早公坐睡夢有五丈夫北面稱¶
無罪公覺召晏子告所夢公曰我其甞殺無罪歟晏子對¶
曰昔先君靈公田五丈夫駭獸故并斷其頭葬之命曰五¶
丈夫之丘豈此耶命人掘其葬處求之則五頭同穴而存¶
焉公嘉之命吏葬之¶
莊子曰宋元君夜半夢人披髮而窺阿門曰子自&KR0800;之淵¶
爲清江使河北之所漁者豫且得子元君覺召占夢者占¶
之占夢者曰此神龜也君乃刳龜以卜七十鑚而無遺䇿¶
又曰匠石之齊至于曲轅(曲轅/之道)見櫟社樹其大蔽千牛曰¶
是不材之木也故能&KR0002;是之壽匠石歸櫟社見夢曰汝將¶
比予於丈木耶柤梨橘柚果蓏之屬耶實熟則剥(剥擊/也)剥¶
<pb:KR3k0012_SBCK_399-6a>¶
則辱大枝折小枝泄(泄亦/折也)此以其能&KR0002;生者也子求年所¶
可用乆矣乃今得之¶
吕氏春秋曰尹儒學御三年而無得焉夜夢受秋駕於其¶
師時日徃朝其師而謂之曰吾非愛道也恐子之未可教¶
也今日將教子以秋駕(秋駕/御法)尹儒反走北面再拜曰今昔¶
臣夢受之先爲其師言所夢因授秋駕也¶
賈&KR0105;書曰文王晝卧夢人登城而呼巳曰我東北陬之腐¶
骨也速以人君葬我文王曰諾覺召吏使視之信有焉文¶
王曰速以人君葬之吏曰此無主請以大夫禮王曰吾夢¶
中已許之矣奈何背之也¶
桓譚新論曰楊子雲亦言成帝時上甘泉召使作賦子雲¶
爲之卒暴倦卧夢其五藏岀在地以手収内及覺大少氣¶
病一歳卒¶
<pb:KR3k0012_SBCK_399-6b>¶
丗&KR0003;曰王東亭嘗夢人以大筆與之管如&KR0122;子大旣&KR0116;語¶
人云他日當有大手筆事少日烈宗晏駕哀䇿謚議王所¶
作¶
辛氏三𥘿記曰昆明池漢武停舡立之習水戰也中有靈¶
沼神池云堯時治水訖停舡池通白鹿源人釣魚於此綸¶
絕而去夢於漢武求去其鈎明日帝戯於池見大魚&KR0742;索¶
帝曰豈非昔時所夢也取而去其鈎放之¶
愽物志曰靈帝時遼西太守黄翻上言海邊有流屍露冠¶
綘衣感翻夢曰我伯夷弟孤竹君也求見掩藏吏民有嗤¶
者皆死¶
虞翻別傳曰翻注易奏上曰臣都吏陳挑夢臣與道士相¶
遇放髮&KR0013;鹿裘布易六爻燒其三以飲臣臣乞盡吞之道¶
士曰易在天三爻足矣豈臣受命應當知經¶
<pb:KR3k0012_SBCK_399-7a>¶
皇甫謐髙士傳曰桓帝好老子之書夜夢見老子乃詔於¶
陳爲老子立祠¶
三輔决録曰子以去冬脩夜思而未之得也忽然而寢夢¶
此黄髮之&KR0369;姓爲玄明字曰子眞與寐言言必有中(夢中/指言)¶
(褒貶/之事)子授其人子眞評之析微通理善否之間無所依違¶
因命操筆者書之謂之决録¶
襄陽𦒿舊記曰楚襄王與宋玉遊於雲夢之野將使宋玉¶
賦髙唐之事望朝雲之館上有雲氣崪乎直上忽而改容¶
湏&KR0119;之間變化無窮王問宋玉曰此何氣也對曰昔者先¶
王遊於髙唐怠而晝寐夢一婦人曖乎&KR0002;雲煥乎&KR0002;星將¶
行未至如浮如停詳而視之西施之形王恱而問焉曰我¶
帝之季女也名曰瑶&KR0078;未行而亡封巫山之臺精魂依草¶
寔爲莖之媚而服焉則與夢期所謂巫山之女髙唐之&KR0078;¶
<pb:KR3k0012_SBCK_399-7b>¶
聞君遊於髙唐願薦枕席王因而幸之¶
漢武故事曰上自封禪後夢髙祖坐明堂羣臣亦夢於是¶
祀髙祖於明堂¶
列異傳曰吴選曹令史長沙劉卓得病夢一人以白越單¶
衫與之語曰汝着此衫汗即火燒便㓗也覺果有衫在側¶
後汗便火燒之¶
捜神記曰有周擥(力感/切)嘖(音/責)者貧而好道夫婦夜耕息卧¶
夢天公過而哀之勑有以給與司命案録籍此人相貧限¶
不過此唯有張車子應賜錢千萬車子未生請以借之天¶
公曰善曙覺言之於是所爲輙得貲至千萬先時有張嫗¶
者常徃擥嘖家傭賃合有身月滿當孕便遣出生車屋¶
下産得兒主人徃視間言當名汝兒作何嫗曰今在車下夢¶
天告之名爲車子擥嘖乃悟自是居日衰减車子長大冨¶
<pb:KR3k0012_SBCK_399-8a>¶
於周家¶
續捜神記曰承儉者東莞人葬後十年忽夜與其縣令夢¶
云没故民承儉今見劫明府急見救令便𠡠外内裝束往¶
冢上日巳向出天忽大霧對面不相見但聞冢中㕳㕳破¶
棺聲有二人墳上望但霧&KR0115;不見人徃令旣至収得冡内¶
三人墳上二人遂得逸走棺未壊令即使人脩復之即其¶
夜又夢儉云二人雖得走民悉誌之一人面上有青誌如¶
藿葉一人㧻其前兩齒折明府但案此尋覔自得也令從¶
其言追捕皆擒獲¶
又曰宗淵字叔林南陽人𣈆太元中爲尋陽太守有數十¶
頭龜付厨𠡠旦且以二頭作臛便着潘汁甕中飬之其暮¶
夢有十丈夫並着烏布袴褶自反&KR0350;向宗淵叩頭&KR0002;求哀¶
明日厨人&KR0800;二龜其暮復夢八人求哀如&KR0004;宗淵方悟令¶
<pb:KR3k0012_SBCK_399-8b>¶
勿殺明夜還夢見昨八人來跪謝恩於是驚覺明朝自入¶
廬山放之遂不復食龜¶
又曰荆州刺史殷仲堪布衣時在丹徒忽夢見一人自&KR0003;¶
巳是㑹稽上虞人死亡浮喪飄江中明日當至君有濟物¶
之仁豈能見移着髙燥處則恩及枯骨殷明日與諸人共¶
江上看果見一棺逐水流下飄飄至殷坐處令人牽取題¶
如夢所即移着崗上酹以酒飯其夕又夢此人來謝恩¶
又曰嘉興徐㤗㓜喪父母叔又隗養之甚於所生隗病侍¶
甚謹三更中夢二人乗舡持箱上㤗床頭發箱出簿書示¶
曰汝叔應死㤗即於夢中下地叩頭良乆曰汝縣有同姓¶
名人不㤗思得語&KR0017;云有張隗不姓徐此人云亦可強逼¶
念汝能事叔父當爲汝受之遂不復見¶
異苑曰髙平檀茂崇以義熙中䘮亡其母沛郡劉氏畫眠¶
<pb:KR3k0012_SBCK_399-9a>¶
夢見崇手捉團扇云崇年命未盡撗&KR0013;災厲方永違離今¶
以此扇奉別母涕驚覺果於屏風門得扇上皆如踟跦網¶
絡撫執悲慟¶
又曰海陵如睪縣東城村邊海岸崩見一古墓有方頭&KR0238;¶
棺以朱題云七百年墮水元熹二十年墜於縣巘和蓋從¶
潮漂沉輒泝流還依夲處村人朱護等異而啓之見老姥¶
年可七十許璠頭着袿(古携/切)𩯭髮皓白不殊生人&KR0107;髻衣¶
服粲然&KR0002;新送終噐物枕屨悉存護乃齎酒酺施于柩側¶
爾夜護婦夢見姥云向獲名貺感至無已但我墻屋毀廢¶
骸形飄露今以直一千託爲治護也置錢便去明覺果得¶
即用改殮移于髙阜焉¶
述異記曰陳留周氏婢民與入山取樵忽夢見一女子曰¶
吾目中有刺煩爲抜之當有厚報此婢乃見朽棺髑髏草¶
<pb:KR3k0012_SBCK_399-9b>¶
生眼中便爲抜草即於某處得一𩀱金指環¶
靈䰟志曰濡湏口有一大舶舩覆在水中水小時便出見¶
甞有漁人夜𪧐其傍以舩繫之但聞筝笛絃管之音夢人¶
驅遣云勿近官妓此人驚&KR0116;即移舩去傳云是曹公載妓¶
舡覆于此于今存在¶
智瓊傳曰弦超字義超夢神女從之自稱天上玉女姓成¶
字智瓊早喪父母天帝&KR0598;之遣令得下嫁如此三四旦覺¶
寤欽想顯然來遊乃駕輜軿車從八婢自言我天帝玉女¶
遂爲夫婦贈詩二百餘言又著易七卷超皆能通其旨¶
太平御覽卷第三百九十九¶
