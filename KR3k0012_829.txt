# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:49.365777
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 829
#+PROPERTY: FILE SB11n0727-829太平御覽-卷之八百二十九.
<pb:KR3k0012_SBCK_829-1a>¶
太平御覽卷第八百二十九¶
資産部九¶
　　商賈　&KR0018;販　傭賃¶
　　檐　舂¶
　　　　商賈¶
左傳僖公下曰&KR0087;師及滑鄭商人&KR0076;髙將市於周遇之以¶
乗韋先牛十二犒師(啇行賈也乗四韋先韋乃入牛/古者將献遣於人必有以先之)曰寡¶
君聞吾子將歩師出於敝邑敢犒從者不腆敝邑爲從者¶
之淹居則具一日之積(腆厚也淹乆也/積芻末菜薪)行則備一夕之衛¶
且使遽告于鄭(遽傳/車)¶
又宣公下曰荆尸而舉(荆楚也尸陳也楚武王始/更爲北陳法遂以爲名也)商農工¶
賈不敗其業而卒乗輯睦(歩曰卒/車曰乗)事不奸矣(奸犯/也)¶
又成公下曰荀罃之在楚鄭賈人有將寘諸禇中以出旣¶
<pb:KR3k0012_SBCK_829-1b>¶
謀之未行而楚人謂歸之賈人如晉荀罃善視之如實出¶
巳賈人曰吾無其功敢有其實乎吾小人不可以厚誣君¶
子遂&KR0244;齊¶
左傳昭元曰魯曽阜曰賈而欲贏而惡&KR0349;乎(言譬如啇賈/求贏利者不)¶
(淂惡諠/&KR0349;之声)¶
又昭公曰子干歸韓(宣/子)問於叔向曰子干其濟乎對曰難¶
宣子曰同惡相求如市賈焉何難(宣子謂弃疾親恃子干/共同好惡故言如市賈)¶
(同利以/相求)對曰無與同好誰與同惡(言弁疾本不與子干/同好則亦不得同惡)¶
又昭公六曰臧㑹奔郈郈魴假使爲賈正焉(郈在東平无/塩縣東南魴)¶
(假郈邑大夫賈正掌貨/物使有常賈&KR0002;市吏)¶
又昭公十六年曰鄭子産對韓宣子曰昔我先君桓公與¶
商人皆岀自周(鄭本在周畿内桓公/東遷并與啇人俱)庸次比耦(庸用也/次更相從)¶
(耦/耕)以艾殺此地斬之蓬蒿藜藿而共處之丗有盟誓以相¶
<pb:KR3k0012_SBCK_829-2a>¶
信也曰爾無我叛我無強賈(无強市/其物)母或匄奪爾有利市¶
寳賄我勿與知恃此質誓故能相保以至於今今吾子以¶
好來辱而謂敝邑強奪商人是教敝邑背盟誓也毋乃不¶
可乎¶
又定公下曰衛王孫賈曰苟衛國有難工商未甞不爲患¶
使皆行而後可(欲以激/怒國人)公以告大夫乃皆將行之¶
史記曰吕不韋傳曰不韋陽翟大賈人也徃來販賤賣貴¶
家累千金¶
又曰白圭周人也與僮僕同苦樂趨時&KR0002;猛獸摯鳥之發¶
故曰吾治告生産猶伊尹吕尚之謀孫呉用兵商鞅行法¶
是也其智不足以權變勇不足以英斷仁不能以取予強¶
不能有所守雖欲學吾術終不告之矣盖天下言治生者¶
祖白圭也¶
<pb:KR3k0012_SBCK_829-2b>¶
又曰齊俗賤奴虜而刁間獨爱貴之桀&KR0219;奴人之所患也¶
唯刁間収取使之逐漁塩商賈之利或連&KR0016;交守相然愈¶
益任之終得其力起冨數千萬故曰寕爵無刁(孟康曰刁/間能畜豪)¶
(奴奴或有連車&KR0016;交守相奴自謂寕欲免去作/民有爵耶无將止爲刀氏作奴乎无發声助也)言其能使¶
豪奴自饒而盡其力也¶
漢書曰髙祖詔曰賈人無得衣錦繡綺&KR1796;絺&KR0290;操兵&KR0016;馬¶
又曰陳稀反上聞狶將皆故賈人曰吾知與之乃多以金¶
購狶將狶將多降¶
又曰周人之巧失爲趨利喜爲商賈富人則商賈爲利¶
又曰通財鬻貨曰商¶
又諺曰以貧求富農不如工工不如商刺繡文不如&KR0029;市¶
門此言末業貧者之資也貪賈三之廉賈五之(貪賈未當/賣而賣末)¶
(可買而買故得利少而十得其三/廉賈貴乃賣賤乃買故十得五也)¶
<pb:KR3k0012_SBCK_829-3a>¶
魏志曰王烈字彦考於時名聞在邴原管寜之右辟公孫¶
度長史以商賈白穢太祖命爲丞相&KR0122;徴未至卒也¶
齊書曰范雲爲始興内史入境撫以恩德罷去亭候&KR1342;賈¶
露&KR0043;¶
梁書曰陸驗少而貧&KR0002;落拓無行邑人郁&KR0123;卿者甚富驗¶
傾身事之&KR0123;卿貸以錢米驗借以商販遂致千金因出郡¶
下散貲以事權貴¶
北史曰和士開母喪託附者咸徃喪哭鄴中富商丁周嚴¶
興等並爲義孝有一士人在&KR0152;限封孝琰入弔岀謂人曰¶
嚴興之南丁周之北有一朝士號叫甚哀聞者傳之士開¶
知而大怒¶
管子曰商人通賈倍道兼行以夜續日千里而不逺者利¶
在前也¶
<pb:KR3k0012_SBCK_829-3b>¶
魯連子連却&KR0087;軍平原君欲封之終不肯受平原君乃¶
置酒酒酣起前以千金爲壽先生&KR0015;曰所貴天下之士者¶
爲人排患釋難解人之締結即有取是商賈之事連不忍¶
爲也¶
尸子曰子貢衛之賈人也¶
韓子曰鄙諺曰長&KR0209;善舞多資善賈此言多資易爲工也¶
又曰&KR0087;韓攻魏昭夘西&KR0003;罷之齊荆攻魏夘東&KR0003;罷之魏¶
襄王養之以五車將軍(養以五乗/使爲將軍)夘曰伯夷以將軍葬於¶
首山之下而天下曰夫以伯夷之賢與其稱仁而以將軍¶
葬是手力不掩也今臣罷四國之兵而王乃與臣五乗此¶
其稱功猶嬴勝而履屩(嬴利也謂賈也嬴利倍勝今以薄/賞報大功猶嬴勝之人履屩也)¶
淮南子曰賈多端則貧工多&KR0458;則窮心不一也(賈多端/非一)¶
國語曰晉叔向對韓宣子曰夫絳之冨商韋藩木楗以過¶
<pb:KR3k0012_SBCK_829-4a>¶
於朝(韋藩韋蔽前/也木楗木檐)唯其功庸少也(言无功庸雖冨不/得服朝服過於朝)而能¶
金玉其車文錯其服(文文纎縷也言商之財足以金玉其/車文錯其服以无爵位故不得爲其)¶
(上爲藩/木楗是)能行諸侯賄(言其財賄足/以交於諸侯)而無㝷尺之禄無大績¶
於民故也(績功也八/尺曰尋)¶
又曰齊管仲曰昔聖王處商就市井夫商羣萃而州處察¶
其四時(四時所用/者豫資之)而&KR0101;其郷之資(&KR0101;親資財視/其貴賤有無)以知其市¶
之賈負任檐何(脊曰&KR0018;肩曰/檐任抱何揭)服牛軺馬以周四方(周/偏)以其¶
所有易其所無市賤鬻貴(市取/鬻賣)旦暮從事於此以&KR0346;其¶
子弟相語以利相示以頼(頼/嬴)相陳以知賈少而習焉其心安¶
焉不見異物而遷焉是故其父兄之教不肅而成其子弟¶
之學不勞而能夫是故商子&KR0106;爲商¶
又曰越大夫種曰臣聞之賈人(賈人買賤/賣貴者)夏則資皮冬則¶
資絺(絺&KR0081;精曰/絺麄曰綌)旱則資舟水則資車以待乏也¶
<pb:KR3k0012_SBCK_829-4b>¶
白虎通曰商賈何謂也商之爲言&KR0244;其逺近度其有無通¶
四方商賈之爲言固也固有用物以待民來以求其利者¶
也¶
論衡曰揚子雲作法言蜀冨賈人賷錢十萬願載於書子¶
雲不聽夫富無仁義之行猶園中之鹿欄中之牛安得妄¶
載¶
異苑曰晉陵曲阿楊晚資財數千萬三呉人召取直爲商¶
估治生輒得倍冝或行長江卒遇暴風及刼盗者&KR0002;捉晚¶
錢多&KR0023;免濟晚死後先所埋金悉移去隣人陳家嘗¶
晨起見門外忽有百許萬鏹封題是楊晚姓字然後知財¶
物聚散必由天運¶
　　　　　　&KR0018;販¶
禮記曲禮曰夫禮者自卑而尊人雖&KR0018;販者必有尊也而¶
<pb:KR3k0012_SBCK_829-5a>¶
况冨貴乎(負販者尤輕恌志/利冝&KR0002;無禮然)¶
尚書大傳曰舜販於須丘¶
漢書曰灌嬰睢陽販繒者¶
&KR0003;苑曰鮑叔身死管仲舉上袵而哭之泣下如&KR0040;從者曰¶
非君臣父子也管仲曰非夫子所知也吾嘗與鮑子貧販¶
於南陽吾三辱於市不以我爲怯知我故有所明也¶
魏志曰弘農董遇字季直性質訥而好學興平中&KR0028;中擾¶
亂與兄季忠依將軍叚煨耒耜負販而常挾持經書投¶
閑習讀其兄&KR0015;之而不改¶
後魏書曰景穆季年頗親近左右營立田園以収其利髙¶
允諌曰夫天下者殿下之天下冨有四海何求而不&KR0023;而¶
乃與販夫販婦競此尺寸¶
　　　　　傭賃¶
<pb:KR3k0012_SBCK_829-5b>¶
左傳襄公二十七年曰崔氏之亂(在二十/五年)申鮮虞求奔僕¶
賃於野以喪莊公(爲齊莊/公服喪)冬楚人召之遂如楚爲右尹(傳/言)¶
(楚能/用賢)¶
史記曰倪寛貧無資用常爲弟子都養時間行傭賃以¶
給衣食行常帶經止息則誦習之¶
又曰范睢微時弊衣間歩見須賈須賈見之驚曰叔今何¶
事范睢曰臣爲傭賃賈哀之留與坐飲食乃取一綈&KR0129;以¶
賜之¶
漢書曰欒布梁人彭越爲家人時常興布遊窮困賣傭於¶
齊爲酒家保數嵗別去而布爲人所略賣爲奴¶
又曰匡衡字稚圭東海人父丗農夫至行衡好學家貧傭¶
作以供資用¶
後漢書曰鄭均好黄老書兄仲爲縣遊徼頗受禮遺均數¶
<pb:KR3k0012_SBCK_829-6a>¶
諌止不聽即脫身爲傭歳餘得錢帛歸以與兄曰物盡可¶
復得爲吏坐&KR0141;終身&KR0162;弃兄感其言遂爲廉㓗¶
謝承後漢書曰施延字君子少爲諸生明於五經家貧母¶
老周流傭賃避地於廬江臨湖縣種&KR0050;後復到呉郡海塩¶
取卒月直賃作半路亭下以養其母是時呉㑹未分山隂¶
馮敷爲督郵到縣延持箒徃敷知其賢者下車謝使入亭¶
請與飯食訖脫衣與之餉餞不受¶
華嶠後漢書曰范式爲荆州刺史友人南陽孔嵩家貧親¶
老乃變名姓傭爲新野阿里街卒式行部到新野而縣選¶
嵩爲道騶迎式式見而識之呼嵩把臂謂子曰非孔仲山¶
&KR0088;對之歎息語及平生曰昔與子俱曳長&KR0322;遊集帝學吾¶
蒙國恩致位牧伯而子懷道隱身處於卒伍不亦惜乎昔侯嬴¶
長守於賤業晨門肆志於抱&KR0028;子居九夷不患其陋貧者¶
<pb:KR3k0012_SBCK_829-6b>¶
士之冝豈爲鄙哉勑縣代嵩嵩以爲先傭未竟不肯去¶
東觀漢記曰公沙穆來遊大學無資糧乃變服客傭爲呉¶
祐賃春祐與語大驚遂共定交於杵臼之間¶
又曰&KR0004;梁鴻於大家單伯通家傭舂爲事歸其妻具食不¶
敢於鴻前仰視舉案常齊眉伯通察而異之曰彼傭能使¶
其妻敬之¶
又曰班超字仲升家貧恒爲官傭冩書嘗輟書投筆歎曰¶
大丈夫當効傅介子張騫立功異域以取封侯安能乆事¶
筆硯乎¶
呉志曰闞澤字德潤㑹稽山隂人也家丗農夫至澤好學¶
家貧無資常與人傭書以供&KR0083;筆所冩旣畢誦讀亦周¶
齊書曰張敬兒之爲襄陽府將也家貧毎休假輙傭賃自¶
給嘗爲城東呉泰家檐水通泰所愛婢事發將&KR0013;泰殺逃¶
<pb:KR3k0012_SBCK_829-7a>¶
賣棺材中以盖加上乃免¶
又曰王僧孺篤愛墳籍家貧常傭書以養毎冩畢諷誦亦¶
了¶
又曰馮道根少&KR0012;家貧傭賃以養母行得甘肥未嘗先食¶
必遽還以遺母¶
南史曰呉逵經飢荒男女死者三十人唯逵夫妻&KR0023;全家¶
徒四壁立冬無&KR0013;袴晝則傭賃夜則伐木燒塼妻亦同逵¶
此誠無有懈倦¶
漢皇德頌曰侯瑾字子瑜燉煌人少&KR0012;貧依宗人居性篤¶
學&KR0106;慵作爲資暮還&KR0186;&KR0353;柴讀書¶
　　　　　檐¶
釋名曰檐任也力所勝任也¶
後漢書曰趙孝字長平父普王莽時爲田禾將軍任孝爲¶
<pb:KR3k0012_SBCK_829-7b>¶
郎毎告歸常白衣步擔從長安還欲止郵亭亭長先時聞¶
孝當過以有長者客掃洒待之孝旣至不自名長不肯内¶
問曰聞田禾將軍子當從長安來何時至乎孝曰㝷到矣¶
於是遂去¶
東觀漢記曰馬成爲郯令上征河北成嬴衣歩檐渡河詣¶
上¶
魏志曰曹休年十餘&KR0010;喪父獨與一客檐喪假葬携將老母¶
渡江至呉¶
魏略曰吴禧字子牙京兆人也丗單家貧少好學&KR0004;平中三¶
輔亂禧南客荆州不以荒擾擔&KR0018;經書毎以採稆餘日則¶
誦習之¶
晉書曰郭文字文舉少愛山水尚嘉遁洛陽䧟乃歩(擔入/呉興)¶
餘姚大辟山中獵者時徃&KR0009;&KR0043;文夜爲檐水而無勌色¶
<pb:KR3k0012_SBCK_829-8a>¶
又曰譙秀字元彦在蜀遇范賁蕭敬相繼作亂秀乃避難¶
宕渠郷里宗族旅慿之者以百數秀年出八十衆欲代¶
之&KR0018;檐秀曰各有老弱當先營護吾氣力猶足自堪豈以垂¶
朽之年累諸君也¶
又曰王澄字平子兄衍妻郭氏性貪鄙欲令婢路上檐糞¶
澄年十四諌郭以爲不可¶
又曰董養字仲道見洛陽東北歩廣里地䧟有二鵝出焉¶
其蒼者飛去白者不能飛知白者國家之象頋謂謝阮季¶
曰易稱知幾其神君等可&KR0055;藏矣乃與妻荷檐入蜀莫知¶
所終¶
齊書曰桓康隨武帝在贑縣㤗始&KR0004;武帝起義爲郡所縶¶
衆皆散康裝檐一頭貯穆后一頭貯文惠太子竟陵王子¶
良自&KR0018;置山中與門客蕭欣祗等四十餘人相結破郡獄¶
<pb:KR3k0012_SBCK_829-8b>¶
出武帝¶
梁書曰司馬申太清之難父母俱没因此自擔土菜食終¶
身¶
後魏書曰髙允性好文學擔笈&KR0018;書千里就業方言曰嬴¶
旅荷騰擔也齊楚陳宋之間曰嬴燕之外郊越之東甌呉¶
之外鄙謂之旅南楚謂之嬴自&KR0028;而西隴冀以徃謂之荷¶
凡以驢馬駝載物者謂之負他(音/大)亦謂之荷(郭璞注曰今/江東單檐兩)¶
(頭物爲騰莊子嬴糧起之/擔者用膂力因以名之)¶
先賢行狀曰平原王烈字彦考國中有(盗牛/者牛)主得而放之¶
盗者曰子旣放我幸無使王烈聞之間年國中行路老父¶
負檐重有人代檐行數十里至家而去問姓名不語頃之¶
老父失劒於路有人得而守之至暮劒主還見之乃代檐¶
人也老父曰子前代吾檐不得姓名今復守吾劒子誠賢¶
<pb:KR3k0012_SBCK_829-9a>¶
人可語吾姓名以告王烈使人問之乃昔時盗牛人也烈¶
使國人表其廬而異焉¶
　　　　　舂¶
&KR0003;文曰舂擣粟也¶
周禮地官下曰舂人掌供禾物¶
禮記擅弓上曰隣有喪舂不相(鄭玄曰相以/音聲相助)¶
榖梁傳文公曰禮宗廟之事君親割夫人親舂¶
漢書刑法志曰罪人獄巳決充爲城旦舂滿三歳爲&KR0017;¶
薪白粲¶
漢書曰吕后囚戚夫人永巷令舂¶
又曰陳咸爲南陽太守所居以殺伐立威豪猾吏乃大姓¶
犯法論輸府爲地臼木杵舂不中程輒加罪笞¶
又曰江都王建宫人八子有過者輒令羸立或繫居樹上¶
<pb:KR3k0012_SBCK_829-9b>¶
或脫鉗以鈆杵舂不中程輒掠之¶
又曰楚王戊與呉通謀申公曰生諌之不聽乃胥靡之使¶
杵臼雅舂于市(晉灼曰胥相靡隨右左/坐輕刑名也雅正杵舂)¶
南史曰梁武丁貴嬪徳后醋忌遇貴嬪無道使曰舂毎¶
中程&KR0002;有助者¶
後魏書曰髙祐爲西兖州刺史鎮滑䑓令一家之中自立¶
一碓五家之外共造一井以給行客不聽婦人&KR0009;舂取水¶
莊子曰&KR0244;百里者&KR0043;舂糧¶
淮南子曰量粟而舂數米而炊可以治家而不可以治國¶
傳子曰夷吾爲政士三妻者逐於境外女三嫁者入於舂¶
&KR0032;也¶
國語曰天子禘郊之事必自射其牲(牲/牛)王后必自舂粢諸¶
侯宗廟之事必自射牛刲羊擊豕(封刺/擊殺)夫人必自舂其盛¶
<pb:KR3k0012_SBCK_829-10a>¶
(自器曰盛上言粢/下言盛牙其文也)〇丗本曰雍父作舂(宋襄公注曰雍/父黄帝臣也)¶
吕氏春秋曰赤冀作舂¶
桓子新論曰宓犧之制杵臼萬民以濟及後人加巧因延¶
力借身重以踐碓而利十倍杵臼又復設機&KR0028;用驢嬴牛¶
馬及役水而舂其利乃且百倍¶
崔贛易林曰蹇之革曰折挺舂稷君不得食頭養病根無¶
益於病¶
嚴欣期交州記曰糠頭山在合浦海口傳云越王舂米於¶
此積糠所成¶
石虎鄴中記曰有舂車作木人反行碓於車上動則木人¶
踏碓舂行十里成米一斛¶
俗記曰王慶孫爲襄陽都督後之鎮爾時&KR0198;中蠻盛断道¶
縳得王去將還家語王云汝是貴人試作貴人行看驅逼¶
<pb:KR3k0012_SBCK_829-10b>¶
不得巳王便行蠻以其貴人不堪苦使令與婦女共碓下¶
舂¶
王褒僅約曰事訖休息當舂一石¶
嶺表異録曰廣南有舂堂以渾木刳爲槽一槽兩邊約十¶
杵男女間六以舂稻糧&KR0251;磕槽舷皆有遍拍槽聲&KR0002;鼓聞¶
于數里雖思婦之巧弄秋砧不能比其流亮也¶
太平御覽卷第八百二十九¶
