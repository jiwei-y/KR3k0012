# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:01.678102
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 52
#+PROPERTY: FILE SB11n0727-052太平御覽-卷之五十二.
<pb:KR3k0012_SBCK_052-1a>¶
太平御覽卷第五十二¶
　地部十七¶
　　　　　石下¶
西京雜記曰竇太后在家嘗有白鷰䘖石大如指墮后績¶
筐中后取石剖爲二其中有文曰母天地后乃合之遂不¶
復開後爲皇后常并置璽中爲天璽¶
又曰五鹿充宗受學於弥成子弥成子少時常有人遇巳¶
授以文石大如鷄&KR0401;成子吞之遂大明悟爲天下通儒成¶
子後病吐出此石授充宗充宗復吞又爲明學¶
又曰漢武昆明池養魚往往飛去後刻石爲鯨魚致水中¶
乃不飛去毎至當雨魚當鳴吼¶
顧凱之啓蒙記曰零陵郡有石鷰得風雨則飛如眞¶
鷰¶
<pb:KR3k0012_SBCK_052-1b>¶
潯陽記曰石鏡山東一圓石懸崖明浄照人毫細必¶
察¶
幽明録曰宫亭湖邊傍石間有石數枚形圎&KR0002;鏡明可鑑¶
人謂之石鏡後人過以火燎一枚今不復明其人眼遂失¶
明¶
&KR0067;仲雍湘州記云應陽縣蔡子池南有石臼云是蔡倫&KR0083;¶
臼¶
王歆之南康記曰歸美山山石紅丹赫&KR0002;采繪峩峩秀上¶
切霄隣景名曰女媧石大風雨後天澄氣靜聞絃管聲¶
拾遺記曰貟嶠山東有雲石廣五百里駮落如錦扣之片¶
片蓊然雲起¶
又曰魏明帝時太山下有連理文石髙十二丈狀如枯樹¶
其文色彪發似人雕鏤自下及上皆合百餘歩及魏明帝¶
<pb:KR3k0012_SBCK_052-2a>¶
之始稍&KR0116;相近如&KR0031;闕也土石隂&KR0011;魏爲土德斯爲靈¶
交州記曰有浮石山在海中虛輕可以磨脚煑飲之止渇¶
洞&KR0256;記元鼎中條支國貢馬石以和九轉丹有髪白者以¶
此石拭之應手而黒¶
顧野王瑞應圖曰石華者石生華也¶
劉澄之江州記曰興平縣蔡子池南有石穴深二百許丈¶
石青色堪爲書硯¶
蜀中記云隗叔通&KR0068;人也性至孝母毎食必湏江水通每¶
汲江中石爲之出今江中有石號孝子石¶
十洲記曰流洲在西海中上多積石名爲昆吾石治其石¶
成䥫作釰光明照洞如水精狀割玉物如切泥&KR0095;焉¶
益州記龍盤山有一石長四十丈髙五丈當中有户及扉¶
&KR0002;人掩閇古老相傳爲玉女房¶
<pb:KR3k0012_SBCK_052-2b>¶
石虎鄴中記曰孟津河東去鄴城五百里有濟北郡榖城縣¶
有&KR0150;城山是黄石公所葬處有人登此山見崩土中有文石¶
石文鮮明虎使採取以治宫殿又免榖城令不奏聞故也¶
㝷陽記曰落星石在宫亭湖中周廻百餘歩髙五丈上生¶
竹木¶
武昌記曰陶太尉廟東有盤龍石舊傳云龍盤於此石¶
梁州記&KR0198;陽城泝漢上十五里有諸&KR0081;武侯所鎭在漢水¶
南背山向水門前累石以爲陣¶
荆州圖曰冝都有穴穴有二大石相去一丈俗云其一爲¶
陽石一爲隂石水旱爲災鞭陽石則雨鞭隂石則晴即廪¶
君石是也但鞭者不壽人頗畏之不肯治也¶
丹陽記曰石頭城西有唐頽石王敦害周伯仁之所¶
又曰湖熟縣晉惠帝永寧二年湖中有大石去渚二百歩¶
<pb:KR3k0012_SBCK_052-3a>¶
浮來登岸百姓驚觀咸曰石來明年果有石氷入楊州¶
裴淵廣州記曰甘泉縣平野中&KR0012;石挺起峯秀入雲連石¶
相接無異棟宇¶
安城記曰石室中有素石數斛狀如雀頭甘&KR0243;虚脆殆可¶
噉¶
曹叔邪異物志曰豫章有石黃白色而理踈以水灌之便¶
熱以鼎加其上炊足以熟冷則灌之雷煥以問張華華曰¶
然石也¶
漢官儀曰馬伯苐登泰山見石二枚一是武帝時石用五¶
車載不能上因置山中爲屋號五車石一是刻號記功德¶
立壇上¶
王昭之始興記曰勞口北有逃石一名靈石晉水和中有¶
二飛仙衣冠自來憩此石旬日乃去之¶
<pb:KR3k0012_SBCK_052-3b>¶
盛弘之荆州記曰臨賀郡有青石上有磨刀斧迹春夏明¶
浄秋冬蕪穢云是雷磨石¶
又曰築陽粉水口有一石下不測岀地尺餘圍可三尺色¶
極青其上如斫明可以鑒人相傳以爲殞星縣西有&KR0012;石¶
挺出其下臨潭曠有見根者如竹根¶
又曰樊重母畏雷爲石室避之悉以石爲階砌今猶存¶
又曰臨賀馮乗縣東五里有故縣廟相傳漢淮南王安&KR0013;¶
誅其子奔迸來至一夜忽化爲石人當縣門而立百姓怪¶
而觀之其迫察者手足無不瘡爛¶
述異記曰鏡湖俗傳軒轅氏鑄鏡於湖邊今有軒轅磨鏡¶
石石上常㓗不生蔓草¶
輿地志曰㑹稽秦望山始皇刻石前有石廣數丈云是始¶
皇坐之石兩邊有方坐八所云是丞相巳下坐石故今有¶
<pb:KR3k0012_SBCK_052-4a>¶
丞相石之名¶
玄中記曰天下之強者東海之沃燋石焉方三萬里海水¶
灌之随盡故水東流而不盈¶
又曰玉門之西南有一國國中有山山上有廟國人歳歳¶
岀石(子林/切)數千枚名爲霹&KR0430;　從春雷而　減至秋¶
盡¶
鄱陽記曰錢倉石在饒州西一百里石形如倉囷昔漁人¶
夜宿石下忽見石開窺其石中有錢取之盈艇而去因爲¶
名¶
郡國志云乞子石在馬湖南岸東石腹中岀一小石西石¶
腹中懷一小石故僰人乞子於此有驗因號乞子石¶
又曰思州金雞石每有雞金色鳴於石上¶
又曰仙人石曽有仙人飛下此石一曰仙人牀¶
<pb:KR3k0012_SBCK_052-4b>¶
又曰恊州弄棟縣蜻蛉水下有石猪峯有石猪母子數十¶
頭云夷人昔牧於此猪化爲石今夷人不敢於此牧¶
又曰儋州昌化湖明山山有二石如人形云有兄弟二人¶
向海捕魚因化爲石號曰兄弟石也¶
又曰桂州興安縣有卧石一枚其形似人而舉體青黄隱¶
起而謂之石人可以祈雨小舉則雨小大舉則雨大¶
又曰貴州有洞池周十數丈下有石牛時出池間歳旱民¶
殺牛祈雨以血和泥塗牛即雨盡即晴以爲恒¶
馬嶺山嶠多虺蛇毒殺人有泠石可以解之屑着瘡内即¶
活¶
又曰梁州女郎山張魯女浣衣石上女便懷孕魯謂邪&KR0075;¶
乃放之後生二龍及女死將殯柩車忽騰躍昇此山遂葬¶
焉其水旁浣衣石猶在謂之女郎山¶
<pb:KR3k0012_SBCK_052-5a>¶
又曰郴州城北七十里有話石山&KR0012;石特竦仙人於此處¶
談話¶
輿地志曰南陵縣有女觀山俗傳云昔有婦人夫官於蜀¶
屢愆秋期憂思感傷登此騁望因化爲石如人之形所牽¶
狗亦爲石今狗形猶存¶
愽物志曰鸛水鳥也伏&KR0401;時數入水&KR0401;冷取礜周圍繞&KR0401;¶
以助暖氣¶
華陽國志汶山有鹹石煎之得塩¶
異苑曰勝滕放太元&KR0004;枕文石枕卧忽暴雨震其所枕傍¶
人莫不懾而放微&KR0116;有聲¶
又曰永康王曠井上有一洗石時見赤氣後有二胡人&KR0009;¶
宿忽求買之曠恠所以未及度錢子婦孫氏覩二黃鳥闘¶
於石上疾往掩取變成黃金胡人不知索市逾急旣得橦¶
<pb:KR3k0012_SBCK_052-5b>¶
破内止有二鳥處¶
劉敬叔異苑曰晉武帝時呉郡臨平岸崩岀一石鼓打之¶
無聲以問張華華曰可取蜀中桐材刻作魚形扣之則鳴¶
於是如言之聲聞數十里¶
異物志曰夷州&KR0095;無銅鐵磨礪青石以作弓矢此石砮楛¶
矢之&KR0124;¶
物理論曰&KR0095;精爲石石氣之核也氣之生石猶人筋絡之¶
生&KR0050;牙也¶
博物志曰桃林在弘農湖縣休牛之山有石焉曰帝臺之¶
棊也五色而文狀鶉&KR0401;焉¶
遊名山志曰芙蓉渚有聳石頭如初生芙蓉色皆青白¶
山海經曰燕山多嬰石言似玉有采嬰帶所謂燕石也¶
又曰錢來之山多洗石&KR0002;澡洗可以磢去垢也¶
<pb:KR3k0012_SBCK_052-6a>¶
水經注曰象林郡功曹姓區有子名連攻縣殺令自號爲¶
王值世亂離林邑遂立後乃襲代傳位子孫三國鼎争未¶
有所附呉有交&KR0095;與之隣接進侵夀泠以爲壃界自區連¶
以後國無文史先其纂代世數難詳宗胤滅絶無復種裔¶
外孫范熊代立人情樂推後熊死子逸立有范文曰南西¶
捲縣夷帥稚夷奴也文爲奴時山邊牧羊於澗水中得兩¶
鯉魚隱藏持歸䂓欲私食郎知檢其魚大慙懼詐云將礪¶
石還非爲魚也郎至魚所見是兩石信之而去文始異之¶
石有䥫文入山中就石治䥫鍜作兩刀舉刃向鄣因呪曰¶
鯉魚變化治石成刀斫石鄣破者是有靈神文當治此爲¶
國君王斫不入者是無神靈進斫石鄣如龍淵干將之斬¶
蘆藁由是人情漸附今斫石尚在魚刀猶傳子孫¶
又曰澧水出武陵充縣東逕臨澧零陽二縣故界水之南¶
<pb:KR3k0012_SBCK_052-6b>¶
岸白石&KR0031;丘厥狀類人髙各三十丈周四十丈古老相傳¶
言昔充縣尉與零陽尉共論封境因相傷害化而爲石¶
劉義慶幽明録曰陽羡縣小吏呉龕有主人在溪南嘗以¶
一日掘頭舡過水溪内見一五色浮石取内床頭至夜化¶
成一女子也¶
又曰冝都建平二郡之界有五六峯參差玄岀上有&KR0029;石¶
如二人像攘&KR0209;相對俗謂二郡督郵争界於此¶
楊雄蜀本紀曰秦王獻五美女於蜀王蜀王遣五丁迎五¶
女見大虵入山空中五丁引虵山崩五女上山化爲石¶
又曰武都丈夫化爲女子顔色美好盖山之精也蜀王娶¶
以爲妻無幾物故於成都郭中葬之以石鏡一枚徑一丈¶
髙五尺¶
鄧析書曰譬猶拯溺而硾之以石救火而投之以薪¶
<pb:KR3k0012_SBCK_052-7a>¶
世&KR0003;曰武昌陽新縣北山上有望夫石狀&KR0002;人立者傳云¶
昔有貞婦其夫從役遠赴國難携弱子餞送此山立望而¶
化爲石¶
兵書曰軍中地生石將可以乆居¶
史記曰以石投水莫之逆也¶
雜五行書曰婦姑闘諍取石重六十斤埋門外即罷¶
荀伯子臨川記云石原狀似倉廪其内可容千斛&KR0338;口開¶
則歳儉閉則年豊¶
又曰石龍山有巖其下有石形隱起似龍頭尾長一丈二¶
尺¶
地理記云有鱗甲因號爲石龍¶
又曰石鼓在冝黄水邊狀如鼔&KR0305;闊九尺長一丈四尺四¶
寸¶
<pb:KR3k0012_SBCK_052-7b>¶
又云圎浄如鼓因以鼔爲名焉¶
又曰破石髙五尺在冝黄水邊¶
又云有女人水次浣濯爲蛟所牽入石中經數日雷擊石¶
破見死蛟及女人屍浮出因號爲破石¶
又曰浮石其石居汝水中心或水汎漲髙岸皆没此石居¶
然不没因以爲名之¶
又曰落峭石去飛猿館一百一十五里在飛猿水巍峩嵌¶
空數里可望即謝靈運詩云朝發悲猿嶠暮&KR0043;落峭石是¶
其處也¶
始興記云營口東岸有石四方而可髙百仞其狀&KR0002;臺故¶
名臺石又林水岀焉其臺旁有石室室前盤石上行列十¶
甕皆盖以青盆悉是銀製有人過者但得開&KR0026;而不可取¶
之則悶絶&KR0002;死封丘之奴竊二枚爲大虵所害即不知其¶
<pb:KR3k0012_SBCK_052-8a>¶
自¶
永嘉元云永嘉南岸有帖石乃堯之神人以破石推將入¶
惡溪道次置之溪側遥望有似張㠶今俗號爲張㠶溪與¶
天台山相接¶
又郡國志曰東海信郎神破石爲㠶今陳海有信郎祠即¶
是¶
太平御覽卷第五十二¶
<pb:KR3k0012_SBCK_052-8b>¶
