# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:34.634980
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 630
#+PROPERTY: FILE SB11n0727-630太平御覽-卷之六百三十.
<pb:KR3k0012_SBCK_630-1a>¶
太平御覽卷第六百三十¶
　治道部十一¶
　　　　　薦舉上¶
禮記檀弓下曰趙文子知人所舉於晉國管庫之士七十¶
有餘家(管庫之士府史以下官長所置也舉之/於君以爲大夫士也管鍵也庫物所藏)¶
禮記雜記曰管仲遇盗取二人焉上以爲公臣曰其所與¶
遊僻也可人也(言此人可也但居惡/人之中使之犯法)¶
又儒行曰儒有内稱不避親外舉不避怨程功積事推賢¶
而逹逹之不望其報苟利國家不求冨貴其舉賢援能有¶
如此者¶
左傳莊公曰鮑叔帥師來言曰子糺親也請君討之(鮑叔/乗勝)¶
(而進軍志在生得管/仲故言不忍之辭)管召讎也請受而甘心焉(管仲射桓/公故曰讎)¶
(甘心言欲快/意戮殺之)乃殺子紏于生竇召忽死之管仲請囚鮑叔¶
<pb:KR3k0012_SBCK_630-1b>¶
受之及堂阜而稅之(堂阜齊地或日鮑叔解/夷吾縛於此因以爲名)歸而以告曰¶
管夷吾治於髙傒(髙傒齊卿髙敬仲也言管仲/治理政事之才多於敬仲)使相可也¶
公從之¶
又僖中曰晉侯問原守於寺人勃鞮對曰昔趙衰以壷飱¶
從徑餒而弗食(言其廉且仁不忘/君也徑猶行也)故使處原(從披言也衰/雖有大功猶)¶
(簡小善以進/之示不遺勞)¶
又僖下曰楚子將圍宋使子文治兵於暌終朝而畢不戮¶
一人(暌楚邑自旦及/食時爲終朝)復使子玉治兵於蔿終日而畢鞭七¶
人貫三人耳(蔿邑自旦及/夕爲終日)國老皆賀子文子文飲之酒蔿¶
賈尚㓜後至不賀子文問之對曰不知所賀子之傳政於¶
子玉曰以靖國也靖諸内而敗諸外所獲幾何子玉之敗¶
子之舉也舉以敗國將何賀焉¶
又曰&KR0004;臼季使遇兾見兾缺耨其妻饁之敬相待如賔與之¶
<pb:KR3k0012_SBCK_630-2a>¶
歸言諸文公曰敬德之聚也能敬必有德德以治民請君¶
用之公曰其父有罪可乎對曰舜之罪也殛鯀其舉也興¶
禹管仲桓公之賊也實相以濟康誥曰父不慈子不祗兄¶
不友弟不恭不相及也詩曰採葑採菲無以下體君取節¶
焉可也文公以爲下軍大夫¶
又曰晉蒐于&KR0013;廬作三軍謀元帥趙襄曰郤縠可臣亟聞¶
其言矣&KR0003;禮樂而敦詩書詩書義之府也禮樂德之則也¶
德義利之夲也夏書曰賦納以言明試以功車服以庸君¶
其試之乃使郤縠將中軍¶
又曰&KR0087;伯伐晉濟河焚舟取王官及郊晉人不出遂自茅¶
津濟封殽尸而還遂覇西戎用孟明也君子是以知&KR0087;穆¶
之爲君也舉人之周也(周備也不偏以/一堊弃其善)與人之壹也(一無/二心)¶
孟明之臣也其不解也能懼思也子桑之忠也其知人也¶
<pb:KR3k0012_SBCK_630-2b>¶
能舉善也(子桑公孫枝/舉孟明者)詩曰于以采蘩于沼于沚于以用¶
之公侯之事&KR0087;穆有焉夙夜匪解以事一人孟明有焉詒¶
厥孫謀以燕翼子子桑有焉(言子桑有/舉善之謀)¶
又曰晉蒐于夷舎二軍使狐射姑將中軍趙盾佐之陽處¶
父至自温改蒐于董易中軍陽子成季之屬也故黨於趙¶
氏且謂趙盾能曰使能國之利也是以上之宣子於是乎¶
始爲國政¶
又文下曰昔髙陽氏有才子八人(髙陽帝顓頊之/號八人其苗裔)蒼舒隤¶
敳檮戭大臨尨降庭堅仲容叔逹(此即垂益禹臯陶之/倫庭堅即臯陶字)齊¶
聖廣淵明允篤誠天下之民謂之八愷髙辛氏有才子八¶
人伯&KR0108;仲堪叔獻季仲伯虎仲熊叔豹季貍(髙辛帝嚳之/號此八人稷)¶
(契朱虎熊/羆之倫)忠肅共懿宣慈惠和天下之民謂之八元此十¶
六族也丗濟其美不隕其名以至于堯堯不能舉舜臣堯¶
<pb:KR3k0012_SBCK_630-3a>¶
舉八愷使主后土以揆百事莫不時序地平天成舉八元¶
使布五教于四方父義母慈兄友弟恭子孝内平外成是¶
以堯崩而天下如一同心戴舜以爲天子以其舉十六相¶
去四㓙也¶
又襄三曰祁奚請老(老致/仕)晉侯問嗣焉(嗣續其/職者)稱解狐其¶
讎也將立之而卒(解狐/卒)又問焉對曰午也可(午祁/奚子)於是羊¶
舌職死矣晉侯曰孰可以代之對曰赤也可(赤職之/子伯華)於是使¶
祁午爲中軍尉羊舌赤佐之(各祁/其父)君子謂祁奚於是能舉¶
善矣稱其讎不爲謟立其子不爲比舉其偏不爲黨啇書¶
曰無偏無黨王道蕩蕩其祁奚之謂矣解狐淂舉(未得位/故曰得)¶
(舉)祁午得位伯華得官建一官而三物成(一官軍尉/物事也)能舉¶
善也夫唯善故能舉其&KR0011;詩云惟其有之是以似之祁奚¶
有焉¶
<pb:KR3k0012_SBCK_630-3b>¶
又襄六曰鄭子皮授子産政辭曰國小而偪(偪近/大國)族大寵¶
多不可爲也子皮曰虎帥以聽誰敢犯子子善相子之國¶
無小(言在/治政)小能事大國乃寛(爲大所/恤故也)¶
論語子夏曰冨哉言乎舜有天下選於衆舉臯陶不仁者¶
逺矣湯有天下選於衆舉伊尹不仁者逺矣¶
又曰仲弓爲季氏宰問政子曰先有司赦小過舉賢才曰¶
焉知賢才而舉之曰舉爾所知爾所不知人其舎諸(孔曰/女所)¶
(不知者人將自舉之各/舉其所知則賢才無遺)¶
又曰公叔文子之臣大夫僎與文子同&KR0155;諸公(孔曰大夫/僎本文子)¶
(家臣薦之使與巳並/爲大夫同升在公朝)子聞之曰可以爲文矣(孔曰言行如/是可謚爲文)¶
史記曰秦繆公以羖羊皮贖百里奚釋其囚與語國事百¶
里奚讓曰臣不及臣友蹇叔蹇叔賢而丗莫知臣甞遊困¶
於齊而乞食銍人蹇叔収臣困而欲事齊君無知蹇叔止¶
<pb:KR3k0012_SBCK_630-4a>¶
臣臣得脫齊難遂之周周王子頽好牛臣以養牛干之及¶
頽欲用臣蹇叔止臣臣去得不誅事虞君蹇叔止臣臣知¶
虞君不用臣臣誠私利禄爵且留再用其言得脫一不用¶
及虞君之難是以知其賢於是繆公使人厚幣迎蹇叔以¶
爲上大夫¶
又曰&KR0087;孝公下令曰賔客群臣有能出竒計強秦者吾且¶
尊官與之分土衛鞅聞是令下西入&KR0087;因景監求見孝公¶
&KR0003;孝公變法脩刑内務耕稼外勸戰士明行賞罰孝公善¶
之卒用鞅法百姓便之乃拜鞅爲左庻長¶
又曰王稽使於魏問鄭安平魏有賢人可與俱西乎安平¶
曰臣里中有張禄先生欲見君言天下事王稽知其范雎¶
乃載以入&KR0087;¶
又曰趙烈侯好音謂相國公仲建曰寡人有愛可以貴之¶
<pb:KR3k0012_SBCK_630-4b>¶
乎公仲曰冨之則可貴之則否烈侯曰然夫鄭歌者槍石¶
二人吾賜之田人萬&KR0383;公仲曰諾不與居一月烈侯問歌¶
者曰公仲曰求未有可者有頃復問公仲終不與乃稱疾¶
不朝畨吾君謂公仲曰君實好善而未知所持今公仲相¶
趙四年亦有進士乎曰未也畨吾君曰牛畜荀欣徐越皆¶
賢可公仲乃進三人牛畜侍烈侯以仁義約以王道明日¶
荀欣侍以選練舉賢任宫使能明日徐越侍以節財儉用¶
察度功德所與無不充君悅乃使使謂相國曰歌者之田且¶
止官牛畜爲師荀欣爲中尉徐越爲内史賜相國衣二襲¶
史記藺相如者趙人也爲趙官者令繆賢舎人趙惠文王¶
時得楚和氏璧秦昭王聞之使人遺趙王書願以十五城¶
請易璧趙王與諸大臣謀欲與&KR0087;恐秦城不得見欺欲勿¶
與即患&KR0087;兵之來計未定求人可使報秦者未得官者令¶
<pb:KR3k0012_SBCK_630-5a>¶
繆賢曰臣舎人藺相如可使王問何以知之對曰臣甞有罪¶
竊計欲亡走燕舎人藺相如止臣曰君何以知燕王臣語曰¶
臣甞從大王與燕王㑹境上燕王私握臣手曰願結交以此¶
知之故欲徃相如謂臣曰夫趙強而燕弱而君幸於趙王¶
故燕王欲結交於君今君乃亡趙走燕燕畏趙其&KR0020;必不¶
敢留君而束君歸趙矣君不如肉&KR0221;伏斧鑕請罪則幸得¶
脫矣臣從其計大王亦幸赦臣臣&KR0060;以爲其人勇士有智¶
謀冝可使於是王召問藺相如以爲賢遂使奉璧入秦¶
又曰趙奢趙之田部吏也收租稅而平原君家不肯出趙¶
奢以法治之殺用事者九人平原君怒將殺奢奢因說曰¶
君於趙爲貴公子今縱君家而不奉公則法削法削則國¶
弱國弱則諸侯加兵是無趙也君安得有此冨乎當以君¶
之貴奉公如法則上下平上下平則國強國強趙固而君¶
<pb:KR3k0012_SBCK_630-5b>¶
爲貴戚豈輕於天下&KR0088;平原君以爲賢言之於王王用之¶
治國賦太平民冨而府庫實卒爲名將¶
又曰陳平亡楚歸漢因魏無知求見漢王與語而&KR0003;之乃¶
拜爲都尉使爲叅乗典護軍諸將盡讙後絳侯灌嬰等咸¶
䜛平曰臣聞平居家時盗其嫂事魏不容亡歸楚歸楚不¶
忠又忘歸漢今日大王尊官之令護軍臣聞平受諸將金¶
多者得善處金少者得惡處平反覆亂臣也願王察之漢¶
王疑召讓魏無知無知曰臣所言者能也陛下所問者行¶
也今有尾生孝巳之行而無益於勝&KR0018;之數陛下何暇用之乎¶
楚漢相距臣進竒謀之士顧其計誠足以利國家不耳且¶
盗嫂受金又何足疑乎王乃厚賜平拜爲護軍中尉盡護¶
諸將後髙祖定天下與平剖符丗丗勿絶爲户牖侯平辭¶
曰此非臣之功也上曰吾用先生謀計戰勝尅敵非功而¶
<pb:KR3k0012_SBCK_630-6a>¶
何平曰非魏無知臣安得進上曰&KR0002;子可謂不背本矣乃¶
復賞魏無知¶
漢書曰韓信投漢蕭何等巳數言上不用即亡何聞信去¶
不及以聞自追之人有言上曰丞相何亡上怒如失左右¶
手一二日何來謁上見怒且喜罵何曰&KR0002;亡何也曰臣非敢¶
亡追亡者耳上曰亡者誰曰韓信上曰亡者十數公無所追¶
追信詐也何曰信國士無&KR0031;王必欲長王漢中無所事信¶
(張晏日無/事用信也)必欲争天下非信無可與計事者¶
又曰叔孫通降漢從弟子百餘人然無所進專言諸故群¶
盗壯士進之弟子皆曰事先生數年幸而得從降漢今不¶
進臣等專言大猾何通乃言曰漢王方蒙矢石争天下諸¶
生寕能闘乎故先言斬將搴旗之士諸生且待我我不忘之¶
又曰張釋之字季&KR0047;陽人與兄中同居以貲爲&KR0016;郎事孝¶
<pb:KR3k0012_SBCK_630-6b>¶
文帝十年不得調亡所知釋之曰乆宦減仲之産不遂欲¶
免歸中郎將爰盎知其賢惜其去乃請徙釋之&KR0024;謁者¶
又曰賈&KR0105;年十八以能誦詩書屬文稱於郡中河南守呉¶
公聞其秀才召置門下甚愛幸文帝&KR0004;立聞河南守呉公¶
治平爲天下第一故與李斯同邑而甞學事焉徴以爲廷¶
尉廷尉乃言&KR0105;年少頗通諸家之書文帝召以爲博士¶
又曰武帝&KR0004;即位是時丞相田蚡毎入奏事移日所言皆¶
聽薦人或起家至二千石權移主上上迺曰君除吏盡未¶
吾亦欲除吏也¶
又曰韓安國爲人多大畧知當丗取捨而出於忠厚貪嗜¶
財貨然所推舉士皆賢於己者¶
又曰張安丗甞有所薦人來謝弗復爲通有郎功髙不調¶
自言安丗應曰君之功髙明主所知人臣執事何長短而¶
<pb:KR3k0012_SBCK_630-7a>¶
自言乎絶不許已而郎果遷幕府長史辭去之官安士問¶
以過失長史曰將軍明主股肱而士無所進論者以爲譏¶
安丗曰夫明主在上賢不肖較然臣下自脩而巳何知士¶
而薦之其欲匿名迹逺權&KR0020;如此¶
又曰朱買臣隨上計吏爲卒將重車至長安詣闕上書乆¶
不報待詔公車粮用乏上計吏卒更乞與之㑹邑子嚴&KR0135;¶
貴幸薦買臣召見&KR0003;春秋言楚辭帝甚恱之拜買臣爲大¶
夫與嚴助俱侍中¶
又曰前將軍韓増舉馮奉丗以衛侯使持節送大宛諸國¶
客至伊修城都尉宋昌言莎車與旁國攻殺漢使奉丗與¶
其副嚴昌計遂以節諭諸國王發其兵進擊莎車攻拔其¶
城莎車王自殺傳其首詣長安諸國悉降威振西域奉世¶
乃罷兵以聞宣帝召見韓増曰賀將軍所舉得人¶
<pb:KR3k0012_SBCK_630-7b>¶
又曰王章奏王鳯不忠天子感悟謂章曰微京兆言吾不¶
聞社稷計且唯賢知賢君誠爲朕求可以自輔者於是章¶
奏封事薦中山孝王舅瑯瑘太守馮野王上欲以代鳯章¶
於此爲鳯所忌¶
又曰何武爲人仁厚好進士奬稱人之善爲楚内史厚兩¶
龔在沛郡厚兩唐及爲公卿薦之朝廷此人顯於丗者何¶
侯之功也丗以此多焉¶
又曰大將軍王鳯用事上遂謙讓無所專左右甞薦光禄¶
大夫劉向少子歆通逺有異材上乃召見誦讀詩賦甚恱¶
之欲以爲中常侍召取衣冠臨當拜左右皆曰未曉大將¶
軍¶
又曰王鳯病天子數自臨問親執其手垂涕曰將軍病如¶
有不諱平阿侯譚次將相矣鳯頓首泣曰譚等雖與臣至¶
<pb:KR3k0012_SBCK_630-8a>¶
親行奢僣無以率遵百姓不如御史大夫音臣敢死保之¶
&KR0004;譚等倨不肯事鳯而音敬鳯卑恭如子故薦之¶
又曰哀帝有詔舉太常王莽私從何武求舉武不敢舉後¶
數月哀帝崩太后即日引莽入収大司馬董賢印綬詔有¶
司舉可代司馬者莽故大司馬辭位辟丁傅衆庶稱以爲¶
賢又太右近親自大司徒孔光以下舉朝皆舉莽武爲前¶
將軍素與大將軍公孫禄相善二人獨謀議以爲徃時孝¶
惠孝昭少主之外戚吕霍上官持權幾危社稷今孝成孝¶
哀比世無嗣方當選立親近輔㓜主冝令異姓大臣持權¶
親踈相錯爲國計便於是武舉公孫禄可大司馬而禄亦¶
舉武太后竟自用莽爲大司馬莽諷有司劾奏武公孫禄¶
㸦相稱舉皆免¶
又曰王嘉薦儒者公孫光蒲昌及能吏蕭咸薛脩皆故二¶
<pb:KR3k0012_SBCK_630-8b>¶
千石有名稱天子納而用之¶
續漢書曰虞詡以左雄有忠公節上䟽薦之曰伏見議郎¶
左雄數上封事至引陛下身遭危難以爲警戒實有王臣¶
蹇蹇之節周公謨成王之風冝擢在喉舌之官必有匡弼¶
之益由是拜雄尚書¶
又曰陳蕃胡廣等上䟽薦徐稺等曰臣聞善人天地之紀¶
治之所由也伏見處士豫章徐稺城陽姜肱汝南&KR0061;閬京¶
兆韋著潁川李曇徳行純備著於民聽&KR0002;使擢登三事恊¶
亮天工必能翼宣盛美増光日月矣桓帝乃以安車&KR0007;纁¶
徴之¶
又曰橋&KR0007;遷司空轉司徒素與南陽太守陳球有&KR0169;及在¶
公位而薦球爲廷尉¶
又曰皇甫規字威明安定人拜度遼將軍尚書薦中郎將¶
<pb:KR3k0012_SBCK_630-9a>¶
<pb:KR3k0012_SBCK_630-10a>¶
