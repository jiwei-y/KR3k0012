# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:00.595699
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 28
#+PROPERTY: FILE SB11n0727-028太平御覽-卷第二十八.
<pb:KR3k0012_SBCK_028-1a>¶
太平御覽卷第二十八¶
　時序部十三¶
　　　立冬　冬至¶
　　　　　立冬¶
禮記月令曰孟冬之月是月也以立冬先三日太史謁於¶
天子曰某日立冬盛德在水天子乃齊立冬之日親率公¶
卿大夫以迎冬於北郊還反賞死事恤&KR0012;寡¶
左傳曰仲足問郯子曰丹鳥氏司閉者也以立秋來立冬¶
去¶
易&KR0003;曰乾西北也主立冬¶
易通卦驗曰立冬不周風至水始冰薺麥生鷰雀入水爲¶
蛤¶
京房易占曰立冬乾王不周風用事人君當興邊兵治城¶
<pb:KR3k0012_SBCK_028-1b>¶
郭行刑决罪¶
三禮義宗曰十月立冬爲節者冬終也立冬之時萬物終¶
成爲節名小雪爲中者氣叙轉寒&KR0040;變成雪故以小雪爲¶
節¶
後漢書續禮儀志曰立冬之日夜漏未盡五刻京都百官¶
皆衣皂迎氣於北郊¶
家語曰魚游於水鳥游於雲故立冬則鷰雀入於海化爲¶
蛤¶
符瑞圖曰八風循通八方之風應時而至也立冬北方廣¶
莫風至(一名/寒風)¶
周書時訓曰立冬十月節水始冰水若不冰即隂之有&KR0018;¶
地始凍地&KR0002;不凍即災咎之徴野雞化蜃&KR0002;不爲蜃即時¶
多媱婦¶
<pb:KR3k0012_SBCK_028-2a>¶
五行休王論云立冬乾王坎相艮胎震没巽死离囚坤廢¶
兊休¶
　　　　　冬至¶
周易曰先王以至日閉&KR0028;啇旅不行后不省方(謂夏至日/冬至日也)¶
尚書曰日短星&KR0295;以正仲冬孔安國注曰日短冬至日也¶
&KR0295;白武星亦以七星並見以正冬之三節也¶
禮記曰仲冬之月日短至隂陽爭諸生蕩(爭者隂方盛/陽欲起也)君¶
子齋戒處必掩身身欲寜去聲色禁&KR0285;慾安形性事欲静¶
以待隂陽之所定¶
周禮曰冬至日在牽牛景長一丈三尺夏至日在東井景¶
長尺有五寸¶
又曰薙氏去草冬日至而夷之秋繩而芟之冬日至而耜¶
之&KR0002;欲其化也則以水火變之(謂以火燒其所芟薙之草/巳而水之則其土亦和美)¶
<pb:KR3k0012_SBCK_028-2b>¶
(矣月令季夏乃燒薙行水利以/殺草奴以熱湯是其一時著之)¶
又曰司徒職曰日至之景尺有五寸謂之地中天地之所¶
合也四時之所交也風&KR0040;之所㑹也隂陽之所和也然則¶
百物阜安乃建王國焉制其畿方千里而封樹也(景尺有/五寸者)¶
(南載日下萬五千里地輿星辰四遊&KR0155;障於三萬里之中/是以半之得地之中也畿方千里取象於日一寸爲正樹)¶
(樹木溝上所以表助阻固也鄭司農云土圭之長尺有五/寸以夏至之日立八尺之表其景適與土圭等謂之地中)¶
(今頴川陽/城地爲然)¶
春秋左傳曰僖五年春王正月辛亥朔日南至(周正今十/一月冬至)¶
(之日日/南極)公旣視朔遂登觀臺以望而書禮也(視朔親告朔/也觀臺臺上)¶
(攝屋可以逺觀者也朔旦冬至暦數之所始治暦者因之/則可以明其術數審别隂陽叙事訓民魯君不能常脩此)¶
(禮故善公/之得禮)凢分至啓閉必書雲物(分春秋分也至冬夏至/也啓立春立夏閉立秋)¶
(立冬雲物氣色災變也傳重申/周典不言公者曰官掌其職)爲備故也(素察妖祥/逆爲之備)¶
易通卦驗曰冬至之日見雲送迎從下嚮來歳美人民和¶
<pb:KR3k0012_SBCK_028-3a>¶
不疾疫無雲送迎德薄歳惡故其雲赤者旱黒者水白者¶
爲兵黄者有土功諸從日氣送迎其徴也¶
又曰冬至始人主致八能之士或調黄鍾或調六律或調¶
五行或調律暦或調隂陽或調正德鄭&KR0007;注曰致八能之¶
士者言選於人衆之中取習曉者使之調焉諧調和之也¶
又曰冬至始人主與羣臣左右從樂五日天下之衆亦家¶
家從樂五日以迎日至之禮鄭&KR0007;注曰從者就也冬至君¶
臣俱就大司樂之宮臨其肆樂&KR0021;天圜丘之樂以爲&KR0021;事¶
莫大於此¶
又曰冬至成天文鄭&KR0007;注云天文謂之三光運照行天下¶
冬至而數訖於是時也&KR0021;而成之所以報也¶
又曰冬至之日立八神樹八尺表日中視其晷如度者則¶
歳美人和順晷不如度者歳惡晷入則水晷退則旱進二¶
<pb:KR3k0012_SBCK_028-3b>¶
寸則月食進尺則日食(進謂長/於度也)¶
京房易妖占曰冬至繕宫殿封倉庫¶
易&KR0003;曰坎北方也主冬至¶
尚書考靈曜曰冬至日則五星俱起牽牛日月&KR0002;懸壁五¶
星&KR0002;編珠¶
孝經説曰斗指子爲冬至至有三義一者隂極之至二者¶
陽氣始至三者日行南至故謂爲至¶
孝經援神契曰冬至陽氣動¶
又曰冬至日在外衡¶
三禮義宗曰十一月大雪爲節者刑於小雪爲大雪時雪¶
轉甚故以大雪名節冬至中者亦有三義一者隂極之至¶
二者陽氣始至三者日行南至故謂之冬至也¶
又曰冬至日&KR0021;天於圎丘玉用其蒼璧牲同玉色樂用夾¶
<pb:KR3k0012_SBCK_028-4a>¶
鍾爲宫樂作六變¶
五經通義曰冬至寢兵鼓啇旅不行君不聽政事曰冬至¶
陽氣萌隂陽交精始成萬物氣微在下不可動泄王者承¶
天理故率天下静而不擾也¶
史記曰冬至短極縣土&KR0069;(孟康曰先冬至三日懸土&KR0069;於/衡兩端輕重適均冬至日陽氣)¶
(至則&KR0069;重夏至日隂氣至則土重晉灼曰蔡邕律暦記候/鍾律權上土&KR0069;冬至陽氣應黄鍾通土&KR0069;輕而衡仰夏至)¶
(隂氣應㽔賔通土&KR0069;重而/衡低進退先後五日之中)&KR0069;動麋解角蘭根出泉水踊晷¶
以知日至要訣晷景¶
又曰凢&KR0248;歳美&KR0086;&KR0049;謂歳始或冬至日産氣始萌臘明日¶
人衆卒&KR0010;壹㑹歛食發陽氣故曰&KR0004;歳¶
又曰黄帝得寳鼎宛朐問於&KR0119;區對曰帝得寳鼎神筴是¶
歳巳酉朔旦冬至得天子紀終而復始於是黄帝迎日推¶
筴後率世歳復朔旦冬至¶
<pb:KR3k0012_SBCK_028-4b>¶
漢書曰宦者淳于陵渠覆太&KR0004;暦晦朔望最宻五星如連¶
珠應劭注云謂太&KR0004;上元甲子夜半朔朝冬至七曜皆㑹¶
牽牛¶
又曰冬至陽氣起君道長故賀夏至隂氣起君道消故不¶
賀¶
司馬彪續漢書曰天子常以冬夏至日御前殿合八能之¶
士陳八音聽樂均度晷景&KR0049;鍾律權土&KR0069;俲隂陽也¶
續漢書禮儀志曰冬至前後君子安身静體百官絶事不¶
聽政擇&KR0123;辰而後省事絶之日夜漏未盡五刻京都百官¶
衣皂聽事之日百官皆衣綘¶
後漢書曰傳賢字仲舒遷廷尉毎冬至断獄遲廻流涕¶
魏文帝黄&KR0004;元年冬至日黄雀集于文昌殿前(見曹植表/左思魏都)¶
(賦云翩翩黄雀衘書來誶綦/母氏云黄鳥衘書具吾臺)¶
<pb:KR3k0012_SBCK_028-5a>¶
後魏崔浩女儀曰近古婦人常以冬至日上履襪於舅姑¶
踐長至之義也¶
晉書曰周嵩母李氏常冬至致酒舉觴賜三子曰吾夲渡¶
江託足無所不謂爾等並貴列吾目前吾復何憂嵩起曰¶
恐不如尊旨伯仁志大而才短名重而識闇好乗人之弊¶
此非自全之道嵩性抗直亦不容於世唯阿奴碌碌當在¶
阿母目下耳阿奴謨小字也後果如其言¶
沈約宋書曰魏晉冬至日受萬國及百寮稱賀因小㑹其¶
儀亞於歳朝也¶
又曰冬至朝賀享祀皆如元日之儀又進履襪(崔駟襪銘/有建子之)¶
(月助養元氣之事後魏北京司徒崔女儀云近古婦人常/以冬至日進履襪於舅姑皆其事也襪亦作袜並亡伐反)¶
作赤豆粥(荆楚記云共工氏有不才子以冬至/日死爲人厲畏赤豆故作粥欀之)¶
南史曰梁傳&KR0302;爲始新令有囚當死㑹冬至&KR0302;乃放其還¶
<pb:KR3k0012_SBCK_028-5b>¶
家獄曹&KR0122;固争曰古者有此今不可行&KR0302;曰其&KR0002;&KR0018;信縣¶
令當坐竟如期而反太守深相歎異遽以&KR0250;聞¶
梁書曰席闡出爲東陽太守在郡有能名冬至悉放獄中¶
囚依期而至¶
齊書曰庫狄伏連冬至之日親表稱賀其妻爲設豆餅伏¶
連問此豆何因而得妻對曰於馬豆中分减伏連大怒¶
唐&KR0007;宗實録曰上御含元殿受朝太史奏曰朔日至暦數¶
之元嘉辰之㑹按樂計圖徴云朔日冬至聖主厚祚又按¶
春秋精符云冬至隂雲祁寒有雲迎日者來歳大美此並¶
聖德光&KR0013;上感天心請付有司以彰嘉瑞從之¶
荆楚歳時記曰十一月冬至日作赤豆粥¶
洽聞記曰赤土國直崖州南渡海經雞籠島冬至之日影¶
在北夏至之日影在南開户皆向北¶
<pb:KR3k0012_SBCK_028-6a>¶
西域諸國志曰天笁國以十一月六日爲冬至冬至則麥¶
秀¶
管子曰以冬至之日始數四十六冬盡春始教民鑚燧謹¶
竈泄所以壽人也¶
淮南子曰冬至之日北宫御女黒色衣黒采擊磬石(水王/北方)¶
(故處/北宮)其鎩其畜&KR0510;(鍛者即内象/&KR0510;&KR0510;水畜)¶
又曰陽氣爲火隂氣爲水水勝故夏至濕火勝故冬至慘¶
慘故&KR0069;重日冬至井水盛盆水溢鵲始巢八尺之脩日中¶
而景文三尺¶
又曰天文曰冬至日數來歳正月朔日滿五十者民食足¶
不滿五十者减一&KR0155;餘日日益一&KR0155;其爲歳伺也(伺候/也)¶
吕氏春秋曰冬至後五旬七日菖蒲百草之先生也於是¶
始耕髙誘注曰菖蒲水草也¶
<pb:KR3k0012_SBCK_028-6b>¶
又曰冬至日行逺道周四極命之曰&KR0007;明天¶
又曰仲冬命之曰暢月(陽氣在上人民空閒/無所事作故日暢月)¶
太&KR0007;經曰冬至及夜半以後者近&KR0007;之象也進而未極往¶
而未至虚而未滿故謂之近&KR0007;也(&KR0007;以子午爲晝夜分冬/至夜半以前癸亥之日)¶
(出&KR0007;道好謙夜半以後大道始邁雖進未極雖往未至猶/在冲虚而未盈滿也是爲近&KR0007;則休也釋文曰冬至斗指)¶
(子夜半時/加午者也)¶
又曰調律者度竹爲管蘆莩爲&KR0069;列之九間之中漠然無¶
動寂然無聲微風不起纎塵不形冬至夜半黄鍾以應¶
白虎通曰廣莫風冬至斷其大辟行刑獄也¶
又曰冬至前後君子安身静體百官絶事不聽政擇&KR0123;辰¶
而後省事¶
又曰冬至陽始起反大寒何也隂氣推而上故大寒¶
玉燭寳典云十一月建子周之正月冬至日極南影極長¶
<pb:KR3k0012_SBCK_028-7a>¶
隂陽日月萬物之始律當黄鍾其管最長故有履長之賀¶
神農書曰冬至隂陽合精天地交譲天爲尸濕地爲不凍¶
君爲不朝百官爲不親事不可出遊必有憂悔¶
符瑞圖曰冬至東北方融風至(一名/焱風)¶
崔寔四人月令曰冬至之日薦&KR0112;羔先薦&KR0007;&KR0115;以及祖禰¶
其進酒尊老及謁賀君師&KR0132;老如正旦¶
又曰先後冬至各五日買白犬養之以供祖獮¶
周書時訓曰大雪之日鶡鳥猶鳴者國有訛言虎不交將¶
帥不和挺不出卿士專權冬至之日蚯蚓不結君政不行¶
麋角不解兵不藏水泉不動隂不承陽¶
暦義䟽曰大雪十一月節月之&KR0004;氣也言太隂之氣以大¶
水凝爲雪故曰大雪冬至十一月之中氣也言冬至者極¶
也太隂之氣上干於陽太陽之氣下極於地寒氣巳極故¶
<pb:KR3k0012_SBCK_028-7b>¶
曰冬至氣當易之是以王者閉門閭啇旅不行以其陽氣¶
乗踊長君壽益長是以冬賀也亦以日之行天至於巽維¶
東&KR0047;角極之於此故曰冬至¶
顔師古匡謬正俗曰鄭氏箋云鵲之作巢冬至加功至春¶
乃成此言始起冬至加功力爲巢盖直言耳而劉昌宗周¶
讀等音加爲架名從以搆架爲義則不應云架功也¶
黄帝針炙經云冬至日風從南來者名爲虚賊傷人也¶
周角書曰&KR0049;赦法冬至後盡丁巳之日有風從巳上來滿¶
三日以上必有大赦¶
養生要集曰南陽張平子云冬至陽氣歸内腹中熱物入¶
胃易消化¶
又曰通曆數家筭法推考其紀從上古天元來訖十一月¶
甲子夜半朔冬至日月&KR0002;連璧¶
<pb:KR3k0012_SBCK_028-8a>¶
魏武帝明罰令曰聞太原上黨西河鴈門冬至後百有五¶
日皆絶火寒食云爲介子推○晉潘尼長至詩曰渾儀賦¶
四氣玉衡運招揺靈晷脩期夕日南始今朝¶
宋鮑昭冬至詩曰景移風度改日至晷遷換眇眇&KR0018;霜鶴¶
皎皎帶雲鴈長河夜闌干層冰如玉岸哀哀故老容慘慘¶
愁歳暮¶
陳新塗妻李氏冬至詩曰靈象㝷數廽四氣慿時散隂律¶
鼓微陽大明將啓旦感興時來多心隨逝花難式宴集中¶
堂嘉賔盈朝舘¶
魏曹植冬至獻襪頌表曰伏見舊儀國家冬至獻履貢韈¶
所以迎福踐長先臣或爲之頌臣旣玩其嘉藻願述朝慶¶
千載昌期一陽嘉節四方交㤗万彚昭蘇亞歳迎祥履長¶
納慶不勝感節情繫帷幄拜表奉賀并獻紋履七量襪&KR0002;¶
<pb:KR3k0012_SBCK_028-8b>¶
