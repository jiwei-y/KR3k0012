# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:56.548846
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 921
#+PROPERTY: FILE SB11n0727-921太平御覽-卷之九百二十一.
<pb:KR3k0012_SBCK_921-1a>¶
太平御覽卷第九百二十一¶
羽族部八¶
　&KR0846;　山&KR0846;　鳩　鷃　䳚鴠¶
　　　　&KR0846;¶
禮記月令曰季冬之月鵲始巢¶
詩曰&KR0846;巢夫人之德也國君積行累功以致爵位夫人起¶
家而居有之¶
又曰鵲之疆疆鶉之奔奔¶
又曰防有&KR0846;巢卭有旨苕誰侜予美心焉忉忉¶
爾雅曰&KR0846;鵙鵙醜其飛&KR2905;(郭璞注曰醜&KR0011;也/&KR2905;竦翅上下&KR2905;也)¶
易通卦驗曰&KR0846;者陽鳥先物而動先事而應見於木風之¶
象今失節不巢陽氣不通故言春不東風也(周書曰小寒/之曰鵲始巢)¶
漢書曰梅福傳云今陛下旣不納天下之言又加戮焉夫¶
<pb:KR3k0012_SBCK_921-1b>¶
鳶鵲遭害則仁鳥増逝¶
魏志曰管輅至安德令劉長仁忽有鳴鵲來在閤屋上其¶
聲甚急輅曰鵲言東北一婦昨殺夫牽引西家太離婁&KR0049;¶
不過日在虞淵之際告者至矣到時果有東北同伍民來¶
告隣婦手殺其夫詐言西家人與夫有嫌殺我壻也¶
吴志曰赤烏十二年有兩烏衘鵲墮東觀權使領丞相朱¶
據燎鵲以&KR0021;¶
又曰孫和爲南陽王之長沙行過蕪湖有鵲巢於㠶牆故¶
官僚皆憂&KR0228;以爲牆木傾危之象¶
晉書曰王澄爲荆州將之鎭送者傾朝澄見樹上鵲巢便¶
脫衣上樹探&KR1145;而弄之神氣肅然傍&KR0002;無人¶
又曰凉李歆時通街大樹上有烏鵲争巢鵲爲烏所殺¶
宋書曰徐羡之拜司空有&KR0031;鵲於太極殿東鴟尾鳴喚¶
<pb:KR3k0012_SBCK_921-2a>¶
後魏書曰李崇爲楊州刺史時有泉水湧於八公山頂壽¶
春城中有魚無數從地湧出野鴨羣飛入城與鵲争巢¶
北齊書曰武衛奚永洛與河内人張子信對坐有鵲鳴於¶
庭樹闘而墮焉子信曰鵲言不善向夕若有風從西南來&KR0663;¶
樹拂堂角則有口舌事今夜有人喚必不得徃子信去後果¶
有風來至夜髙儼使召永洛且云勑喚永洛欲赴其妻苦¶
留稱墮馬脚折遂免於難¶
又曰李孝貞字元操信州刺史希禮之子也甞詠鵲其隹¶
句云東立朝雨霽南飛夜月明爲知音所賞¶
隋書曰郭携字弘文太原人家門雍睦七葉共居犬豕同¶
乳烏鵲通巢時人以爲義感州縣上其事上遣平昌公宇¶
文㢸(房密切)詣其家勞問之御史枊彧廵省河北表其¶
門閭¶
<pb:KR3k0012_SBCK_921-2b>¶
又曰翟普林父母俱終哀毀殆將滅性廬於墓側有二鵲¶
巢其廬前樹毎入其廬馴狎無所驚懼¶
唐書曰髙祖圍堯君素於蒲州粮盡人相食有烏鵲巢其¶
發石車之上人心遂離爲李楚客斬首傳之京師¶
又曰大暦八年夏四月乹陵上仙觀天尊殿有&KR0031;鵲衘柴¶
及泥&KR0024;葺殿之隟壞凡一十五處宰臣等上賀曰臣聞孝¶
至於天則祥發陵邑德&KR0013;於物則化及鳥獸伏惟陛下因¶
心廣教弘道極和時殷霜露之恩流行雲雨之澤故前聖¶
垂&KR0073;歆於明誠皇天報貺錫以嘉應異鵲來感翔集可窺¶
跡比人謀事歸神化望宣示中外編諸史冊¶
又曰貞元四年中書省梧樹止有鵲以泥爲巢¶
又曰竇申宰相叅之族子叅特愛申毎議除授多詢於申¶
申或泄之以招權受賂毎所至人謂之喜&KR0846;¶
<pb:KR3k0012_SBCK_921-3a>¶
又曰開成二年三月眞興門外&KR0846;巢於古冢¶
莊子曰至德之丗烏&KR0846;之巢可攀援而窺之¶
又曰&KR0846;上髙城之絶而巢於髙樹之顛城壞巢折陵風而¶
起故君子之居丗也得時則義行失時則鵲起也¶
又曰莊周遊乎雕陵之樊(樊藩也遊於/栗園籬之内)覩一異鵲自南方¶
來翼廣七尺目大運寸(可曲/一寸)感周之顙而進於栗林(感/觸)¶
孫卿子曰古之王者其政好生惡殺烏&KR0846;之巢可俯而窺¶
淮南子曰鵲巢知風之所起(言鵲作巢向風之所起爲/户一&KR0003;云背風所起也)¶
又曰乹鵠知來而不知徃此脩短之分也(乹鵠鵲也見人/有吉事之微則)¶
(翛翛然凶事之徴則鳴啼是知來&KR0010;多風則巢於下枝/而童子乃採其夘是不知各有所能故曰長短之分也)¶
又曰鴈北向&KR0846;始加巢(鴈在彭蠡背北面徴陽將來/北過鵲感陽而動乃上加巢)¶
又曰赤&KR0079;懸則烏&KR0846;集鷹隼鷙則衆鳥散物之散聚交感¶
以然¶
<pb:KR3k0012_SBCK_921-3b>¶
淮南萬畢術曰&KR0846;腦令人相思(取&KR0846;一雄一雌頭中腦燒/之於道中以與人酒中飲)¶
(則相/思)¶
穆天子傳曰西王母還歸丗民謡憂以吟曰徂彼西土爰居¶
于野豹虎爲羣於&KR0846;與處(於讀/爲烏)嘉命不還我惟帝女¶
東方朔別傳曰孝武皇帝時間居無事燕坐未央前殿天¶
新&KR0040;止當此時東方朔執㦸在殿階傍屈指獨語上從殿¶
上見朔呼問之生獨所語者何也朔對曰殿後栢樹上有¶
&KR0846;立枯枝上東嚮而鳴也帝使視之果然問朔何以知之¶
對曰以人事言之風從東方來&KR0846;尾長傍風則傾背風則¶
蹷必當順風而立是以知也¶
西京&KR0258;記曰樊將軍噲問陸賈曰自古人君皆云有瑞應¶
豈有是乎賈曰有之乹&KR0846;噪而行人至蜘蛛集而百事喜¶
况人君重位乎¶
<pb:KR3k0012_SBCK_921-4a>¶
五行傳曰昭帝元鳯中有烏&KR0846;闘於燕王池上烏墮地烏¶
&KR0011;君之象¶
&KR0003;文曰鵲知太歳之所在¶
鹽鐵論曰中國所鮮外國賤之崑山之旁以玉璞抵烏鵲¶
魏太祖詩曰月明星稀烏&KR0846;南飛繞樹三匝何枝可依¶
&KR0054;物忘曰&KR0846;巢開口背太歳此非才知任自然也¶
崔豹古今注曰&KR0846;一名神女¶
王子年拾遺録曰圎嶠之山名環丘上有方湖千里多大¶
&KR0846;髙一丈羣飛於湖際衘　不周之粟於環丘之上¶
郭子横㓊&KR0115;記曰帝解鳩鴻之刀以賜東方朔刀長三尺¶
朔曰此刀採首山之金鑄爲此刀雄者以飛雌者獨在金¶
出九陽清溪有鵲衘火於清溪之上¶
廣異記曰南方赤帝女學道得仙居南陽愕山桑樹上正¶
<pb:KR3k0012_SBCK_921-4b>¶
月一日衘柴作巢至十五日成或作白&KR0846;或女人赤帝見¶
之悲慟誘之不得以火焚之女即昇天因名帝女桑今人¶
至十五日焚&KR0846;巢作&KR0069;汁浴&KR0094;子招絲象此也式經三十¶
六禽變曰酉爲烏&KR0846;五行書曰燒鵲置酒中令家無盗賊¶
　　　　山鵲¶
爾雅曰鸒山鵲(郭璞注曰似&KR0846;而有文彩長/尾觜脚皆赤鸒胡礭切)¶
&KR0003;文曰鸒山&KR0846;知來事也¶
搜神記曰常山張顥爲梁相天新&KR0040;後有鳥如山&KR0846;稍下¶
墮地民爭取即化爲一貟石顥椎破之得一金印文曰忠¶
孝侯印顥以上聞藏之秘府顥後官至太尉¶
　　　　鳩¶
左傳曰郯子云少皥時祝鳩氏司徒者也鶻鳩氏司事者¶
也五鳩鳩民者也(杜預注曰祝鳩鷦也鷦鳩孝故爲司徒主/教民鶻鳩春來冬去故爲司事治民欲聚)¶
<pb:KR3k0012_SBCK_921-5a>¶
(故以鳩/爲名也)¶
禮記月令曰仲春之月鷹化爲鳩¶
又曰季春之月鳴鳩拂其羽(鄭玄云鳥鳩飛旦/翼相擊趣農意也)¶
詩曰翩翩者騅(毛云夫不也詩義䟽曰令小鳩也一名取/夫一名鶨鳩幽州謂之佳或謂雕梁宋佳)¶
(陽謂之/佳也)¶
又曰宛彼鳴鳩(毛云鶻<折 t="33"/>也詩義䟽曰班鳩也月令鳴/鳩拂其羽是也佳陽人謂之班佳也)¶
爾雅曰佳其鳺　鶌鳩鶻鵃鵈鳩王雎(郭璞注曰<折 t="33"/>䲽令/鳩似山鵲短尾)¶
(青黒色多聲江東亦名曰鶻鵃雎鳩王雎雕&KR0011;江東呼鴞/好在江渚山邊食魚毛詩傳曰鳥驚而有則孫炎曰鳺)¶
(一名祝鳩鶻鳩一名鳴鳩犍爲舎人曰/鳺/楚鳩今梁謂之班鳩也鵲音鶻)¶
周書時訓曰榖雨之日又五日鳴鳩拂其羽鳴鳩不拂其¶
羽國不治兵¶
後漢書曰楊由從人飲勑諸生酒三行嚴車去請問其趣¶
由曰向社中木上有鳩鳥闘兵之象由去後舎中有&KR0720;者果¶
<pb:KR3k0012_SBCK_921-5b>¶
殺二人也¶
魏志曰管輅至郭恩家有飛鳩來在梁頭鳴甚急輅曰當有¶
老公從東方來&KR0049;肫一頭酒一壷主人雖喜當有小故明¶
日果有客如所占而射鷄作食箭從樹間激中數歳女子¶
流血驚怖¶
梁書曰&KR0067;子與父域爲巴西守卒於郡子與奉䘮還郷&KR0004;¶
發蜀有&KR0031;鳩巢舟中及至又栖廬側毎聞&KR0152;泣之聲必飛¶
翔簷宇悲鳴激切¶
隋書曰李得饒性至孝父寢疾輙終日不食及丁憂水漿¶
不入口五日後甘露降其庭樹有鳩巢其廬¶
孔叢子曰邯鄲人正旦獻鳩於趙簡子厚賞之客曰正旦¶
放鳩厚恩也得賞競捕之不如勿賞簡子曰善¶
搜神記曰長安有張氏者晝獨處空室有鳩自外入止乎¶
<pb:KR3k0012_SBCK_921-6a>¶
床張氏惡之披懷而祝之日鳩今來爲我禍耶飛上承塵¶
爲福耶來入我懷鳩飛入懷以手探之則不知鳩之所在¶
而得一金帶鈎焉遂寳之自是之後子孫昌盛有爲必偶¶
資財萬倍蜀客至長安中聞之乃厚賂婢婢&KR0060;鈎以與蜀¶
客張氏旣失鈎漸漸衰耗而蜀客亦數罹窮厄不爲巳利¶
或告之曰天命也不可以力求於是賚鈎以反張氏復昌¶
故閞西稱張氏鈎¶
&KR0003;苑曰梟逢鳩鳩曰子安之梟曰我將東徙鳩曰何之梟¶
旦郷人惡吾鳴鳩曰子改鳴則可不能改鳴徙猶惡子之¶
聲〇論衡曰夫令鳩雀施氣於鴈鵠終不成子者何也鳩¶
雀之身小鴈鵠之形大¶
廣雅曰良臯鳩也骨鵃鳻鳩也役鳩蔡鳩辟皐浮鳩　也¶
琴操曰舜耕歴山思慕父母見鳩與母俱飛鳴相哺食益¶
<pb:KR3k0012_SBCK_921-6b>¶
以感思乃作歌¶
地理志曰滎陽有井漢王避項羽於中&KR0031;鳩飛集井上羽¶
以爲無人故沛公得免因以爲名故漢丗正旦放鳩爲此也¶
焦贑易林無妄之明夷曰千雀万鳩與鷂爲仇威&KR0020;不敵¶
雖衆無益¶
益部&KR0132;舊傳曰廣漢景毅爲益州太守鳩巢於㕔事鶵&KR0401;孕¶
育阮籍鳩賦序曰嘉平中得兩鳩子常食以&KR0112;稷後卒爲¶
狗所殺故爲作賦¶
傅咸鳩賦序曰余舎下種楸蔚然成林閑居無爲有時遊¶
之頋見班鳩音聲可恱於是捕而畜之旣而馴擾偶出之¶
籠無何失之其後時時一來飛翔低徊似有獓焉故&KR0147;爲¶
之賦〇摯虞槐賦曰春栖教農童鳩¶
孫氏瑞應圖曰白鳩成湯時來王者養&KR0132;老尊道德不以新¶
<pb:KR3k0012_SBCK_921-7a>¶
失舊則至¶
崔豹古今注曰平帝元始二年濟南鳩生白子¶
吴録曰赤烏十二年八月白鳩見章安¶
魏畧曰文帝欲授禪郡國奏白鳩十九見¶
張升白鳩頌序曰陳留郡有白鳩出於郡界太守命門下¶
賦曹史張升作白鳩頌曰厥名梟鳩貌甚雍容丹青緑目¶
耳象重重¶
㑹稽典録曰皮延字叔然㑹稽山隂人養母至孝居䘮有¶
白鳩巢廬側遂以終䘮¶
又曰鄭弘遷臨淮太守郡民徐憲在䘮致哀白鳩巢户側¶
弘舉爲孝廉朝廷稱白鳩郎¶
晉録曰大始八年白鳩二集太廟南門左¶
左九嬪白鳩賦序曰太始八年鳩巢於廟闕而孕白鳩一¶
<pb:KR3k0012_SBCK_921-7b>¶
&KR0031;毛色甚鮮晉金行之應也¶
晉太康起居注曰白鳩見華林令孫邵以聞¶
廣州先賢傳曰頓&KR0318;字孝異蒼梧人至孝母䘮&KR0318;獨身立¶
墳歴年乃成居䘮踰制感物通靈白鳩栖息廬側見人輙¶
去見&KR0318;而留¶
又曰沛國戴文謀居陽城山有神降焉其妻疑是妖魅神¶
巳知之便去作一五色鳥白鳩數十從有雲覆之遂不見¶
南史曰姚察丁後母杜氏䘮解職在服制之中有白鳩巢¶
于户上　方言曰䳕鳩自&KR0028;而東周鄭之郊韓魏之都謂之¶
即睪其後鳩謂之郡睪其&KR0028;西&KR0087;漢之間謂之　鳩(郭璞/注云)¶
(音/匊)其大者謂之頒(音/班)鳩其小者謂之　鳩(今荆/鳩也)或謂之(鳥/蔡)¶
(音/蔡)鳩或謂之鷄鳩或謂之鶻鳩梁宋之間謂之佳鳩傳曰¶
鳲鳩氏司空者也¶
<pb:KR3k0012_SBCK_921-8a>¶
毛詩義䟽曰今江&KR0047;鳥大如鳩而黄啼鳴相呼而不同集¶
謂金鳥或云黄當爲鳩聲轉故名移也又云鳲鳩一名爽¶
鳩又云是鸇¶
周禮夏官上羅氏曰仲春羅鳥獻鳩以養老因行羽物(鄭/玄)¶
(曰春鷹爲鳩與春鳥變舊/爲新冝以養老&KR0135;生氣也)¶
爾雅曰鳲鳩鵠鳩(郭璞注曰今之布榖江東呼&KR0023;榖/千戴勝或云鸇謝氏曰布榖近也)¶
續漢書禮儀志曰仲秋之月縣道皆案户民年始七十者授¶
之以玉杖餔之以糜粥八十九十禮有加賜玉杖長九尺端以¶
鳩爲飾鳩者不噎之鳥也欲老人不噎所以愛民也¶
魏書曰烏丸俗耕種常以榖鳥爲&KR0049;¶
淮南子曰孟夏之月以熟榖米(熟亦/長也)雄鳩長鳴為帝&KR0049;¶
歳(鳩布/穀也)風俗通曰俗&KR0003;髙祖與項羽戰敗於京索遁藂薄¶
中羽追求之時鳩正鳴其上追者以鳥在無人遂得脫後¶
<pb:KR3k0012_SBCK_921-8b>¶
及即位異此鳥故作鳩杖以賜老者案少皥五鳩鳩民者¶
聚民也周禮羅氏獻鳩養老漢無羅氏故作鳩杖以扶老¶
楚辭曰進雄鳩之耿耿兮(耿耿小/節皃)䜛分分而蔽之(言欲如/進其耿)¶
(雄鳩節之誠䜛人尚復分/耿小分髙蔽而障之也)¶
又曰鳴鳩棲於桑榆(言鳲鳩於桑榆之/上奮翼得其所)¶
馮敬通與任武逹書曰婦口如布榖¶
孫卿子曰南方有鳥焉名曰&KR0170;鳩以羽爲巢而編之以髮¶
繫之葦苕風至苕折子死&KR0401;破巢非不完也而繫者然¶
南方草物狀曰番鳩生海邊土穴中里民常以臘月正月¶
捕食味如蟹得過十餘不可復食合浦交阯九真有之¶
　　　鷃¶
左傳曰郯子云少皡鷙以鳥名官青鳥氏司啓者也(杜預/注曰)¶
(青鳥鶬鷃也立/春鳴立冬去)¶
<pb:KR3k0012_SBCK_921-9a>¶
爾雅曰鳸鷃也(郭璞注曰今鷃雀也犍爲舎人/曰主趨民収麥不得晏起也)¶
&KR0003;文曰鷃鳸也從鳥聲¶
春秋考異郵曰水滅火故䖟螫鷃(安均注曰鷃柔良/之鳥鷃於水也)¶
春秋運斗樞曰機星散爲鷃德義少殘百家則鷃無頭¶
易通卦驗曰立春&KR0040;水鶬鷃鳴(鄭玄云鷃/蒼狀也)¶
廣志曰鷃常晨鳴如鷄道路賈車以爲行節岀西方¶
莊子曰窮髮之北有鳥焉其名曰鵬翼若垂天之雲搏扶¶
揺羊角而上者九万里斥鷃&KR0015;之曰我騰躍上不過數仞¶
下翔蓬蒿之間此亦飛之至也而彼且奚適¶
又曰載鼷以車馬樂鷃以鍾皷¶
國語曰晉平公射鷃使竪襄搏之失公怒將殺之叔向聞¶
之夕公告叔向曰君必殺之昔吾先君唐叔射兕於徒林¶
殪以大甲以封于晉今君射鷃鷃不死摶而不得是楊君¶
<pb:KR3k0012_SBCK_921-9b>¶
恥也勿令逺聞公忸怩顔乃趣舎之注賈逵解曰徒林園¶
中地也言唐叔有才藝封於晉¶
吕氏春秋曰亂國之妖有雉生鷃¶
車浚別傳曰鷃雀不能乗激風以飛¶
　　　　䳚鴠¶
方言曰周魏宋楚之間謂䳚鴠或謂之獨春自&KR0028;而東謂¶
之城旦或謂之倒懸或謂之　自&KR0028;而西&KR0087;隴之内謂之¶
䳚鴠(郭璞注曰鳥似䳚五色各無毛赤祼晝夜/鳴獨春好俯仰也倒懸好似懸於樹也)¶
廣志曰侃旦冬毛希夏毛盛¶
禮記曰月令曰仲冬之月䳚鴠不鳴(鄭玄曰&KR0154;旦/求旦之鳥)¶
又曰詩云相彼盍旦尚猶患之(盍旦夜鳴求/旦之鳥也)¶
易通卦驗曰冬至&KR0154;旦不鳴(鄭玄月隨應尋至/也八穴寒徵也)¶
&KR0003;文曰鴡可且也¶
<pb:KR3k0012_SBCK_921-10a>¶
鹽鐵論大夫曰䳚鴠夜鳴無益於明¶
周書時訓曰大雪之日䳚鴠不鳴䳚鴠猶鳴國多訛言¶
太平御覽卷第九百二十一¶
<pb:KR3k0012_SBCK_921-10b>¶
<pb:KR3k0012_SBCK_921-10b>¶
