# -*- mode: mandoku-view; -*-
#+TITLE: 太平御覽
#+DATE: 2015-09-12 00:54:00.951722
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 976
#+PROPERTY: FILE SB11n0727-976太平御覽-卷之九百七十六.
<pb:KR3k0012_SBCK_976-1a>¶
太平御覽卷第九百七十六¶
菜部一¶
　菜　韭¶
　　　　菜¶
詩曰我有旨畜亦以御冬(旨美御禦也蓄聚菜/以禦冬月乏無時也)¶
又曰其蔌(音/速)伊何維筍及蒲(蔌菜/殽也)¶
周禮春官曰入學釋菜合舞(八學必釋菜禮先/師也菜蘋蘩之属)¶
儀禮婚禮曰舅姑旣没則婦入三月乃奠菜(没終也奠菜/者韭祭菜也)¶
(蓋用/薫)稱婦之姓曰某氏來婦敢奠嘉菜(始爲/皇舅)¶
禮曰仲秋之月命有司趣民収歛務蓄菜(始爲禦冬/之備也)¶
左傳曰蘋蘩藴藻之菜可薦於鬼神可羞於王公¶
爾雅曰菜謂之蔌𬞞不熟爲饉(蔌菜揔名見詩凡草菜/可食通名爲𬞞也)¶
論語曰雖𬞞食菜羹瓜祭必齊如也¶
<pb:KR3k0012_SBCK_976-1b>¶
又曰飯𬞞食飲水曲肱而枕之樂亦在其中矣¶
尚書大傳曰煞君之室雖生羙菜(有/義)之士弗食¶
後漢書曰劉平與母俱匿野澤中平朝出求食逢餓賊將¶
烹之平叩頭曰今旦爲老母求菜母老(將平/爲命)願得先歸食¶
(音嗣/下同)母畢還就死因涕泣賊見其至讓而遣之平還旣食¶
母訖因白曰属與賊期義不可欺遂還詣賊衆皆大驚相¶
謂曰常聞烈士乃今見之子去矣吾不忍食子於是得全¶
又曰崔瑗愛士好賔客盛脩肴膳殫極滋味不問餘産居¶
常𬞞食菜羹而巳¶
謝承後漢書曰汝南鍾南嚴海君少時郷人有入其園竊¶
菜者明日拔菜悉遺郷里郷里人相約無復取菜者¶
又曰彭城刀曜字子卿爲漁陽相前相所種菜悉付還外¶
魏志曰倭國地温冬夏食生菜¶
<pb:KR3k0012_SBCK_976-2a>¶
吴書曰趙咨使魏魏人曰聞江東有耑(音/端)蹄菜作若爲食¶
咨曰當得倉(助庾/切)鰷以作羹¶
王隱晉書曰皇甫咨姑子梁栁爲城陽太守或勸諮曰栁¶
爲布衣過吾吾(送/迎)栁不出門食不過塩菜貧不以酒肉爲¶
禮也今而送是貴城陽太守而賤梁鴻季也豈中古人之¶
道哉¶
又曰邵續爲石勒所執身灌園鬻菜以供衣食勒屢遣¶
察之歎曰此真髙人矣不如是安足貴乎嘉其清苦賜榖¶
帛毎臨朝嗟歎以勵群官¶
又曰桓温性儉毎讌唯下七奠拌菜果而巳¶
又曰吴隱之母䘮哀毀嘗醎𦵔以其味旨輟而弃之及爲¶
廣州清操踰勵常食不過菜及乾魚而巳帷帳器服皆付¶
外庫時人頗謂其矯然亦始終不易¶
<pb:KR3k0012_SBCK_976-2b>¶
宋書曰張敷父在吴興亡成服凡十餘日始進水漿葬畢¶
不進塩菜遂毀瘠成疾¶
又曰宋慤以軍功封洮陽侯先是郷人庾業家豪冨侈侯¶
服玉食與賔客相對膳必方丈而爲慤設粟飯菜𦵔謂客¶
曰宗上車串噉麄食慤致飽而退𥘉無異辭至是爲慤長¶
史帶梁郡慤待之甚厚不以昔事爲嫌¶
又曰栁元景爲三公時在朝勲貴多事産業唯元景獨無¶
所營南岸有數十畝菜得錢三萬還宅元景怒曰我立此¶
園采以供家啖耳乃復賣以取錢奪百姓之利耶(乃/以)錢乞¶
守園人¶
又曰王玄謨栁元景桓護之雖並北人而玄謨獨受老傖¶
之目凡諸稱爲四方書䟽亦如之甞爲玄謨作四時詩曰¶
堇茹供春膳粟漿充夏飡匏醬調秋菜白醝解冬寒¶
<pb:KR3k0012_SBCK_976-3a>¶
又曰朱脩之姉在郷里飢寒不立脩之貴爲刺史末曽供¶
膳徃姉爲設菜羹麄飯以激之¶
齊書曰晉永嘉五年曲陽縣市黄慶宅左右有園東南廣¶
數文毎種菜輙鮮異雖加採㧞更生夜恒有白光似懸絹¶
道士傳徳占使人掘之三尺獲玉印文曰長承萬福¶
又曰冝都王鏗生三歳䘮母及有識問母所在左右告以¶
早亡便思慕𬞞食自悲不識母¶
又曰江泌性仁孝食菜不食心以(其/有)生意唯食老葉而巳¶
南史隱逸傳曰沈道䖍辟州府凡十二命皆不就有竊園¶
菜者外還見之仍自逃隠待竊者去後乃出¶
梁書曰武帝太官常膳唯以菜𬞞圎案所陳不過三盞¶
又武帝詔曰今雖無復牲腥猶有脯脩之類即之幽明義¶
爲未盡可更詳定悉薦時𬞞左丞司馬筠等叅議大餅¶
<pb:KR3k0012_SBCK_976-3b>¶
代大晡餘悉用𬞞菜帝從之¶
三國典略曰梁蕭棟宇吉豫章安王權之子也侯景以法¶
駕迎棟時棟與其妃執鋤種菜忽然見逼駭愕乆之¶
後魏書曰甄琛母曹氏有孝性夫氏去家路踰百里毎得¶
魚肉菜菓珍羮口實者必令僮僕走奉其母乃後食焉¶
又曰髙閭曽造胡叟短褐曳柴從田歸舎爲閭設濁酒𬞞¶
食皆手自辦案其館宇卑陋園疇𥚹局而飯菜精潔醯醬¶
調羙見(其/二)妾並年衰跛眇衣布穿弊閭見其貧約以衣服¶
直十餘疋贈之亦無辭媿¶
又曰盧義僖性清儉不營財利雖居顯位毎至困乏夌飯¶
𬞞食忻然甘之¶
三國典略曰北齊主以鄴清風園賜穆提婆於是官無𬞞¶
菜賖買於人負錢三百萬其人訴焉斛律光曰此園賜提¶
<pb:KR3k0012_SBCK_976-4a>¶
婆一家足不賜提婆百官足¶
又曰庫狄士文爲貝州刺史性清苦不受公料家無餘財¶
其子甞噉官厨餅士文枷之繫獄累日杖之一百歩送還¶
京僮隷無敢出門所買菜必於外境凡有出入皆封署¶
其門親故絶迹慶吊不通¶
隋書曰姚察陳亡入隋詔授秘書丞別勑成梁陳二史又¶
勑(於/朱)華門長叅文帝察𬞞菲别曰召入内殿賜果菜指謂¶
朝臣曰朕聞姚察學行當今無比我平陳只得此一人¶
唐書曰太宗回次易州界司馬陳元璹令百姓種𬞞坈上¶
而微火煦之欲其速生以擬供進太宗聞之責其謟媚詔¶
免官¶
又曰太宗時徤逹獻佛土菜一莖五葉花赤中心正黄而¶
蘂子紫色泥婆羅獻波稜菜葉類紅藍實如蒺䔧火熟之¶
<pb:KR3k0012_SBCK_976-4b>¶
能益食味又有酢菜狀似芹而味香渾提葱其狀猶葱而¶
甘辛¶
又曰髙宗時司農欲以冬藏餘菜賣之百姓以墨勑示僕¶
射蘇良嗣良嗣判曰昔公儀相魯抜去園葵况臨御萬邦¶
而敗𬞞鬻菜事遂不行¶
又曰王昇爲刑部尚書性貪恡不常在公乃鬻公廨菜園¶
収其價錢以自潤甚爲時論所醜¶
又曰中書園𬞞日給於衆官者主事白常衮減其數崔祐¶
甫怒訶主事曰此相公之命祐甫大詬曰門下侍郎安得¶
理中書之𬞞叱左右踣主事而拽之自是與衮常¶
不平¶
又曰貞元七年冬司農卿李摸免官𥘉司農當供三官冬¶
菜二千車以度支給車直稍賤又阻雨菜敗模以度支爲¶
<pb:KR3k0012_SBCK_976-5a>¶
辭上責其不先聞故免之先是模奏司農菜不足請京兆¶
府市之尹薛玨萬年令韋彤乃禁人私賣上命奪珏俸一¶
月彤俸三月¶
又曰貞元中奚陟爲中書舎人以所得雜給均分省内官¶
又躬親庶務下至園𬞞皆悉自點閱人以爲難而陟處之¶
無倦¶
莊子曰宣尼窮於陳蔡之間顔回擇菜¶
孔藂子曰菜謂之𬞞¶
金樓子曰秦始皇聞鬼谷先生言因遣徐福入海求金菜¶
玉𬞞¶
說苑曰楚文王伐鄧使王子革王子靈共桾菜(二子出/見老丈)人¶
戴畚乞焉不與搏而奪之王聞之令皆拘二子將煞之大¶
夫辭曰取畚信有罪然煞之非其罪也君若何煞之言卒¶
<pb:KR3k0012_SBCK_976-5b>¶
丈人造軍而言曰鄧爲無道故伐之今君公之子搏而奪¶
吾畚無道甚於鄧乎天命而君聞之群臣之曰討有罪而¶
横奪非所以禁暴也恃力虐老非所以教㓜也愛子棄法¶
非所以保國也私二子滅三行非所以從政也丈人舎之¶
矣謝之軍門之外¶
又曰楚莊王賜虞丘子菜田三百號曰國老以孫叔敖爲¶
令尹¶
吕氏春秋曰菜之羙者壽木之華枯姑之東赤木玄木之¶
葉餘瞀之南有菜名嘉樹其色若碧¶
桓譚新論曰董仲舒專精於𫐠古年至六十餘不窺園井¶
菜(論行/亦云)¶
山東六賢傳曰袁下字叔隰陬慮人種菜一園左右竊取¶
度溝瀆下乃爲之橋其敦義如此¶
<pb:KR3k0012_SBCK_976-6a>¶
漢武内傳曰西王母云上仙之藥有碧(海/之)狼菜¶
孝子傳曰北平陽公輦水作漿兼以給過者公𥙷履屩不¶
取其直天神化爲書生問云何不種菜曰無菜種即與數¶
升公種之化爲白璧餘皆爲錢公得以娶婦¶
廣州先賢傳曰丁宻蒼梧人非家織布不衣非巳耕種菜¶
菓不食¶
杜蘭香別傳曰香降張碩賫瓦榼酒七樏多菜而無他味¶
亦有丗間常菜輙有三種色或丹或紫一物與海蛤相類¶
并有非時菜碩云食之亦不甘然一食七八日不飢¶
荆楚歳時記曰正月七日謂爲人日採七種菜以爲羹¶
兩京記曰隋大業六年諸夷來朝請入市交易煬帝許之¶
於是修飾邸店皆使甍宇齊正卑髙如一環貨充積人物¶
華盛競崇侈麗至賣菜者亦以龍鬚席籍之¶
<pb:KR3k0012_SBCK_976-6b>¶
魏王花木志曰吴郡邊海諸山悉生紫菜¶
崔豹古今注曰𦵔荆楊州人謂𦵔爲戢¶
杜寳大業拾遺録曰徐孝頴性仁孝甞在園中晝卧見人¶
盗菜徐徐轉身向裏恐偷者見之仁行退讓皆此類也¶
漢張竦奏曰古叛逆之國潴其宫室以爲汙池名曰凶墟¶
雖生菜𬞞而民不食¶
　　　　　韭¶
詩曰四之日其蚤獻羔祭韭¶
(可)曰庶人春薦韭韭曰豊本¶
爾雅曰霍山韭(今山中多有孔菜/皆如人家所種者)¶
說文曰菁韮華韭菜一種乆而生也象形在地上北也¶
通俗文曰韭根曰荄(古人/切)¶
山海經曰遏春山雞山韭丹重之山其草多韭¶
<pb:KR3k0012_SBCK_976-7a>¶
榖梁傳曰古者公田爲井居竈䓗韭盡取焉¶
漢書曰龔遂爲㴾海太守民口種一畦韭¶
晉書曰石崇爲客作豆粥咄嗟便辦毎冬得韭蓱(音/并)韲王¶
愷毎以此事爲恨乃宻貨崇帳下問其所以荅云豆至難¶
煑豫作熟有客來作白粥以投之耳韭蓱韲是擣韭根雜¶
以麥苗耳¶
又曰温嶠滅王敦先是童謡曰剪韭剪韭断(楊/栁)河東小子¶
令我與子以爲賊如韭栁尋得復生也¶
晉(書/後)略曰成都王圍京邑城中無菜採陳韭芥以爲善菜¶
齊書曰周顒隱鍾山王儉謂曰卿在山中何所食荅曰赤¶
米白塩緑葵紫蓼又問何者㝡佳曰春𥘉旱韭秋暮晚菘¶
又曰庾呆之字景行爲丗祖征虜功曹清貧食唯韭𦵔[卄/瀹]¶
韭雜菜或戯之曰誰言庾郎貧食鮭甞有二十七種韭言¶
<pb:KR3k0012_SBCK_976-7b>¶
三九也¶
三國丗略曰北齊太上後宫無限衣皆珠玉一女歳費萬¶
金寒月盡食韭牙¶
莊子曰徐無鬼見武侯武侯曰先生居山食芋壓䓗韭今¶
老病欲酒肉之味耶無鬼曰君爲萬乗之主苦國以義耳¶
目君病矣何勞吾乎¶
列子曰老韭爲莧老羭爲猿¶
魯連子曰市處者僕娈膾炙而食市饒也壅泉沃韭織屨¶
之士從兄弟室父徃而不得粗糒(音/俻)焉非愛其僕妾惡其¶
室父也此其饒羡之與不足也¶
說苑曰衛有一夫負缶入井灌韭終日一區鄧晢過教之¶
曰有機重後輕前命曰桔橰終日訖九百區丈夫曰有機¶
智必有機心我非不知不欲爲也¶
<pb:KR3k0012_SBCK_976-8a>¶
正論曰小民髪如韭剪復生頭如雞割復鳴吏不必可¶
畏從來必可輕奈何欲望致州厝乎¶
漢武内傳西王母曰仙次藥有八阮赤韭¶
繆襲祭儀曰春祀和羹芼以韭¶
水經曰交州平樂山多龍穴傍生野韭人徃乞者神許則¶
風吹制分隨偃而拔不得過越不偃而抜輙凶也¶
楊衒知洛陽茹藍記曰李崇爲尚書令儀同三司冨傾天¶
下僮僕千人而性多儉恡惡衣麄食食常無肉止有韭茹¶
韭𦵔崇家客李元祐語人云李令公一食十八種人問其¶
故元祐曰二九十八聞者大笑丗以此爲譏¶
諸葛亮教張君嗣曰去婦不頋門萎韭不入園以婦人之¶
性草菜之精猶有所耻想忠壯者意何所之¶
<pb:KR3k0012_SBCK_976-8b>¶
¶
太平御覽卷第九百七十六¶
