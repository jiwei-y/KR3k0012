# -*- mode: mandoku-view; -*-
#+TITLE: 太平御覽
#+DATE: 2015-09-12 00:54:02.657657
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 997
#+PROPERTY: FILE SB11n0727-997太平御覽-卷之九百九十七.
<pb:KR3k0012_SBCK_997-1a>¶
太平御覽卷第九百九十七¶
　百卉部四¶
　　　荼　䓞　蒿¶
　　　青蒿　莪蒿　蔞¶
　　　王芻　蓍　逢¶
　　　蕭　艾　王瓜¶
　　　薇　莎　蒺䔧¶
　　　　　荼¶
爾雅曰荼苦菜(苦菜/可食)¶
毛詩谷風曰誰謂荼苦其甘如薺¶
又蟋蟀采苓曰采苦采苦首陽之下(苦苦/采)¶
禮記月令孟夏曰小滿之日苦菜秀蔡邕章句曰苦菜也¶
不榮而實謂之秀¶
<pb:KR3k0012_SBCK_997-1b>¶
廣雅曰遊冬苦菜也¶
　　　　　䓞(來計/切)¶
說文曰䓞草可以染黄¶
漢書曰諸侯王盭(音/戾)綬如淳曰盭緑出晉灼曰盭草名日¶
出瑯瑘平昌縣似艾可染因以爲綬名¶
　　　　　蒿¶
爾雅曰蘩皤蒿(郭璞注/曰蒿也)蒿葭也(郭璞注曰今人採青蒿香/中炙㗖者爲葭也葭愆刀)¶
(切)蔚牡菣(無子/者)¶
又曰蘩之醜秋爲蒿(醜類也春時各有種名/至秋老成皆通吁爲蒿)¶
大戴記曰周時德澤洽和蒿茂大以爲蒿柱名爲蒿宫此¶
天子之露寢也(博物/又載)¶
陸機毛詩䟽義曰采蘩爾雅曰皤蒿也凢艾色白爲皤今¶
白蒿是也春生秋乃香美可生食蒸一名遊胡北海人謂¶
<pb:KR3k0012_SBCK_997-2a>¶
之旁勃¶
又曰匪莪伊蔚蔚牡蒿牡菣也似蒿三月始生七月花花¶
似胡麻花而紫赤八月爲角角似小豆角銳而長一名馬¶
新蒿¶
毛詩鹿鳴曰&KR0687;&KR0687;鹿鳴食野之蒿(毛云/葭也)¶
　　　　青蒿¶
詩䟽義曰蒿青蒿也荆䂊汝隂皆謂之葭¶
東觀漢記曰杜林寄隗囂地終不降志辱身至簮蒿蓆草¶
不食其粟也¶
隋書曰𥘉唐髙祖欲遣李密東征朝士諌曰李密性多輕¶
狡好爲反叛願勿遣之帝曰蒿箭射蒿蘺耳吾豈不知耶¶
三輔決録曰孫晨字元公冬月無𬒳以蒿一東暮卧旦收¶
之¶
<pb:KR3k0012_SBCK_997-2b>¶
神(仙/服)食經曰十一月採彭㝅彭㪍白蒿也兎食之壽八百¶
歳¶
　　　　　莪蒿¶
爾雅曰莪蘿(今莪蒿也/亦曰廩蒿)¶
毛詩曰菁菁者莪樂育材也菁菁者莪在彼中阿¶
又谷風&KR1419;莪曰&KR1419;&KR1419;者莪匪莪伊蒿¶
詩義䟽曰莪蒿也生澤田漸洳處葉似邪蒿細科二月中¶
生莖葉可食又可蒸香美頗似蔞蒿¶
說文曰莪蒿也從草我聲¶
廣志曰莪蒿䕲蒿¶
錢塘記曰靈隠山糓樹樹下生莪鬱茂若沃土所生¶
　　　　　蔞¶
毛詩關雎漢廣曰言刈其蔞(蔞蒿/也)¶
<pb:KR3k0012_SBCK_997-3a>¶
陸機毛詩義䟽曰蔞葉似艾　白長數寸髙尺餘好生水¶
中脆羙可食¶
　　　　　王芻¶
爾雅曰菉王芻也(菉蓐也今/呼鴟脚莎)¶
吴氏本草曰王芻一名黄草神農雷公生太山山谷治身¶
熱邪氣小兒身熱氣¶
　　　　　蓍¶
洪範五行傳曰蓍之爲言蓍也百年一夲生百莖此草木¶
之壽知吉凶者也聖人以問鬼神焉¶
說文曰蓍蒿屬也生千歳三百莖易以爲數天子蓍九尺¶
諸侯七尺大夫五尺士三尺¶
史記曰天下和平王道得而其莖長大其叢生者百莖共¶
根今丗取八十莖八尺即難得矣六十莖長六尺即可用¶
<pb:KR3k0012_SBCK_997-3b>¶
也¶
淮南子曰上有叢蓍下有神龜¶
論衡曰蓍生七十歳生一莖七百歳生十莖神靈之物故¶
遟也¶
　　　　蓬¶
爾雅曰齧彫蓬薦黍蓬(别蓬/種類)¶
尚書大傳曰子夏於壤室編蓬户彈琴瑟以歌先生之風¶
可以發憤矣¶
毛詩鵲巢騶虞曰彼茁者蓬(蓬草/名也)¶
又伯兮曰自伯之東首如飛蓬¶
禮記内則曰射人以桑弧蓬矢六射天地四方(桑弧蓬矢/矢夲太古)¶
(也天地四方男/子所有事也)¶
禮記儒行篇曰蓬户甕牖(編蓬爲/户也)¶
<pb:KR3k0012_SBCK_997-4a>¶
魏略曰鮑出值飢餓採蓬實得數斗爲母作食¶
三輔决録曰張仲蔚平陵人也與同郡魏景卿俱隱身不¶
仕明天官博物好屬詩賦所居蓬蒿没人¶
管子曰無法程式飛捶而無所定謂之飛蓬之間明王聽¶
此言¶
曽子曰蓬生麻中不扶自直白沙在泥與之皆黒¶
晏子曰魯哀公失國走齊景公問焉曰子之年甚少矣道¶
止于此乎哀公對曰吾少之時人多愛我者吾禮不能親¶
人多諌我者吾忌不能從以内無弼外無輔弼輔無一人¶
謟䛕者甚衆譬之猶秋蓬也孤其根夲密其枝葉也(說苑/又載)¶
莊子曰列子食於道見百歳髑髏攓蓬而指之曰唯予與¶
汝知未曽死未曽生也¶
啇君書曰今夫飛蓬遇飄風而行千里者乗風之勢也¶
<pb:KR3k0012_SBCK_997-4b>¶
准南子曰見飛蓬轉而知爲車¶
楚辞曰蓬艾親入御于弟兮(弟床簀也/喻親宻)¶
曹植詩曰轉蓬離夲根飃䬙隨長風可意廻飈舉吹我入¶
雲中髙上髙無極天路安可窮類此流宕子捐軀逺從戎¶
司馬彪詩曰百草應節生含氣有淺深秋蓬獨何華飃䬙¶
隨風轉¶
王朗諌行役夜表曰司空臣朗言朗聞飛蓬隨風集于王¶
梁之衡而駟馬爲之奔乳虎爲之走蓬非馬之䇿馬非蓬¶
之敵所以或奔走者驚也¶
　　　　　蕭¶
爾雅曰蕭荻(即髙/音狄)¶
毛詩黍離採葛曰彼採蕭兮一日不見如三秋兮¶
詩義䟽曰蕭今荻蒿也或謂牛尾蒿莖可作燭有香氣故¶
<pb:KR3k0012_SBCK_997-5a>¶
祭祀脂爇之爲香也許愼以爲艾蒿非也¶
禮王度記曰士蕭庶人艾艾蕭不同明矣¶
又蓼蕭曰蓼蕭澤及四海也蓼彼蕭斯零露湑兮¶
周禮天官上曰甸師祭祀供蕭茅¶
說文曰蕭艾蒿也¶
莊子曰河上有家貧窮緯蕭爲業(司馬彪曰蕭蒿也/緯織也織蒿爲箔)¶
山海經曰囊山之隂多蕭¶
郭璞詩曰得意在蘭蓀忘懷寄蕭艾¶
　　　　　艾¶
爾雅曰艾冰臺(今艾/蒿也)¶
毛詩曰黍離採葛曰彼採艾兮一日不見如三歳兮¶
齊書曰紀僧真爲髙帝冠軍府叅軍主簿僧真夣蒿艾生¶
滿江驚而白之髙帝曰詩人採蕭蕭即艾也蕭生斷流卿¶
<pb:KR3k0012_SBCK_997-5b>¶
勿廣言¶
陳書曰陳暄素通脫以俳優自居傲弄轉甚後主稍不能¶
容後遂摶艾爲帽加于其首以火爇之燃及於髪垂涕求¶
哀聲聞於外而弗之釋¶
莊子曰越王子搜逃乎丹穴越國無君求王子捜不從之¶
丹穴不肯出越人薫之以艾¶
孟子曰七年之病求三年之艾¶
漢武帝内傳曰削冰令正圎舉以向月以艾於後承其影¶
得火○師曠占曰歳疫病草先生病草者艾也¶
崔寔四民月令曰三月可採艾¶
　　　　　王瓜¶
周書曰立夏之日螻蟈鳴又五日丘蚓出又五日王瓜生¶
禮記月令曰孟夏之月王爪生¶
<pb:KR3k0012_SBCK_997-6a>¶
春秋運斗樞曰機星散爲抜葜¶
　　　　　薇¶
爾雅曰薇垂水(生於/水邊)¶
毛詩鵲巢草蟲曰陟彼南山言採其薇¶
又曰采薇遣戍役也采薇采薇薇亦柔止¶
史記曰伯夷叔齊義不食周粟隠首陽山採薇而食之¶
廣志曰薇葉似萍可蒸食¶
三秦記曰伯夷食薇三年顔色不異武王戒之不食而死¶
　　　　　莎¶
爾雅曰薃(胡老/切)侯莎其實媞(夏小正曰薃也者莎䔺/媞者其實媞大分切)¶
廣雅曰地毛莎䔺也¶
廣志曰莎可以爲雨衣¶
毛詩題綱曰南山有臺臺一名夫湏莎草也言山生臺及¶
<pb:KR3k0012_SBCK_997-6b>¶
莎以自䕃喻人君得賢以自尊也¶
後周書曰豆盧寜甞與梁人企定遇於平涼川相與肆射¶
乃於百歩懸莎草以射之七發五中企定時以爲能贈遺¶
甚厚¶
任昉述異記曰昔戰國時魏國苦秦之難有民從征戍秦¶
不返其妻思之而卒旣葬塚上生木枝葉皆向夫所在而¶
傾因謂之相思木今秦趙間有相思草狀若石竹而節節¶
相續一名斷膓草又名愁婦草亦名孀草人呼爲寡婦莎¶
蓋相思之流也¶
　　　　蒺䔧¶
爾雅曰茨蒺䔧也(布地蔓生細葉/子有三角刺人)¶
易困卦曰困于石據于蒺䔧入于其宫不見其妻凶¶
毛詩曰牆有茨衛人刺其上也牆有茨不可掃也¶
<pb:KR3k0012_SBCK_997-7a>¶
晉中興書徴祥說曰義熈中宫城上及御道左右皆生蒺¶
䔧亦草妖也¶
說苑曰晉平公置酒椃祁之臺使郎中馬童布蒺䔧於階¶
下令召師曠師曠至履而上堂仰天歎曰夫肉生蟲還自¶
食木生蠹還自刻人出妖還自得九鼎之具不當生¶
王堂廂不當生蒺䔧來　八日脩百官立太子君將死矣¶
至期果死¶
又曰陽虎得罪於衛北見簡子曰自今以來不復樹人矣¶
簡子曰何哉陽虎對曰夫堂上之人吾所樹者過半朝廷¶
之吏邊境之士臣所立者亦過半矣今夫堂上之人親(刼/臣)¶
於君朝廷之吏親危　於法邊境之士親刼臣於外簡子¶
曰唯賢者爲能報愚不肖者不能夫樹桃李者夏得其休¶
息秋得食焉樹蒺䔧者夏不得休息秋得其刺焉今子之¶
<pb:KR3k0012_SBCK_997-7b>¶
所樹者蒺䔧也非桃李也自今以來擇人而樹之母以死樹¶
而擇之¶
續捜神記曰沛國一士人姓周生三兒向應可語便啞有¶
一人逕門過乞飲曰君有罪可逺内自思我於外待君主¶
人異其言乃知非常人便入内思諐(愆/同)出謂客曰昔爲小¶
兒時鷰巢中有三子試以指納巢中鷰子亦出口承之乃¶
取三蒺䔧與其子其子吞之即死其母尋還不復見其子¶
出徘徊悲鳴而去有此事今甚悔之客曰是矣便聞其兒¶
言語周正客乃去不知所在也¶
夲草經曰蒺䔧一名止行一名升雅一名傍通一名水香¶
離騷曰江蘺弃於窮巷兮蒺䔧蔓乎東廂¶
太平御覽卷第九百九十七¶
