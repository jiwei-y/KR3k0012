# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:26.645833
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 510
#+PROPERTY: FILE SB11n0727-510太平御覽-卷之五百一十.
<pb:KR3k0012_SBCK_510-1a>¶
太平御覽卷第五百十¶
　逸民部十¶
　　　　逸民十¶
&KR0286;康髙士傳曰周豐魯人也潜居自貴哀公執䞇請見之¶
豐辭使人問曰有虞氏未施信於民而民信夏后氏未施敬¶
於民而民敬何施而得斯於民也對曰墟墓之間未施哀¶
於民而民哀宗廟社稷之中未施敬於民而民敬殷人作誓¶
而民始叛周人作㑹而民始疑苟無禮義忠信誠慤之心¶
以蒞之雖固乗結之民其兩不解乎¶
又曰顔歜者齊人也宣王見之王曰歜前歜曰王前王不¶
恱歜曰夫歜前爲慕勢王前爲趍士王作色曰貴乎歜曰¶
昔&KR0087;攻齊令曰敢近栁下惠壟樵者罪死不赦有能得齊¶
王頭者封萬户由是觀之生王之頭不如死士之壟齊王¶
<pb:KR3k0012_SBCK_510-1b>¶
曰願先生與寡人遊食太牢乗安車歜曰願得&KR0188;食以當¶
肉安歩以當輿無事以當貴清浄以自娯遂辭而去¶
又曰魯連者齊人好竒偉俶儻嘗遊趙&KR0087;圍邯鄲連却&KR0087;¶
軍平原君欲封連連不受平原君文置酒以千金爲壽連¶
&KR0015;曰所貴於天下之有者爲人排患釋難而無取也即有取¶
是啇販之事不忍爲也遂隱居海上莫知所在¶
又曰河上公不知何許人也謂之丈人隱德無言無德而¶
稱焉安丘先生等從之修其黄老業¶
又曰鄭仲虞不知何許人也漢章帝自徃終不肯起曰願¶
陛下何惜不爲太上君令臣得爲偃息之民天子以尚書¶
禄終其身丗號之白衣尚書¶
又曰司馬季主者楚人也卜於長安漢文帝時宋忠賈&KR0105;¶
爲太中大夫&KR0105;曰吾聞聖人不居朝廷必在巫毉試觀卜¶
<pb:KR3k0012_SBCK_510-2a>¶
數中見季主閑坐弟子侍而論隂陽之紀二人曰觀先生¶
之&KR0250;聽先生之辭丗未嘗見也尊官髙位賢者所處何業¶
之卑何行之汙季主&KR0015;曰觀大夫&KR0011;有道術何言之陋夫¶
相引以&KR0020;相導以利所謂賢者乃可爲羞耳夫内無飢寒¶
之累外無刼奪之憂處上而有敬居下而無害君子道也¶
卜之爲業所謂上德也鳯凰不與燕雀爲群公等喁喁何¶
知長者二人忽忽不覺自失後遂不知季主所在(史記/又載)¶
又曰班嗣樓煩人也丗在京師家有賜書内足於財好老¶
莊之道不屑榮官桓君山從借莊子報曰&KR0002;莊子者絶聖¶
棄智修性保身清虚淡泊歸之自然釣漁於一壑則萬物¶
不干其志栖遲於一丘則天下不易其樂今吾子伏孔氏¶
之&KR0100;跡馳顔閔之極藝旣繫率於丗教矣何用大道爲自¶
炫燿也昔有學歩邯鄲者失其故歩匍匐而歸恐似此&KR0011;¶
<pb:KR3k0012_SBCK_510-2b>¶
故不進也其行巳持論如此遂終于家¶
又曰蔣詡字元卿杜陵人爲兖州刺史王莽爲宰衡詡奏¶
事到㶚上稱病不進歸杜陵荆&KR0068;塞門舎中三徑終身不¶
出時人諺曰楚國二龔不如杜陵蔣翁¶
又曰王眞字叔平杜陵人李邵公上郡人眞世二千石王¶
莽辟不至嘗爲杜陵門下&KR0122;終身不窺長安城但閉門讀¶
書未嘗問政不過農田之事邵公王莽時避地河西違武¶
中竇融欲薦之固辭乃止家累百金優遊自樂¶
又曰薛方齊人飬德不仕王莽安居迎方因謝曰堯舜在¶
上下有巢許今明王方欲隆唐虞之德亦由小臣欲守箕¶
山之志莽恱其言遂終于家¶
又曰龔勝楚人王莽時遣使徴聘義不事二姓遂不食而¶
死有老父來吊甚哀旣而曰嗟乎薫以香自燒膏以明自¶
<pb:KR3k0012_SBCK_510-3a>¶
消龔先生竟夭天年非吾徒也趍而出終莫知其誰也¶
張顯逸民傳曰曹子臧者曹宣公之子也宣公卒負芻殺¶
太子留而自立是爲曹成公其後晉執成公將見子臧於¶
周而立之子&KR0391;辭曰前志有之聖逹節次守節下失節爲¶
君非吾節也遂亡命奔宋晉侯請子臧反國而歸成公子¶
臧以國致成公爲君(見左/傳)¶
又曰周黨字伯况整身清約非法不行建武中徴爲義郎¶
以病去詔曰昔夷齊不食周粟太原周黨不食朕禄後終¶
隱居娯志不營於丗¶
虞般佑髙士傳曰皇甫士安少執冲素以耕稼爲業專心¶
好學毎改服以行兼日而食得風痺或多勸修名士安荅¶
曰居畎畒之中亦可以樂堯舜之道何必崇&KR0020;利而後名¶
乎詔以爲太子中庻子著作郎並不應也¶
<pb:KR3k0012_SBCK_510-3b>¶
又曰朱冲字巨容南安人少有德行閑静寡欲好學而貧¶
隣牛犯種擔蒭送牛牛主人大慙乃不復&KR0064;晉咸寧二年¶
詔曰處士朱冲履行髙㓗經學修明徴爲愽士及太子中¶
庶子冲毎聞徴書至輒逃入深山以免居近夷俗羌戎奉¶
事&KR0002;君也¶
又曰劉兆字延丗公府五辟三徴皆不就安貧慕道潜志¶
&KR0274;作數十年不出門凡是述十餘萬言¶
又曰伍朝字丗明好學該愽顯命屢加不就鎭南將軍劉¶
弘上請&KR0024;零陵太守主者以非選竟不聽尚書郎胡濟言¶
朝守静衡門志道日新誠江南之良才丘園之逸老也且¶
白衣爲郡前漢有舊賁于家食近代所崇事可行也朝竟¶
不就後卒於家(王隱晉書/亦同也)¶
又曰郭文舉河内軹縣人年十三有懷隱志毎行山林旬¶
<pb:KR3k0012_SBCK_510-4a>¶
日忘歸父母喪終辭家不娶入陸渾嵩山少室乃隱華隂¶
之崖以觀石室之石函洛下將没歩擔入呉興餘杭大辟¶
山窮谷無人之地&KR0029;木於樹苫覆其上亦無壁鄣時多虎¶
&KR0064;而文獨&KR0043;積十餘年恒着鹿皮裘葛巾司徒王公迎置¶
果園中衆人問文曰飢而思食壯而思室自然之性先生¶
安獨無情乎文曰情由意生意息則無情又問先生獨處¶
窮山&KR0002;疾病遭命終則爲烏鳥所食頋不酷乎文曰藏埋¶
者亦爲螻蟻所食復何異哉又曰狼虎害人先生獨不畏¶
乎文曰人無害獸之心獸亦不害人耳居園七年逃歸餘¶
杭¶
&KR0061;淑真隱傳曰&KR0171;門先生嘗行見採薪於阜者先生嘆曰¶
汝將以是終乎哀哉薪者曰以是終者我也不以是終者¶
我也且聖人無懷何其爲哀聖人以道德爲心不以冨貴¶
<pb:KR3k0012_SBCK_510-4b>¶
爲志因歌二章莫知所終¶
又曰&KR0017;谷先生不知何許人也隱居&KR0017;谷山因以爲稱&KR0171;¶
&KR0087;張儀師之遂立功名先生遺書勉之曰二君豈不見河¶
邊之樹乎僕御折其枝風浪盪其根此木豈與天地有仇¶
怨所居然也子見嵩岱之松柘乎上枝干於青雲下根通¶
於三泉千秋萬&KR0010;不逢斧斤之患此木豈與天地有骨肉¶
所居然也¶
又曰鄭長者隱德無名著書一篇言道家事韓非稱之丗¶
傳是長者之辭因以爲名¶
又曰南公者楚人埋名藏用丗莫能識居國南鄙因以爲¶
號著書言隂陽事¶
又曰野老六國時人遊&KR0087;楚間年老隱居掌勸爲務著書¶
言農家事因以爲号¶
<pb:KR3k0012_SBCK_510-5a>¶
又曰鶡冠子或曰楚人隱居幽山衣弊履穿以鶡爲冠莫¶
測其名因服成號著書言道家事馬煖常師事之煖後顯¶
於趙鶡冠子懼其薦巳也乃與煖絶¶
又曰楚人有獻魚于楚王曰今日漁獲食之不盡賣之不¶
售弃之又可惜是故來獻左右曰鄙哉辭也楚王曰漁者¶
仁人將以誨我也乃恤鰥寡而存&KR0012;獨出倉粟發幣帛¶
去後宫楚國大治¶
又曰河上丈人家貧編蕭自給其子&KR0255;泉得千金之珠丈¶
人曰取石來鍜之夫千金之珠必在九重之泉驪龍頷下¶
子能得其珠者遇其睡也使龍而寤子其韲粉矣¶
又曰孫叔敖遇狐丘先生曰僕聞人有三利必有三患子¶
知之乎夫爵髙者人妬之官大者主惡之禄厚者怨處之¶
叔敖曰不然吾爵髙而志益下官大而志益小禄厚而施¶
<pb:KR3k0012_SBCK_510-5b>¶
益溥丈人曰善哉言乎堯舜其猶病諸(又見/列子)¶
又曰客有候孔子者顔淵問曰客何人也孔子曰窅&KR0006;泛¶
&KR0006;吾不測也夫良玉徑尺雖有十仭之土不能掩其光明¶
珠度寸雖有函丈之石不能戢其曜苟藴羙自厚容止可¶
知矣¶
&KR0003;&KR0080;曰衛有丈夫&KR0018;&KR0498;入井灌韭終一日一區鄧析下車¶
教之爲機後重前輕命曰槁終日灌韭百區不倦衛丈夫¶
曰吾師言有機智之心我非不知不欲爲也○雜記事曰¶
徐稚忽榮禄陳蕃欽其髙行以禮招請署爲功曹及師友¶
&KR0021;酒又特爲設東面之坐重席佩巾几以&KR0049;之稚辭疾不¶
到王僧䖍呉地記曰處士陸著字文伯漢桓靈之間州府¶
交辟並不就唯事棲遁臨卒誡諸子弟云吾少未嘗官勿¶
苟仕濁丗子弟遵訓遂二代不仕並有盛名¶
<pb:KR3k0012_SBCK_510-6a>¶
又曰桐廬縣東有大溪九里注廬溪口南通新安東出冨¶
陽青山緑波連霄亘壑昔徴士散&KR0016;常侍戴勃遊此自言¶
山水之致極也勃字長雲譙國銍人父散&KR0016;常侍逵字安¶
道弟子常侍國子&KR0021;酒顒並髙蹈俗外三葉肥遁爲海内¶
所稱(梁典曰戴顒字仲&KR0002;與逵並隱遁有髙/名顒以父不仕復循其業辟皆不就)¶
梁蕭繹孝德&KR0019;曰繆斐字文雅東海蘭陵人丗亂將家避¶
地海濵不以遯丗爲悶不以窮居爲傷浣衣濯冠以俟絶¶
氣¶
道學&KR0019;曰樂鉅公者宋人獨好黄老恬静不慕榮貴號¶
曰安丘丈人¶
又曰孔惣㑹嵇山隂人逸操不群唯有一奴自隨奴善吹¶
笙揔爲洛生詠與之相對而巳¶
丗&KR0003;曰郗超每聞欲髙尚隱退者輙爲辨百萬資并爲造¶
<pb:KR3k0012_SBCK_510-6b>¶
立居室在剡爲戴公起宅其精戴始徃居與所親書曰近¶
至剡如入官舎¶
又曰支道林因人就深公買印山深公曰未聞巢由買山¶
而隱¶
陸機招隱詩曰明發心不怡投䃿聊躑躅躑躅欲安之幽¶
人在浚谷朝採南澗藻夕&KR0043;西山足輕條象雲構宻葉成¶
翠幄¶
左思招隱詩曰杖䇿招隱士荒途撗古今巖穴無結構丘¶
中有鳴琴¶
陸雲逸民賦曰古之逸民輕天下輕萬物而欲&KR0825;一丘之¶
忻擅一壑之羙天地不易其樂萬物不干其志然後可以¶
妙有生之極因無疆之休乃爲賦曰相荒土以爲居度山¶
阿而考室層幽翳薈穹谷重深巖木振頴&KR0081;藟垂隂潜魚¶
<pb:KR3k0012_SBCK_510-7a>¶
潦沚嚶鳥來吟顧&KR0188;圃於滋薄即蘭堂於芳林靡飛飄以¶
赴節揮天&KR0284;以興音抱迴流之别沼食秋華於髙岑濛三¶
泉以濯流浚金谷以投簮遵渚龍見在林鳯戢遁綿野而¶
宅心望巖穴而凱入¶
太平御覽卷第五百一十¶
<pb:KR3k0012_SBCK_510-7b>¶
<pb:KR3k0012_SBCK_510-7b>¶
