# -*- mode: mandoku-view -*-
#+TITLE: 太平御覽
#+DATE: 2015-09-23 10:14:03
#+PROPERTY: LASTPB  <md:KR3k0012_SBCK_509-1a>
#+PROPERTY: JUAN 511

<md:KR3k0012_SBCK_509-6b>¶
<md:KR3k0012_SBCK_510-1a>¶
<pb:KR3k0012_WYG_510-1a>
欽定四庫全書
　太平御覽卷五百十¶
　　　　　　　　　　　　宋　李昉等　撰
　　逸民部十¶
　　　　逸民十¶
嵇康髙士𫝊曰周豐魯人也潜居自貴哀公執贄請見
之¶豐辭使人問曰有虞氏未施信於民而民信夏后氏
未施敬¶於民而民敬何施而得此於民也對曰墟墓之
<pb:KR3k0012_WYG_510-1b>
間未施哀¶於民而民哀宗廟社稷中未施敬於民而民
敬殷人作誓¶而民始叛周人作㑹而民始疑苟無禮義
忠信誠慤之心¶以蒞之雖固結之民其不可解乎¶
又曰顔歜者齊人也宣王見之王曰歜前歜曰王前王
不¶恱歜曰夫歜前為慕勢王前為趨士王作色曰士貴
乎歜曰¶昔秦攻齊令曰敢近栁下惠壟樵者罪死不赦
有能得齊¶王頭者封萬户由是觀之生王之頭不如死士
之壟齊王<md:KR3k0012_SBCK_510-1b>¶曰願先生與寡人遊食太牢乗安車歜曰願
<pb:KR3k0012_WYG_510-2a>
得蔬食以當¶肉安歩以當輿無罪以當貴清淨以自娯
遂辭而去¶
又曰魯連者齊人好竒偉俶儻嘗遊趙秦圍邯鄲連却
秦¶軍平原君欲封連連不受平原君又置酒以千金為
夀連¶笑曰所貴天下之人有為排患釋難而無取也即
有取¶是商販之事不忍為也遂隐居海上莫知所在¶
又曰河上公不知何許人也謂之丈人隐徳無言無得
而¶稱焉安丘先生等從之脩其黄老業
<pb:KR3k0012_WYG_510-2b>
又曰鄭仲虞不知何許人也漢章帝自往終不肯起曰
願¶陛下何惜不為太上君令臣得為偃息之民天子以
尚書¶禄終其身世號之白衣尚書¶
又曰司馬季主者楚人也卜於長安漢文帝時宋忠賈
誼¶為大中大夫誼曰吾聞聖人不居朝廷必在巫醫試
觀卜<md:KR3k0012_SBCK_510-2a>¶肆中見季主閒坐弟子侍而論隂陽之紀二人曰
觀先生¶之状聴先生之辭世未嘗見也尊官髙位賢者
所處何業¶之卑何行之汚季主笑曰觀大夫類有道術
<pb:KR3k0012_WYG_510-3a>
何言之陋夫¶相引以勢相導以利所謂賢者乃可為羞
耳夫内無饑寒¶之累外無刼奪之憂處上而有敬居下
而無害君子道也¶卜之為業所謂上徳也鳯凰不與燕
雀為羣公等喁喁何¶知長者二人忽忽不覺自失後不
知季主所在(史記/又載)¶
又曰班嗣樓煩人也世在京師家有賜書内足於財好
老¶荘之道不屑榮官恒居山從禇莊子教曰若莊子者
絶聖¶棄智脩性保身清虛淡泊歸之自然釣魚於一壑
<pb:KR3k0012_WYG_510-3b>
則萬物¶不干其志棲遲於一丘則天下不易其樂今吾
子伏孔氏¶之軌迹馳顔閔之極藝既繫率於世教矣何
用大道為自¶炫燿也昔有學步邯鄲者失其故步匍匐
而歸恐以此類<md:KR3k0012_SBCK_510-2b>¶故不進也其行已持論如此遂終於家¶
又曰蔣詡字元卿杜陵人為兖州刺史王莽為宰衡詡
奏¶事到霸上稱病不進歸杜陵荆棘塞門舎中三徑終
身不¶出時人諺曰楚國二龔不如杜陵蔣翁¶
又曰逢貞字叔平杜陵人李邵公上郡人貞世二千石
<pb:KR3k0012_WYG_510-4a>
王¶莽辟不至嘗為杜陵門下掾終身不窺長安門但閉
門讀¶書未嘗問政不過農田之事邵公王莽時辟地河
西建武¶中竇融欲薦之面辭乃止家累百金優游自樂¶
又曰薛方齊人養徳不仕王莽安車迎方因謝曰堯舜
在¶上下有巢許今明王方欲隆唐虞之徳亦猶小臣欲
守箕¶山之志莽說其言遂終於家¶
又曰龔勝楚人王莽時遣使徴聘義不事二姓遂不食
而¶死有父老來弔甚哀既而曰嗟乎薰以香自燒膏以
<pb:KR3k0012_WYG_510-4b>
明自<md:KR3k0012_SBCK_510-3a>¶消龔先生竟夭天年非吾徒也趍而出終莫知其
誰也¶
張顯逸民傳曰曹子臧者曹宣公之子也宣公卒負芻
殺¶太子留而自立是為曹成公其後晉執成公將見子
臧於¶周立之子臧辭曰前志有之聖逹節次守節次不
失節為¶君非吾節也遂亡命奔宋晉侯請子臧反國而
歸成公子¶臧以國致成公為君(見左/傳)¶
又曰周黨字伯况整身清約非法不行建武中徴為義
<pb:KR3k0012_WYG_510-5a>
郎¶以病辭詔曰昔夷齊不食周粟太原周黨不食朕禄
後終¶隐居娯志不營於世¶
虞般佑髙士傳曰皇甫士安少執冲素以耕稼為業專
心¶好學每改服以行兼日而食得風痺或多勸脩名士
安答¶曰居&KR0373;畆之中亦可以為樂堯舜之道何必崇利
勢而後名¶乎詔以太子中庶子著作郎並不應也<md:KR3k0012_SBCK_510-3b>¶又曰朱冲字臣容南安人少有徳行閑靜寡欲好學而
貧¶隣牛犯種擔蒭送牛牛主人大慙乃不復暴晉咸寧
<pb:KR3k0012_WYG_510-5b>
二年¶詔曰處士朱冲履行髙㓗經學修明徴為博士及
太子中¶庶子冲每聞徴書至輙逃入深山以免居近夷
俗羗戎奉¶事若君也¶
又曰劉兆字延世公府五辟三徴皆不就安貧樂道潜
志¶述作數十年不出門凡事述十餘萬言¶
又曰伍朝字世明好學該博顯命屢加不就鎮南將軍
劉¶𢎞上請補零陵太守主者以非選竟不聽尚書郎胡
濟言¶朝守靜衡門志道日新誠江南之良才丘園之逸
<pb:KR3k0012_WYG_510-6a>
老也且¶白衣為郡前漢有舊賁于家食近代所崇事可
行也朝竟¶不就後卒于家(王隠晉書/亦同也)¶
又曰郭文舉河内軹縣人年十三有懐隠志每行山林
旬<md:KR3k0012_SBCK_510-4a>¶日忘歸父母喪終辭家不娶入陸渾嵩山少室乃隠
華隂¶之崖以觀石室之石函步擔入吳興餘杭¶山中窮
谷之地倚木於樹苫覆其上亦無壁障時多暴虎¶而文
獨宿積十餘年恒著鹿皮裘葛巾司徒王公迎置¶西園
中衆人問文曰饑而思食壯而思室自然之性先生¶獨
<pb:KR3k0012_WYG_510-6b>
無情乎文曰情由意生意息則無情又問先生獨處¶窮
山若疾病遭命終則為烏鳥所食顧不酷乎文曰藏埋¶
者亦為螻蟻所食復何異哉又曰虎狼害人先生獨不
畏¶乎文曰人無害獸之心獸亦不害人耳居園七年逃
歸餘¶杭¶
袁淑真隠𫝊曰蘇門先生嘗見採薪於阜者先生嘆曰¶
汝將以是終乎哀哉薪者曰以是終者我也不以是終
者¶我也且聖人無懐何其為哀聖人以道徳為心不以
<pb:KR3k0012_WYG_510-7a>
富貴<md:KR3k0012_SBCK_510-4b>¶為志因歌二章莫知所終¶
又曰鬼谷先生不知何許人也隐居鬼谷山因以為稱
蘓¶秦張儀師之遂立功名先生遺書勉之曰二君豈不
見河¶邉之樹乎僕御折其枝風浪盪其根此木豈與天
地有仇¶怨所居然也子見嵩岱之松栢乎上枝干於青
雲下根通¶於三泉千秋萬嵗不逢斧斤之患此木豈與
天地有骨肉¶所居然也¶
又曰鄭長者隐徳無名著書一篇言道家事韓非稱之
<pb:KR3k0012_WYG_510-7b>
世¶𫝊是長者之辭因以為名¶
又曰南公為楚人埋名藏用世莫能識居國南鄙因以
為¶號著書言隂陽事¶
又曰野老六國時人遊秦楚間年老隐居掌勸為務著
書¶言農家事因以為號<md:KR3k0012_SBCK_510-5a>¶又曰鶡冠子或曰楚人隐居幽山衣弊履穿以鶡為冠
莫¶測其名因服成號著書言道家事馬援常師事之援
後顯¶於趙鶡冠子懼其薦已也乃與援絶
<pb:KR3k0012_WYG_510-8a>
又曰楚人有獻魚于楚王曰今日漁獲食之不盡賣之
不¶售棄之又可惜是故來獻左右曰鄙哉辭也楚王曰
漁者¶仁人將以誨我也乃恤鰥寡而存孤獨出倉粟發
幣帛¶去後宫楚國大治¶
又曰河上丈人家貧編蕭自給其子沒泉得千金之珠
丈¶人曰取石來鍛之夫千金之珠必在九重之泉驪龍
頷下¶子能得其珠者遇其睡也使龍而寤子其虀粉矣¶
又曰孫叔敖遇狐丘先生曰僕聞人有三利必有三患
<pb:KR3k0012_WYG_510-8b>
子¶知之乎夫爵髙者人妬之官大者主惡之禄厚者人
怨之¶叔敖曰不然吾爵髙而志益下官大而志益小禄
厚而施<md:KR3k0012_SBCK_510-5b>¶益廣丈人曰善哉言乎堯舜其猶病諸
又¶曰客有候孔子者顔淵問曰客何人也孔子曰窅兮
泛¶兮吾不測也夫良玉徑尺雖有十&KR0775;之土不能掩其
光明¶珠度寸雖有函丈之石不能戢其耀苟藴美自厚
容止可¶知矣¶
說苑曰衛有丈夫負缶入井灌韭終一日一區鄧析下
<pb:KR3k0012_WYG_510-9a>
車¶教之為機後重前輕命曰槁終日灌韭百區不倦衛
丈夫¶曰吾師言有機智之心我非不知不欲為也
雜記事曰¶徐稚忽榮禄陳蕃欽其髙行以禮詔請署為
功曹及師友¶祭酒又特為設東面之坐重席佩巾几以
候稚辭疾不¶到
王僧&KR1050;呉地記曰處士陸著字伯文漢桓靈之間州府¶
交辟並不就唯事棲遁臨卒誡諸子弟云吾少嘗官勿¶
苟仕濁世子弟遵訓遂終身不仕並有盛名<md:KR3k0012_SBCK_510-6a>¶
<pb:KR3k0012_WYG_510-9b>
又曰桐廬縣東有大漢溪九里注廬口溪南通新安東
出富¶陽青山緑波連霄亘壑昔徴士散騎常侍戴勃逰
此自言¶山水之致極也勃字長雲譙國銍人父散騎侍
戴逵字安¶道弟子常侍國子祭酒顒並髙蹈俗外三世
肥遁為海内¶所稱(梁典曰戴顒字仲若與逵並隐遁有/髙名顒以父不仕復循其業辟皆不)
(就/)¶
梁蕭繹孝徳傳曰繆裴字文雅東海蘭陵人世亂將家
避¶地海濱不以遯世為悶不以窮居為傷浣衣濯冠以
<pb:KR3k0012_WYG_510-10a>
候導¶氣¶
道學傳曰樂鉅公者宋人獨好黄老恬靜不慕榮進號¶
曰安丘丈人¶
又曰孔惣㑹稽山隂人逸操不辟唯有一奴自隨奴善
吹¶笛惣為洛生詠與之相對而已¶
世說曰郗超每聞欲髙尚隐退者輙為辦百萬資并為
造<md:KR3k0012_SBCK_510-6b>¶立居室在剡為戴公起宅甚精戴始往居與所親書
曰近¶至郯如入官舎
<pb:KR3k0012_WYG_510-10b>
又曰支道林譙國人就深公買印山深公曰未聞巢由買
山¶而隐¶
陸機招隐詩曰明發心不怡投袂聊躑躅躑躅欲安之
幽¶人在深谷朝探南澗藻夕宿西山足輕條象雲構宻
葉成¶翠幄¶
左思招隐詩曰杖䇿招隐士荒途横古今巖穴無結構
丘¶中有鳴琴¶
陸雲逸民賦曰古之逸民輕天下輕萬物而欲專一丘
<pb:KR3k0012_WYG_510-11a>
之¶忻擅一壑之羙天下不易其樂萬物不干其志然後
可以¶妙有生之極因無疆之休乃為賦曰相荒土以為
居度山¶阿以考室層幽翳薈穹谷重深巖木振頴葛藟
垂隂潜魚<md:KR3k0012_SBCK_510-7a>¶潦沚嚶鳥來吟鶴既囿於兹薄即蘭堂於芳
林靡飛飄以¶赴節揮天籟以興音抱廻流之别沼食秋
華於髙岑濛玉¶泉以濯流浚金谷以投簮遵渚龍見在
林鳯戢遁緑野而¶宅心望巖穴而凱入¶
　
<pb:KR3k0012_WYG_510-11b>
　
　
　
　
　
　
　
　太平御覽卷五百十
