# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:14.434235
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 301
#+PROPERTY: FILE SB11n0727-301太平御覽-卷之三百一.
<pb:KR3k0012_SBCK_301-1a>¶
太平御覽卷第三百一¶
　兵部三十二¶
　　　　　陣¶
尚書曰武王與紂癸亥陣于商郊¶
左傳曰𣈆將荀呉敗燕無終及羣狄于太原崇卒也(無終/山戎)¶
&KR0004;將戰魏舒曰彼徒我車所遇又阨(地險不便也/阨烏介反)以什共¶
車必克(更增十人當/一車之用)困諸阨又克(車每用於阮道今/去車故爲必克也)請皆¶
卒(去馬爲/歩卒)自我始乃毀車以爲行(魏舒先自毁其屬車/爲歩陣行户郎反)五¶
乘爲三五(乗車者車三人五乗十五人今改/去車更以五人爲五分爲五三也)爲五陣以相¶
離兩於前伍於後專爲右角參爲左角偏爲前拒(皆臨時/處置之)¶
(名/也)以誘之狄人𥬇之(𥬇其/失常)未陣而薄之大敗¶
又曰王以諸侯伐鄭鄭伯禦之原繁髙渠彌奉公爲魚麗¶
之陣先偏後伍伍承彌縫(柱預注曰此/魚麗之法)¶
<pb:KR3k0012_SBCK_301-1b>¶
又曰宋爲乗丘之役故侵我公禦之宋師未陣而薄之敗¶
諸鄑凢師敵未陣曰敗某師皆陣曰戰大崩曰敗績得儁¶
曰克覆而敗之曰取某師京師敗曰王師敗績于某¶
又曰宋公及楚人戰于泓司馬子魚曰彼衆我寡及其未¶
濟請擊之公曰不可旣陣而後擊之宋師敗績公傷股門¶
官殱焉(門官守/門者也)國人皆咎公公曰古之軍也不以阻隘寡¶
人雖亡國之餘(宋商紂/之後)不鼓不成列(恥以詐/勝也)¶
又曰𣈆楚將戰𣈆欒書曰楚師輕窕固壘而待之三日必¶
退退而擊之必𫉬&KR0049;勝焉郄至曰楚有六間不可失也其¶
二卿相惡(子重子/反也)王卒以舊(罷老/不代)鄭陣而不整蠻軍而不¶
陣(蠻夷從楚/不結陣也)陣不違晦(晦月終隂之盡/故兵衆以爲忌)在陣而嚻(嚻喧/嘩也)合¶
而加嚻(陣合冝靖/而益有聲)各顧其後莫有&KR0720;心(人恤其/所底)舊必不良¶
以犯天忌我必克之¶
<pb:KR3k0012_SBCK_301-2a>¶
又曰宋公謀逐華貙衛公子朝救宋與華氏戰于赭丘鄭¶
翩願爲鸛其御願爲鵝(鄭翩宋大夫華貙俱亡者/鸛鸛陣也鵝鴈行陣也)¶
又曰越子伐呉呉人禦之苙澤來水而陳越子爲左右勾¶
卒(勾卒鈎伍相着/引爲左右屯也)使夜或左或右鼔譟而進呉師分以禦¶
之越子以三軍潜渉當呉中軍而鼔之呉師大亂¶
又曰魯哀公爲支離之卒因祝史揮以侵衛(陣/名)衛人病之¶
又曰呉楚戰于雞父公子先曰請先去備薄威後者敦陣¶
整衣遂克之¶
又曰鄭子元請爲左拒以當蔡人衛人爲右拒以當陳人¶
(陣/名)¶
論語曰衛靈公問陣於孔子孔子對曰俎豆之事則甞聞¶
之軍旅之事未之學也¶
周書曰春爲牝陣弓爲前行夏爲方陣㦸爲前行季夏爲¶
<pb:KR3k0012_SBCK_301-2b>¶
圎陣矛爲前行秋爲牡陣劒爲前行冬爲伏陣楯爲前行¶
是爲五陣¶
史記曰黄帝有𣵠鹿之戰以定火災顓頊有共工之陣以¶
平水害¶
漢書陳湯傳曰湯伐西域置&KR0045;威白虎合&KR0016;三校(張晏曰/西域陣)¶
(名)¶
又曰韓信爲相國擊齊齊王走髙宻信追至髙宻西楚使¶
龍且將號二十萬救齊齊王使龍且并軍與信戰夾濰水¶
陣信乃夜令人爲萬餘囊盛沙以壅水上流引軍半渡擊¶
龍且佯不勝還走龍且果追渡水信使人決壅囊水大至¶
龍且軍太半不得渡即擊殺龍且虜齊王廣遂平齊¶
又曰李陵至峻稽山與單于相值&KR0016;可三萬圍陵陵軍居¶
山間以大車爲營陵引士出營外爲陣前行持㦸楯後行¶
<pb:KR3k0012_SBCK_301-3a>¶
持弓弩令曰聞鼔聲而縱聞金聲而止虜見漢軍少直前¶
就營陵搏戰攻之千弩俱發應弦而倒虜還走上山漢軍¶
追殺千人¶
又曰衛青軍岀塞千餘里見單于兵陣而待於是青令武¶
剛車自環爲營(張晏曰/兵車也)而從五千&KR0016;徃當匈奴¶
晉書曰卞壼字望之子眕及盱同没陣母撫二子尸哭曰¶
父爲忠臣汝爲孝子夫何恨乎徴士翟陽曰父死於君子¶
死於父忠孝之道萃於一門¶
王隱𣈆書曰馬隆擊涼州惡虜斷道隆作八陣圖車營並¶
追狹則木屋施輪並前智謀縱横岀其不意故能成功¶
後魏書曰文成帝和平二年制戰陣之法十有餘條因大¶
儺曜兵有飛龍騰蛇魚麗之變以示威武¶
隋書曰周法尚爲定襄太守時帝幸榆林法尚朝于行宫¶
<pb:KR3k0012_SBCK_301-3b>¶
内史令元夀言於帝曰漢武出塞旍旗千里今御營之外¶
請分爲二十四軍日别遣一軍發相去三十里旗幟相望¶
鉦鼓相聞首尾連注千里不絶此亦出師之盛者也法尚¶
曰不然兵亘千里動間山川卒有不虞四分五裂腹心有¶
事首尾未知道阻且長難以相救雖是故事此乃取敗之¶
道也帝不懌曰卿意以爲如何法尚曰結爲方陣四面外¶
拒六宫及百官家口並住其間若有變起當頭分抗内引¶
竒兵岀外奮擊車爲壁壘重設鈎陳此與據城理亦何異¶
苦戰而捷抽&KR0016;追奔或戰不利此屯營自守臣謂牢固萬全¶
之䇿也帝曰善因拜左武衛將軍良馬一疋絹三百疋¶
唐書曰太宗自爲眞草書屏風以示群臣筆力遒勁爲一¶
時之絶先是人間有羲之書凡真行二百九十&KR0083;裝爲七¶
十卷草書二千&KR0083;裝爲八十卷每聽覽餘閑時取臨翫焉¶
<pb:KR3k0012_SBCK_301-4a>¶
謂朝臣曰書小道&KR0004;非急務時或留心猶勝弃日凡諸藝¶
業未有學而不得者也病在心力懈怠不能專精耳朕少¶
時爲公子未遭陣敵義旗之始乃平㓂亂毎執鼔必自指¶
撝習覯兵陣即知強弱常取吾弱對其強強對其弱敵犯¶
其弱追奔不踰百數十歩吾擊其弱必突過其陣自背而¶
反擊之無不潰多使此而制勝思得其理深也今吾臨人¶
之書殊學於形勢唯在求其骨力及得骨力而形𫝑自生¶
耳然吾所爲皆先作意是以果能成也¶
又曰太宗製破陣樂舞圖左圎右方先偏後伍魚麗鵝鸛¶
箕張翼舒交錯屈伸首尾廻牙以象戰陣之形令起居郎¶
吕才依圖教樂工一百二十人&KR0013;甲執㦸而習之凡爲三¶
變毎變爲四陣有來徃疾徐擊刺之象以應歌節數日而¶
就更名七德之舞¶
<pb:KR3k0012_SBCK_301-4b>¶
又曰髙宗御武成殿親試制舉人問之曰兵書云天陣地¶
陣人陣其&KR0003;如何舉人貟半千對曰臣觀載籍此&KR0003;頗多¶
或謂天陣偏伍彌縫也以臣愚見謂不然矣夫師岀以義¶
有若時雨得天之時此天陣也兵在足食且耕且戰得地¶
之利此地陣也善用兵者使三軍之士如父子兄弟得人之¶
和此人陣也三者去矣其何以戰髙宗嗟賞之擢居上第¶
家語曰戰陣有列矣而勇爲夲¶
國語曰呉王之軍爲方陣白裳白旗素甲白羽望之如荼¶
(茅/也)左軍赤裳赤旟望之如火右軍玄裳玄旗望之如墨¶
莊子曰徐無鬼謂武侯曰軍無盛鶴列於麗譙之間(鶴列/陣名)¶
(麗譙/棲也)¶
鬻子曰武王伐紂虎旅百萬陳於商郊起自黄鳥訖于赤¶
甫走如疾風聲如震霆武王乃使太公把旄以麾之紂軍¶
<pb:KR3k0012_SBCK_301-5a>¶
反走¶
尉繚子曰梁惠王問尉繚曰吾聞黄帝有刑徳可以百戰¶
百勝有之乎尉繚曰不然黄帝所謂刑德者天官時日隂¶
陽背向者也黄帝者人事而巳矣何以言之武王伐紂背¶
清水向山陵以萬二千擊紂億有八萬斷紂頭懸於白旗¶
豈不得天官之陣哉¶
孫子曰善用兵者譬如常山之虵也擊其首則尾至擊其¶
尾則首至擊其腹則首尾俱至¶
傅子曰兵法云内精八陣之變外盡九成之冝然可以用¶
竒也¶
盛弘之荆州記曰魚復縣鹽井以西石磧平曠聘望四逺¶
諸葛孔明積細石爲壘方可數百歩壘西郭又聚石爲八¶
行相去二丈許謂之八陣圖曰八陣旣成自今行師庶不¶
<pb:KR3k0012_SBCK_301-5b>¶
復敗自後深識見者並莫能了&KR0074;宣武伐蜀經之以爲常¶
山虵勢¶
六韜曰武王問太公曰凡用兵爲天陣奈何爲地陣奈何¶
爲人陣奈何太公曰星辰日月斗杓一左一右一迎一背¶
謂之天陣丘陵水泉亦有左右前後之利此謂地陣用車¶
用馬用人用文用武謂之人陣武王曰善¶
又曰武王問曰引兵入諸侯之地髙山盤石其避無草木¶
四面受敵士卒惑迷爲之柰何太公曰當爲雲象之陣¶
兵鈐曰有運衡陣洞當陣龍騰陣鳥翔陣握機陣虎翼陣¶
兵書要決曰孫子稱無要正正之旗無擊堂堂之陣正正¶
之旗者謂行軍也前後正治故不可要而擊之也堂堂之¶
陣者謂營軍也堂堂不冒亂者不可就而擊之¶
黄石公記曰使商人爲前兵者象白虎陣使羽人爲前兵¶
<pb:KR3k0012_SBCK_301-6a>¶
者象𤣥武陣使徴人爲前兵者象朱雀陣使角人爲前兵¶
者象青龍陣亦曰旬始陣¶
又曰彼以直陣來者我以方陣應之方來銳應之銳來曲¶
應之曲來圎應之圎來直應之直木方金銳火曲水圎土¶
也各以能克者應勝之¶
諸葛亮軍令曰連衝陣狹而厚也¶
衛公兵法曰諸逢賊布陣湏有次第先右虞候爲首其次¶
右軍其次前軍其次中軍其次後軍其次左軍其次左虞¶
&KR0049;其諸軍跳盪竒兵馬軍各隨夲軍以次行至戰所並於¶
夲軍戰鋒隊前布列待五方旗節度加戰鋒等隊打賊不¶
入其跳盪竒兵排後即入山谷林木蒙密之處并渡水狹¶
路及下營戰處百里以來揔湏搜踏清静不然兵引過半¶
臨戰下營伏兵起發致損軍旅其收軍還營却抽左虞&KR0049;¶
<pb:KR3k0012_SBCK_301-6b>¶
見入即左軍後軍中軍前軍右軍右虞候次之諸賊徒恃¶
固阻山布陣不得横列兵士分立冝爲竪陣其陣法弩手¶
弓手與戰鋒隊相間引前兩隊兩邊相翊布列旣定諸軍¶
旣聽角聲其角聲節度一准前看黄旗向賊亞聞鼔聲發¶
諸軍弩手弓手及戰鋒隊各令人捉馬一時籠槍大叫齊¶
入&KR0002;弩手弓手戰鋒等隊引退跳盪竒兵隊一時齊入戰¶
鋒等隊排比𢌞面還與竒兵同入如見黄旗却立不亞及¶
聞金鉦聲乃止&KR0553;上架搶引還各於舊處准前聽角聲卷¶
幅簇隊一准前如便放散即更聽一㑹角聲依軍次發行¶
又曰諸方陣先成逢賊&KR0720;戰或打頭或打尾打頭其陣行¶
不前進陣旣不進自然牢密如其打尾頭行不停其陣中¶
間多即斷絶湏面別各定揔管都押幹當勾令斷絶¶
太白隂經曰黄帝設八陣之形車廂洞當金也車土中黄¶
<pb:KR3k0012_SBCK_301-7a>¶
上也鳥雲鳥翔火也折衝木也龍騰却月水也鴈行鵝鸛¶
天也輪車地也飛翼浮阻巽也風后亦演渥竒圖云以正¶
合以竒勝或合而爲一陣或散而爲八聚散之勢節制之¶
度復置虚實二壘力牧亦創營圖其後𥘿由余蜀諸葛亮¶
並有陣圖以教人戰夫營壘教圖使士卒知進止識金鼔¶
其應敵戰不可預形故其戰勝不復而應形無窮兵形象¶
水因地而制形兵因敵而制勝能與敵變化而取勝者謂¶
之神則其戰陣無圖明矣而庸將以教習之陣爲戰敵之¶
陣不亦謬乎¶
又曰合而爲一陣終一陣之中離而爲八陣聽音望麾以¶
出四竒飛龍虎翼鳥朔虵盤爲四竒陣地天風雲爲四正¶
陣夫善戰者以正合以竒勝竒正相生如環之無端孰能¶
窮之竒爲陽正爲隂隂陽相薄而四時行焉竒爲剛正爲¶
<pb:KR3k0012_SBCK_301-7b>¶
柔剛柔相得而萬物成焉竒正之用而萬物無所勝焉¶
又曰天陣經曰風后演握竒圖(自一陣之中分爲八陣天/有衝或圎布形黄帝曰少)¶
(則爲圎利爲主/色尚玄爲乾)地陣(黄帝曰壯則爲方利/爲主色尚黄爲坤)風陣風附於天¶
風象峯其形銳首利爲客色尚赤爲巽雲陣雲附於天(太/公)¶
(曰左右相向是也其形銳首利/爲主色尚白巳前爲四正爲坎)飛龍陣(其形屈曲象龍利/爲主色尚上𤣥下)¶
(赤爲/震)虎翼陣(居中張翼而進其形踞利/爲主色尚上黄下青爲兊)虵盤陣(太公曰圍/繞之義其)¶
(形宛轉利爲主色/尚上黄下赤爲艮)鳥翔陣(太公曰突擊之戰其形迅急利/爲客其色尚上玄下白爲离)¶
又曰天陣居乾爲天門地陣居坤爲地門風陣居巽爲風¶
門雲陣居坎爲雲門飛龍居震爲飛龍門武翼居兊爲武¶
翼門鳥翔居离爲鳥翔門虵盤居艮爲虵盤門天地風雲¶
爲四正門龍虎鳥虵爲四竒門乾坤艮巽爲闔門坎离震¶
兊爲開門¶
太平御覽卷第三百一¶
