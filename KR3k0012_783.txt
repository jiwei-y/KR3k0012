# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:45.736266
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 783
#+PROPERTY: FILE SB11n0727-783太平御覽-卷之七百八十三.
<pb:KR3k0012_SBCK_783-1a>¶
太平御覽卷第七百八十三　四夷部四¶
　　東夷四¶
　　　　　髙句驪¶
范曄後漢書曰髙句驪國節於飲食而好治宫室其俗淫¶
皆㓗淨自喜夜輒男女群聚爲倡樂¶
魏略曰髙句驪國在遼東之東千里其王都於九都之下¶
(地/方)二千里户三萬多山林無源澤其國貧儉土着爲宫室¶
宗廟祠靈星社稷其俗&KR0123;凶喜㓂抄其國置官有相如軍¶
盧沛者古鄒加尊卑各有等夲&KR0162;奴部爲王稍微弱今桂¶
婁部代之大家不田作下户給賦稅如奴客好歌舞其人¶
自喜跪拜申一脚與夫餘異行歩皆走(又以/十月)㑹𥙊天名曰¶
東盟有軍事亦𥙊天殺牛觀蹄以占吉凶加着幘如幘無¶
後其小加着折風形如弁無牢獄有罪者即㑹加評議便¶
<pb:KR3k0012_SBCK_783-1b>¶
殺之沒入妻子為奴婢盗一責十二婚姻之法女家作小¶
屋於大屋(之/後)名爲壻屋壻暮至女家户外自名跪拜乞得就¶
女𪧐女家聽之至生子乃將婦歸其俗淫多相奔誘其死¶
葬有槨無棺停喪百日好厚葬積石爲封列種松栢兄死¶
亦報㛐俗有氣力便弓矢刀矛有鎧習戰又有小水㹮俗¶
出好弓其馬小便登山夫餘不能臣也沃沮東&KR0126;皆屬之¶
其國都依大水而居王莽時發句驪以伐胡不欲行亡出¶
塞爲㓂害奔更名爲下句驪¶
後魏書曰髙句驪者出於夫餘自言光祖朱蒙母河伯母¶
夫餘王&KR1068;於室中爲日所照引身避之日影又逐旣而有¶
孕生一𡖉大如五&KR0155;夫餘王弃之與豕豕不食弃之於路¶
牛馬避之又弃之野衆鳥以毛茹之夫餘王剖之不能破¶
遂還其母其母以物裏之置於暖處有一男破殻而出及¶
<pb:KR3k0012_SBCK_783-2a>¶
其長也字之曰朱蒙其俗言朱蒙者善射也夫餘國人以¶
朱蒙非人所生將有異志請除之王不聽命之飬馬朱蒙¶
每私試知其善惡駿者減食令瘦駑者善(養/令)肥夫餘王以¶
肥者自乗以痩者給朱蒙後狩于田以朱蒙善射射給以¶
一矢朱蒙雖一矢殪獸甚多夫餘之臣又謀殺之朱蒙母¶
隂知以告朱蒙朱蒙與烏餘二人弃夫餘東南走中道遇一¶
大水欲濟無梁夫餘人追之甚急朱蒙告水曰我是日子¶
河伯外孫今日逃走追兵垂及如何得濟於是魚鱉並浮¶
爲之成橋朱蒙得度魚鱉乃解追&KR0016;不得度朱蒙至普&KR0274;¶
水遇見三人其一人衣着麻一人着納衣一人着水藻衣¶
與朱蒙至紇&KR0155;骨城遂居焉號曰髙句驪因以髙爲氏焉¶
北史曰朱蒙在夫餘時其妻懷孕朱蒙逃後生子¶
及長知朱蒙爲國王即與母亡歸之名曰閭逹委之國事¶
<pb:KR3k0012_SBCK_783-2b>¶
朱蒙死至孫莫來立乃并夫餘漢武帝元封四年滅朝鮮¶
置玄莵郡以高句驪爲孫以屬之漢時賜之衣幘朝服皷¶
吹常從玄莵郡受之後稍驕不復詣郡但於東界築小城¶
受之遂名此城爲憤溝婁者句麗城名也¶
又曰公孫度之雄海東也高句麗伯固與之通好伯固死¶
伊夷摸五伊夷摸數㓂遼東建安中公孫康出軍擊之大¶
破其國焚燒邑落伊夷摸更作新國於九都山下¶
又曰髙句麗伊夷摸死其子位宫立始位宫曽祖宫生而¶
目開能視國人惡之及長凶虐國以破殘及位宫生亦能¶
視人髙麗呼相似爲位以爲似其曽祖宫故名位宫亦有¶
勇力便鞭馬善射獵魏正始中位宫㓂西安平五年幽州¶
刺史母丘儉將萬人出𤣥莵討位宫大戰於沸流敗走儉¶
追至頳峴懸車束馬登丸都山屠其所都位宫單將妻子¶
<pb:KR3k0012_SBCK_783-3a>¶
逺竄六年儉復討之位宫輕將諸加奔伏沷沮儉使將軍¶
王頎追之絶沷沮千餘里到肅愼南界刻石紀功又刋丸¶
都山銘不耐城而還¶
又曰後魏太武帝時髙麗王釗曽孫璉始遣使者詣安東¶
奉表貢方物并請國諱太武嘉其&KR0003;&KR0323;詔下帝系名諱於¶
其國使貟外散&KR0016;侍郎李敖拜璉爲都督遼海諸軍事髙¶
句麗王敖至其所居平壤城訪其　事云去遼東一千餘¶
里至柵城南至小海北至舊夫餘人户三倍於前魏時後¶
貢使相尋&KR0010;致黃金二百斤白銀四百斤¶
又曰後魏文明太后以獻文六宫未備勑璉令薦其女璉¶
奉表云女己以岀求以弟女應&KR0562;朝廷許焉㑹獻文崩乃¶
止¶
又曰後魏太和十五年璉死其孫雲立復賜以衣冠服物¶
<pb:KR3k0012_SBCK_783-3b>¶
車旗之飾自比&KR0010;常貢獻至大統十年其王成遣使至西¶
魏朝貢及齊受東魏之禪又朝于齊文宣加成使持節侍¶
中驃&KR0016;大將軍髙麗王如故¶
又曰北齊天保三年文宣至營州使愽陵崔栁使于髙麗¶
求魏末流人勑栁曰&KR0002;不從者以便冝從事及至不見許¶
栁張目叱之拳擊成墜於牀下成左右雀息不敢動乃謝¶
服柳以五千户反命¶
又曰髙句麗東至新羅西度遼二千里南接百濟北隣靺¶
鞨一千餘里人皆圡着隨山谷而居衣布帛及皮土田薄¶
塉&KR0345;農不足以自供故其人節飲食其王好脩宫室都平¶
壤城亦曰長安城其城隨山屈曲南臨浿水城内唯積倉¶
儲器備㓂至方入固守王別爲宅於其側不常居之其外¶
復有國内城及漢城亦別都也其國中呼爲三京有遼東¶
<pb:KR3k0012_SBCK_783-4a>¶
𤣥莬等數十城皆置官司以相統攝焉其置官有大對盧¶
已下凡十二等分掌内外事復有内評五部褥薩人皆頭着¶
折風形如弁圡人加挿二鳥羽貴者其冠曰&KR0171;骨多用紫¶
羅爲之飾以金銀服大䄂衫大口袴素皮帶黄革履婦人¶
裙&KR0237;加&KR1638;書有五經三史三國志晉陽秋兵器與中國略¶
同及春秋校獵王親臨之稅布五疋榖五石遊人則三年¶
一稅十人共細布一疋其刑法峻罕有犯者樂有五絃琴箏¶
(篳/篥)横吹蕭鼓之屬吹蘆以和曲每年&KR0004;聚戯浿水上王乗¶
腰轝列羽儀觀之事畢王以衣入水分爲左右二部以水石¶
相濺擲諠呼馳逐再三而止性多詭伏言辭鄙&KR0126;不簡親¶
踈父子同川浴共室寢好歌舞常以十月𥙊天其公㑹衣¶
服皆錦繡金銀以爲飾好蹲踞食用俎豆出三尺馬云本¶
朱蒙所乗馬種即果下也風俗尚滛不以爲愧俗多遊女¶
<pb:KR3k0012_SBCK_783-4b>¶
夫無常人夜則男女群聚而戯無有貴賤之節有婚嫁取¶
男女相恱即爲之男家送猪酒而已無財娉之禮或有受¶
財者人共耻之以爲賣婢死者殯在屋内殯三年擇吉日¶
而葬居父母及夫喪皆三年兄弟三月&KR0004;終哭泣葬則皷¶
舞作樂以送之埋訖取死者生時翫好車馬置墓側㑹葬¶
者爭取而去¶
又曰隋開皇中髙麗王元率靺鞨萬餘&KR0016;㓂遼東西營州¶
揔管韋丗冲擊走之帝大怒命漢王諒爲元帥揔水陸討¶
之下詔黜其爵位元亦惶懼遣使謝罪上表稱遼東糞土¶
臣元云云上於是罷兵待之如&KR0004;元亦&KR0010;遣朝貢煬帝嗣¶
位天下全盛髙昌王突厥啓人可汗並親詣闕貢獻於是¶
徴元入朝元懼蕃禮頗闕大業七年帝將討元罪車駕度¶
遼水止營於遼東又勑諸將髙麗&KR0002;降即冝撫納不得縱¶
<pb:KR3k0012_SBCK_783-5a>¶
兵入城䧟賊輒言降諸將奉旨不敢赴機毎先馳奏比報¶
賊守禦亦備復出拒戰如此者三帝不悟由是食盡師老¶
轉輸不繼諸軍多敗績於是班師¶
又曰隋大業九年煬帝復親征髙麗勑諸軍以便冝從事¶
諸將分道攻城賊𫝑日蹙㑹楊玄感作亂帝大懼即日六¶
軍並還十年發天下兵㑹賊盗蜂起所在阻絶軍多失期¶
至遼水髙麗亦困弊遣使乞降帝許之頓懷逺鎭受其降¶
仍以俘囚軍實歸至京師¶
南史曰髙麗本有五族有消奴部絶奴部慎奴部灌奴部¶
桂婁部夲消奴部爲王微弱桂婁部代之其置官有對盧¶
則不置沛者有沛者則不置對盧焉晉安帝義熈九年髙¶
翼奉表獻赭白馬宋元嘉十五年馮弘爲魏所攻敗奔髙¶
麗北豐城表求迎接文帝遣使王白駒趙次興迎之并令¶
<pb:KR3k0012_SBCK_783-5b>¶
髙麗資遣璉不欲弘南乃遣將孫漱髙仇等襲殺之白駒¶
等率所領七千餘人生擒漱殺仇等二人十六年文帝欲¶
侵魏詔璉獻馬八百疋大明二年又獻肅慎矢及楛矢石¶
砮歷齊梁並授爵位遣使奉表獻方物不絶¶
唐書曰髙麗者岀自扶餘之别種其國都於平壤城即漢¶
樂浪郡之故地在京師東五千一百里其官大者號大對¶
盧比一品揔知國事三年一代&KR0002;稱職者不拘年限交替¶
之日或不相祗服皆勒兵相攻勝者爲之其王但閉宫自¶
守不能制禦次曰太大兄比正二品對盧以下官揔十二¶
級外置州縣六十餘城大城置傉薩一人比都督諸城置¶
道使比刺史其下各有僚佐分掌曹事衣裳服食唯王五¶
綵以白羅爲冠白皮小帶其冠及帶咸以金飾官之貴者¶
則青羅爲冠次以緋羅挣二鳥羽及金銀爲飾衫簡䄂袴¶
<pb:KR3k0012_SBCK_783-6a>¶
大口白韋帶黄革履國人衣褐戴弁婦人首加巾幗好圍¶
碁&KR0300;壺之戲人能蹵鞠食用籩豆簠簋罇爼罍洗頗有箕¶
子之遺風其所居必依山谷皆以茅草葺舎唯佛寺神廟¶
及王宫官府乃用瓦其俗貧窶者多冬月皆作長坑下燃¶
火煴以取煖種田養蚕略同中國城東有大穴名隧神皆¶
以十月王自𥙊之俗愛書籍至於衡門厮養之家各於街¶
衢造大屋謂之局堂子弟未婚之前晝夜於此讀書習射¶
又曰武德二年髙麗王建武遣使來朝四年又遣使朝貢¶
髙祖感隋末戰士多䧟其地五年賜建書云在此所有髙¶
麗人等己令追括尋即遣送彼處有此國人者立可放還¶
務盡綏育之方共弘仁恕之道於是建武悉搜括華人以¶
禮賔送前後至者萬數髙祖大喜七年遣使徃𠕋建武爲¶
上柱國遼東郡王髙麗王仍將天尊像及道士彼爲之講¶
<pb:KR3k0012_SBCK_783-6b>¶
老子其王及道俗等觀聽者數千人貞觀二年破突厥頡¶
利可汗建武遣使奉賀并上封域圗五年詔遣廣州都督¶
府司馬長孫師往収瘞隋時戰亡骸骨毀髙麗所立京觀¶
又曰貞觀十六年髙麗西部大人盖蘇文有罪其王建武¶
議欲誅之&KR0171;文乃召部兵於城南云將校閱諸大臣皆來¶
臨視蘇文勒兵盡殺之因馳入王宫殺建武立其弟大陽¶
子臧爲王自立爲莫離支猶中國兵部尚書兼中書令之¶
職也自是專國政蘇文姓泉氏鬚靣甚偉形體魁傑身佩¶
五刀左右莫敢仰視(恒/令)其屬官俯伏於地踐之上馬下亦¶
如之出必先布隊仗導者長呼以辟行人百姓畏避皆自¶
&KR0300;坈谷太宗聞之遂出師弔伐十九年命刑部尚書張亮¶
為平壤道行軍大揔管領將常何等率江淮嶺硤勁卒四¶
萬戰舩五百艘自菜州汎海趨平壤又以英國公李勣爲¶
<pb:KR3k0012_SBCK_783-7a>¶
遼東道行軍大揔管江夏王道宗爲副率歩&KR0016;六萬趨遼¶
東兩軍合𫝑太宗親御六軍以㑹之夏四月李勣軍渡遼¶
進攻盖牟城拔之以其城置盖州五月渡遼水詔徹橋梁¶
以堅士卒志帝旣至遼東城下見七卒&KR0018;檐以填壍者帝¶
分其尤重者於馬上載之從官悚動爭賷以送城下髙麗¶
聞我有抛車飛三百斤石於一里之外者甚懼之乃於城¶
上積木爲戰樓以拒飛石勣列車發石以擊其城所遇盡¶
潰又推撞車撞其樓閣無不傾倒抜其城爲遼州&KR0004;帝自¶
定州命每　十里置一烽屬于遼城與太子約剋遼東當¶
舉烽是日帝命舉烽師次白崖城右衛太將軍李思摩中¶
弩矢帝親爲吮血將士聞之莫不感勵城主孫戊音遂乞¶
降以其城置巖州授伐音爲刺史我軍之渡遼也莫離支¶
遣加户城七百人戍盖牟城李勣盡虜之其人並請隨軍¶
<pb:KR3k0012_SBCK_783-7b>¶
自効太宗謂曰詎不欲爾之力爾家悉在加尸爾爲吾戰¶
彼將爲戮矣破一家之妻子取一人之力用吾不忍也悉¶
令放還車駕進次安市城髙麗北部耨薩髙延壽南部髙¶
惠眞率髙麗靺鞨之衆十五萬來救引軍直進太宗夜召¶
諸將躬自指麾因令所司張受降幕於朝堂之側曰明日¶
午時納降虜於此矣遂率軍而進至時果敗二帥之衆太¶
宗因按轡觀城營壘謂侍臣曰髙麗傾國而來存亡所繫¶
一麾而敗天祐我也因下馬再拜以謝天名所幸山爲駐¶
蹕山令中書侍郎許敬宗爲文勒石以紀其功八月移營¶
安市城東李勣等攻之不拔乃詔班師&KR0004;攻䧟遼東城其¶
中應𣳚爲奴婢者一萬四千人並遣集没爲將分賞將士¶
太宗&KR0598;其父母妻子一朝分散令有司准其直以布帛贖¶
之赦爲百姓其衆歡叫之聲三日不息¶
<pb:KR3k0012_SBCK_783-8a>¶
又曰貞觀二十年髙麗遣使來謝罪并獻二羙女太宗謂¶
其使曰歸謂爾主羙色者人之所重爾之所獻信爲羙麗¶
憫其離父母兄弟於夲國留其身而忘其親愛其色而傷¶
其心我不取也並還之¶
又曰乹封元年髙麗遣其子入朝陪位於太山之下其年¶
蓋&KR0171;文死其子男生代爲莫離支與弟　建　不睦爲¶
其所逐走據國内城使其子獻城詣闕求哀十一月命英¶
國公李勣率郭侍封等以征之二年二月勣至新城謂諸¶
將曰新城是髙麗西境鎮城最爲要害&KR0002;不先圗餘未易¶
可下遂引兵於城西南據山築柵且攻且守城中窘急數¶
有降者自此所向克捷髙藏及男建將首領九十八人持¶
帛幡出降請使入朝勣以禮延接男建猶&KR1068;門固守十一¶
月拔平壤城虜髙藏男建等至京師獻浮于含元宫乃分¶
<pb:KR3k0012_SBCK_783-8b>¶
其地置都督府九州四十二縣一百又置安東都護府以¶
統之擢其酋渠有功者授都督刺史及縣令與華人叅理¶
仍遣左武衛將軍薛仁貴揔兵鎮之自是髙氏君長遂絶¶
太平御覽卷第七百八十三¶
