# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:25.279413
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 488
#+PROPERTY: FILE SB11n0727-488太平御覽-卷之四百八十八.
<pb:KR3k0012_SBCK_488-1a>¶
太平御覽卷第四百八十八¶
　人事部一百二十九¶
　　　泣　悲　啼　涕¶
　　　　　泣¶
&KR0003;文曰泣無聲出涕也¶
易曰乗馬班如泣血漣如¶
詩曰瞻望弗及佇立以泣¶
又曰不見復關泣涕漣漣¶
禮記曰髙子羔執親之䘮泣血三年未甞見齒君子以爲¶
難¶
又曰弁人有其母死而孺子泣者孔子曰哀則哀矣而難¶
爲繼也¶
左傳曰楚令尹子元欲蠱文夫人爲館於其宫側而振萬¶
<pb:KR3k0012_SBCK_488-1b>¶
焉夫人聞之泣曰先君以是舞也習戎備也今令尹不㝷¶
諸仇讎而置館於未亡人之側不亦異乎¶
又曰叔孫婼聘于宋宋公與之宴飲酒樂宋公使昭子右¶
坐右相泣樂祁佐退而告人曰今兹君與叔孫其皆死乎¶
吾聞之哀樂而樂哀皆䘮心也何以能乆¶
又曰宋公子地有白馬四公嬖向魋魋欲之公取而朱其¶
尾鬛以與之地怒使其徒奪之魋懼將走公閉門而泣之¶
目盡腫¶
國語曰叔向見司馬侯之子撫之而泣曰自其父死也吾¶
蔑與比而事君也昔者其父始之我終之我始之夫子終¶
之¶
史記曰荆軻與髙漸離飲於燕市酒酣漸離擊筑軻和¶
而歌之於市中相樂巳而相泣傍&KR0002;無人¶
<pb:KR3k0012_SBCK_488-2a>¶
又曰戚&KR0078;愛幸生趙王如意甞從髙祖於關東日夜啼泣¶
欲立如意爲太子¶
又曰竇皇后兄長君弟曰竇廣國字少君年五歳時家貧¶
爲人所略賣之長安聞皇后新立廣國上書自陳后言之¶
文帝召見具言其故於是后持之而涕泣交撗下侍御左¶
右皆伏地泣助皇后悲哀¶
又曰漢髙帝欲自擊陳狶蒯成侯周&KR1303;泣曰始滅&KR0087;定天¶
下未甞自行是爲無人可使者乎¶
漢書曰上朝東宫趙談叅乗&KR0061;盎伏車前曰聞天子所共¶
六尺輿皆天下豪英今漢雖乏人陛下獨柰何與刀鋸之¶
餘載於是上遣下談泣下車¶
又曰李陵與蘇武別置酒起舞歌曰萬里兮度沙漠爲君¶
將兮&KR0108;匈奴路窮絶兮矢刃摧士衆滅兮名巳頺老母巳¶
<pb:KR3k0012_SBCK_488-2b>¶
死雖欲報恩將安歸陵泣下數行因與武决¶
又曰髙祖破黥布軍還過沛置酒沛宫酒酣上慷&KR0099;傷懷¶
泣下數行¶
東觀漢記曰更始害齊武王光武飲食語&KR0015;如平常獨居¶
輙不衘酒肉枕席有涕泣處¶
又曰來歙與盖延攻公孫述將王元破之蜀人大懼使刺¶
歙歙未死馳告盖延延見歙伏悲不能仰視歙叱曰故呼¶
卿欲屬以軍事而返効兒女子泣涕乎延収淚強起受所¶
誡歙自書表投筆抽刃而死¶
又曰章帝東廵狩祠㤗山還幸東平王宫涕泣沾&KR0109;¶
楚漢春秋曰惠帝崩吕太后欲爲髙墳使從未央宫坐而¶
見之諸將諌不許東陽侯垂泣曰陛下日夜見惠帝塚悲¶
哀流涕無己是傷生也臣&KR0060;哀之於是太后乃止¶
<pb:KR3k0012_SBCK_488-3a>¶
呉志曰孟宗爲驃&KR0016;朱據軍吏將母在營旣不得志又夜¶
雨屋漏因起涕泣以謝母母曰但當自勉之何足泣也¶
晉書曰羊祜卒南州人罷市哭聲相接呉守邊將士亦爲¶
之泣¶
隋書曰李穆從太祖擊齊師於邙山太祖臨陣墮馬穆突¶
圍而進以馬䇿擊太祖而詈之授以從&KR0016;潰圍俱出賊見¶
其輕侮謂太祖非貴人遂緩之以故免旣而與穆相對泣¶
顧謂左右曰成我事者其此人乎¶
又曰李崇守永隆英果有籌筭膽力過人&KR0004;以父賢勲¶
封廻樂縣侯時年尚小拜爵之日親族相賀崇獨泣賢怪¶
而問之對曰無勲於國而㓜少封侯當報主恩不得終於¶
孝養是以悲耳賢由此大竒之¶
孔藂子曰費子陽謂子思曰吾念周室將滅涕泣不可禁¶
<pb:KR3k0012_SBCK_488-3b>¶
也子思曰然今以一人之身憂丗之不治而涕泣不禁是¶
憂河水之濁而以泣清之也其爲無益莫大焉¶
又曰子髙曰泣有二焉大姧之人以泣自信婦人懦夫以¶
泣著愛¶
尸子曰曽子每讀䘮禮泣沾&KR0109;¶
吕氏春秋曰呉起治西河之外王錯譛於魏武侯使人召¶
之呉起至於岸門(岸門/邑名)止車而望西河泣數行而下其僕¶
謂吳起曰&KR0060;觀公之意釋天下&KR0002;釋躧今去西河而泣何¶
也呉起曰今君聽讒人之言而不知我西河之爲&KR0087;不乆¶
矣魏國從此削乎起果去入楚有間西河入&KR0087;¶
說&KR0080;曰聖人於天下也譬猶一堂之上今满堂飲酒有一¶
人向隅而泣則一堂之人皆不樂矣¶
又曰禹出見辜人問而泣之左右問其故禹曰堯舜之民¶
<pb:KR3k0012_SBCK_488-4a>¶
皆以尭舜之心爲心今吾爲君百姓皆以其心爲心是以¶
痛之¶
又曰蔡威公閉門而哭三日泣盡繼以血其隣窺牆問曰¶
何故哭悲荅曰吾國且亡吾聞病之將死不可爲良醫國¶
之將亡不可爲計謀吾數諌吾君不用是知將亡¶
續晉陽秋曰司馬文王問劉禪曰頗思蜀不禪曰此間樂¶
不思蜀也郄正見禪曰&KR0002;王後問冝泣有以荅㑹王復問¶
禪曰先人墳墓逺在隴蜀乃心西望無日不思因閉眼王¶
曰何乃似郄正語耶禪驚視曰如尊命¶
汝南先賢傳曰蔡順母畏雷後卒每有雷震順輙環塚泣¶
曰順在此¶
王充論衡曰昔周人有仕不遇年老白首涕泣於塗者人¶
或問何爲泣乎對曰吾仕數不遇自傷年老失時是以泣¶
<pb:KR3k0012_SBCK_488-4b>¶
又曰蘇&KR0087;張儀學從横之術於&KR0294;谷先生先生曰能&KR0003;我¶
泣出則能分人主之地矣&KR0087;&KR0003;&KR0017;谷先生泣沾&KR0109;¶
劉向新序曰周舎事趙簡子居無幾舎死簡子與諸大夫¶
飲酒酣泣曰百羊之皮不如一狐之腋衆人之唯唯不如¶
周舎之諤諤自舎死未甞聞吾非也吾國幾亡乎是以垂¶
泣也¶
文士傳曰張叔序字彦真遇黨錮去官道逢其友人相與¶
語天下云嫉害忠良豈但道之不行恐將不免二人相向¶
而泣有老人過嗟曰二大夫何泣之悲哉龍不隱鱗鳯不¶
藏羽羅網髙懸憂在機後泣將何及二人欲與之語不頋¶
而去¶
梁江淹泣賦曰秋日之光流子以傷露離披而殺草風清¶
冷而繞堂慮尺折而寸斷䰟一逝而九傷欷潺湲兮沬䄂¶
<pb:KR3k0012_SBCK_488-5a>¶
泣嗚咽兮染裳㝷夫景君齊山荆公燕市孟甞聞琴馬遷¶
廢史少卿悼躬夷甫傷子皆泣緒如絲詎能仰視¶
後漢張奐與張公超書曰下筆愴恨泣先言流¶
　　　　　悲¶
毛詩曰春日遲遲采繁祁祁女心傷悲¶
家語曰閔子三年之䘮畢見孔子孔子與之琴撫弦切切¶
而悲¶
史記曰項王軍垓下兵少食盡漢四靣皆楚歌項王乃大¶
驚曰漢巳盡得楚矣乃悲歌慷&KR0099;¶
范曄後漢書曰明帝甞謁原陵夜夢先帝太后如平生忻¶
對旣寤悲不能寤明旦遂率百官上陵帝徒歩前伏御&KR0451;¶
視太后鏡奩中物感慟悲泣左右皆泣莫能仰視也¶
呉録曰張武父業爲郡門下&KR0122;還家遇賊闘死武時㓜不¶
<pb:KR3k0012_SBCK_488-5b>¶
識父每至節日輙持父遺劒到亡處設&KR0021;悲動路人¶
呉志曰顧雍爲相十九年年七十六卒&KR0004;疾微時權令醫¶
趙泉視之拜其少子濟爲&KR0016;都尉雍間悲曰泉善别死生¶
吾必不起故上欲及吾自見濟拜也¶
晉書曰羊祜樂山水每因風景必造峴山置酒言詠終日¶
不倦甞&KR0099;然歎息顧謂從事中郎鄒湛等曰自有宇宙便¶
有此山由來賢逹勝士登此逺望如我與卿者多矣皆湮¶
滅無聞使人悲傷如歲後有知魂魄猶應登此也湛曰公¶
德冠四海道嗣前哲令望必與此山俱傳至&KR0002;湛輩乃當¶
如此公言耳¶
莊子曰宋桓侯築蘇宫使蔡謳(爲土/唱也)觀者數百倍去之無¶
有悲色君乃賞蔡¶
吕氏春秋曰周有申喜亡其母聞乞人歌於門下而悲之¶
<pb:KR3k0012_SBCK_488-6a>¶
動於顔色謂門者内乞人歌者自見而問焉與之語是其¶
母也¶
淮南子曰木葉落而長年悲¶
列女傳曰魯七室邑之四者(一邑七/宫也)過時未適人當穆公¶
之時君老太子㓜女&KR0029;柱而嘯傍人聞之心莫不爲之慘¶
慘者隣人婦謂曰何嘯之悲欲嫁乎吾爲子求偶七室女¶
曰豈爲嫁之故不樂而悲哉吾憂魯君老而太子少也¶
秦州記曰隴西郡東一百六十里得隴山山東人西&KR0229;升¶
此而顧瞻者莫不悲思¶
楚辭曰悲者秋之爲氣兮草木揺落而變衰¶
漢李陵與&KR0171;武書曰胡地玄冰邊土&KR0228;烈但聞悲風蕭條¶
之聲胡笳互動牧馬悲鳴吟嘯成羣邊聲四起晨坐聽之¶
不覺淚下嗟吁子卿陵獨何心能不悲哉¶
<pb:KR3k0012_SBCK_488-6b>¶
梁&KR0067;信哀江南賦序曰不無危苦之辭唯以悲哀爲主¶
　　　　　啼¶
爾雅曰猩猩小而好啼(郭璞云聲/似小兒啼)¶
左傳曰齊襄公田于貝丘見豕從者曰公子彭生也公怒¶
曰彭生敢見射之豕人立而啼¶
漢書曰王莽避火宣室前殿火輙隨之宫人婦女啼呼曰¶
當柰何¶
東觀漢記曰劉盆子字于秊十五&KR0013;髪徒跣卒見衆拜恐¶
怖啼泣¶
又曰樂恢字伯竒父親爲縣吏有罪令欲殺之恢年十一¶
常伏寺東門外凍地晝夜啼泣令乃出親¶
魏略曰張遼爲孫權所圍遼潰圍出復入權衆破走由¶
是威震江東兒啼不肯止者其父母以遼恐之¶
<pb:KR3k0012_SBCK_488-7a>¶
晉書曰桓温字元子宣城太守彛之子也生未朞而太原¶
温嶠見之曰此兒有竒骨可試使啼及聞其聲曰眞英物¶
也¶
蔡琰别傳曰琰在胡中十三年有二男捨之而歸作詩云¶
家旣迎兮當歸寕兒呼母兮啼失聲我掩耳兮不忍聴¶
風俗通曰桓帝元嘉中婦人作啼粧者薄拭目下作啼處¶
起梁兾家天下皆效之天戒若曰兾婦女將收啼也¶
語林曰董昭爲魏武帝重臣後失&KR0020;文明丗入爲衛尉昭¶
乃厚加意於侏儒正朝大㑹侏儒作董衛尉啼靣言昔太¶
祖時事舉坐大&KR0015;明帝悵然不怡月中爲司徒¶
又曰胡廣本姓黄五月生父母置諸甕中投之于江胡翁¶
見甕流下聞有小兒啼聲徃取因以爲子遂登三司¶
　　　　　涕¶
<pb:KR3k0012_SBCK_488-7b>¶
說文曰涕鼻液也¶
易曰齎咨涕洟無咎¶
毛詩曰眷言頋之澘焉出涕¶
又曰之子于歸逺送于野瞻望弗及泣涕如雨¶
禮記曰孔子合葬於防封之崇四尺雨甚至孔子問門人¶
曰爾來何遟曰防墓崩孔子泫然流涕曰古者不修墓¶
又曰孔子之衛遇舊舘人之䘮入而哭之哀出使子貢&KR0003;¶
驂而&KR0608;之子貢曰無乃己重乎夫子曰予嚮者哭之遇一¶
哀而出涕子惡夫涕之無從也小子行之¶
又曰將軍文子旣除䘮而後越人來吊主人深衣練冠待¶
于廟垂涕洟¶
公羊傳曰西狩獲麟非中國獸孔子曰孰爲來哉反&KR0209;拭¶
靣涕沾&KR0129;也¶
<pb:KR3k0012_SBCK_488-8a>¶
國語曰公父文伯卒其母戒其妾曰無洵涕(無聲涕出/爲洵涕)¶
漢書曰李將軍恂恂如鄙人口不能出辭及死之日天下¶
知與弗知皆爲流涕彼其心誠信於士大夫也¶
又曰楊雄怪屈原不容於丗作離騷自投江而死悲其文¶
讀之未甞不流涕¶
呉志曰凌統病卒時年二十九權聞之拊&KR0451;而起哀不能¶
自止數日减膳言及流涕使張承爲作銘誄¶
晉書曰桓温自江陵北伐經金城見少爲瑯瑘時所種桞¶
皆巳十圍&KR0099;然曰樹猶如此人何以堪攀枝執條&KR0644;然流¶
涕¶
春秋後語曰荆軻將行太子及賔客知其事者二十餘人¶
皆白衣冠以送之至易水之上旣祖取道髙漸離擊筑荆¶
軻和歌爲濮上聲士皆流涕¶
<pb:KR3k0012_SBCK_488-8b>¶
&KR0003;苑曰雍門周以琴見孟甞君孟甞君曰先生鼔琴亦能¶
令文悲乎周曰夫千秋萬丗之後髙臺旣已壞曲池旣已¶
毀墳墓旣已下嬰兒竪子樵採者躑躅其足而歌其上夫¶
以孟甞君尊貴乃&KR0002;是乎於是孟甞君泫然涕流曰令文¶
立若破國亡邑之人¶
太平御覽卷第四百八十八¶
