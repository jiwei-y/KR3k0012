# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:27.252749
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 518
#+PROPERTY: FILE SB11n0727-518太平御覽-卷之五百一十八.
<pb:KR3k0012_SBCK_518-1a>¶
太平御覽卷第五百一十八¶
　宗親部八¶
　　　　　子¶
易蠱卦曰幹父之蠱有子考無咎厲終吉¶
又家人卦曰家人嗃嗃悔厲吉父子嘻嘻終吝¶
儀禮曰父爲長子服三年何也正禮乎上又所重也¶
禮記内則曰由命士以上父子皆異宫¶
又祭義曰身也者父母之遺體也行父母之遺體敢不敬¶
乎¶
左傳隱公曰衛莊公之子州吁有寵而好兵公弗禁石碏¶
諌曰臣聞愛子教之以義方不納於邪¶
又宣上曰楚司馬子良生子越椒子文曰必殺之是子也¶
熊虎之狀而豺狼之聲不殺必㓕若敖氏矣¶
<pb:KR3k0012_SBCK_518-1b>¶
論語曰陳亢問於伯魚曰子亦有異聞乎對曰甞獨立鯉¶
趍而過庭曰學詩乎對曰未也曰不學詩無以言他曰又¶
獨立鯉趍而過庭曰學禮乎對曰未也不學禮無以立鯉¶
退而學禮陳亢退而喜曰問一得三聞詩聞禮又聞君子¶
之逺其子也¶
孝經曰父子之道天性也¶
周書曰周公三撻伯禽徃見啇子啇子曰南山有橋父道¶
也北山有梓子道也盍徃觀之而伯禽徃視橋梓明日朝¶
伯禽俯而趍周公迎而撫之曰汝安見君子哉¶
史記曰吴起衛人好用兵甞學於曽子事魯君出衛郭門¶
與其母決囓臂而盟曰起不爲卿相不復入衛也¶
又曰司馬談爲太史天子建漢家之封而太史公留滯周¶
南不得從事發憤而卒子遷適見父於河洛之間太史公¶
<pb:KR3k0012_SBCK_518-2a>¶
執遷手下泣曰其先即周之太吏後丗中衰絶於余乎汝¶
後爲太史則續吾祖矣¶
漢書曰張湯杜陵人父爲長安丞父出湯爲兒守舎遭䑕¶
盗肉父還怒之笞湯湯掘地薫䑕得餘肉劾䑕掠治訊鞠¶
鞫論報取䑕磔堂下父忽視其文辭如老吏大驚異遂使¶
書獄焉¶
又曰王遵字子貢涿人遷益州刺史先是王陽爲益州至¶
卭崍九折坂歎曰奉先人遺體奈何數乗此險後以疾去¶
及遵至此坂問吏曰此非王陽所畏道耶吏曰是遵叱其¶
馭曰駈之王陽爲孝子王遵爲忠臣¶
又曰曹參代蕭何爲相國日夜飲酒子窋爲中大夫惠帝¶
怪之令窋言曰無以請事何以憂夭下窋洗沐歸具言參¶
怒之乃笞二百曰趣入侍天下事非汝所當言¶
<pb:KR3k0012_SBCK_518-2b>¶
又曰路温舒字長君鉅鹿人父爲里門監使温舒牧羊因¶
取澤中蒲截爲牒編之冩書¶
又曰楊雄蜀人自楊季至雄五代一子也¶
又曰韋賢字長孺魯人質朴少欲篤志於學通詩書易以¶
教授號鄒魯大儒爲丞相薨少子玄成字少翁以明經歴¶
位丞相故鄒魯諺曰遺子黄金滿籯不如教之一經¶
又曰張禹字子文河内軹人父徙家蓮勺禹爲小兒數至¶
市卜相者竒其面貌謂禹父曰此兒多智可令經學矣¶
又曰踈廣字仲翁東海蘭陵人也明春秋爲太子太傳知¶
止足與兄子受上䟽乞骸骨上賜黄金二十斤太子贈五¶
十斤歸郷里請故舊賔客爲樂歳餘子孫竊謂昆弟老人¶
勸說買田宅廣曰吾豈不念子孫哉顧有田廬足供衣食¶
令更増益以爲盈餘教子孫怠惰耳賢而多財損其志愚¶
<pb:KR3k0012_SBCK_518-3a>¶
而多財益以爲其過冨者衆人怨也吾旣無教化於子孫¶
不欲益生於怨也¶
又曰朱邑字仲卿廬江人少時爲桐郷嗇夫病且死嘱其¶
子曰我爲桐郷吏其民愛我死必葬之後丗子孫奉祀我¶
不如桐郷死且葬之民爲起冡祠¶
又曰石奮從髙祖至景帝時爲九卿子等四人官至二千¶
石景帝尊寵號爲萬石君以上大夫禄歸老子家子孫有¶
過不誚讓便對按不食¶
後漢書曰馮勤字偉伯魏郡人曽祖楊宣帝時爲弘農太¶
守有子八人皆爲二千石魏趙間號爲萬石君¶
又曰周華字宣光汝南人子勰字巨勝自曽祖楊至勰孫¶
恂六代一子皆知名¶
又曰吴祐字季英陳留人父恢爲南海太守祐年十二隨¶
<pb:KR3k0012_SBCK_518-3b>¶
父到官恢欲殺青簡竹以冩書祐諌曰今大人踰越五嶺¶
逺在海濱其俗誠陋舊多珍怪上爲國家所疑下爲權威¶
所望此書若成即載之而歸昔馬援以薏苡興謗王陽以¶
衣囊徼名嫌疑之間先賢所慎恢竒之乃撫其首曰吴氏¶
丗不乏季子矣¶
又曰崔烈涿郡人靈帝開鴻都門牓賣官爵烈入錢五百¶
萬得爲司徒及拜曰天子臨軒百寮畢㑹帝欣謂親幸曰¶
悔不至三公後聲譽日滅烈不自安問子鈞曰吾爲三公¶
於議何如鈞曰嫌大人銅臭烈舉杖擊之鈞時爲虎賁中¶
郎服虎并載鶡尾狼狽而走烈罵曰死卒父撾而走豈孝¶
乎鈞曰舜之事父也小杖受大杖走此恐䧟父於不義非¶
不孝也烈慙而讓官¶
魏志曰張廣字嗣宗魯第二子也魯雅爲魏武所寵諸子¶
<pb:KR3k0012_SBCK_518-4a>¶
未勝纓並遣中使拜授官爵南鄭城碑曰位尊上將體極¶
人臣五子十室榮並爵均童年嬰稚抱拜王人命婚帝族¶
或尚或嬪¶
又曰胡威字伯庸父質操厲清白爲荆州太守威至荆州¶
省之十餘日歸質賜絹一疋威跪問曰大人清髙何得此¶
物質曰俸禄之餘耳武帝問威曰卿清何如父清威曰臣¶
不如父逺矣帝曰何對曰父清畏人知臣清畏人不知是¶
以不如也¶
又曰賈充字公閭父逵晚生充言充後當有充閭之度故¶
名充字公閭¶
又曰羊祜字叔子年數歲令乳母取所棄金鐶乳母曰汝¶
先無此物祜即指隣人李氏東垣桑樹中探得之主人驚¶
曰此吾亡兒所失物色時人謂祜前身爲李氏之子¶
<pb:KR3k0012_SBCK_518-4b>¶
又曰華嶠字叔駿才學深博爲祕書監性嗜酒率常沉醉¶
撰漢記九十七卷其十典未成而終祕書監何邵奏嶠子¶
徹爲佐著作續成之亦未竟而卒¶
又曰王隱字處叔陳人丗寒素父銓歴陽令有著述志每¶
私録晉事及功臣行狀未就而卒隱儒素自守不交權貴¶
博學多聞受遺業爲著作郎令撰晉史¶
又曰孫盛字安國次子放字齊莊㓜稱令惠年七八歲在¶
荆州與父俱從庾亮出獵亮謂曰君亦來耶放應聲荅曰¶
無小無大從公于邁亮曰欲齊何莊放曰齊莊周亮曰不¶
慕仲尼耶放曰仲尼生而知之者非所企及亮大竒之曰¶
王輔嗣不過也¶
又曰庾翼字稚㳟孫盛字安國翼子愛客常候孫盛盛不¶
在見盛子放謂之曰安國何在放曰徃庾稚恭家愛客曰¶
<pb:KR3k0012_SBCK_518-5a>¶
孫氏大盛有兒如此放曰不如諸庾之翼翼旣而語人曰¶
我固得重呼奴公字¶
又曰袁宏爲東征賦並列過江諸名德獨不載桓彛其子¶
温怒焉宏一時之文宗爲文不欲令人顯問時並遊青山¶
飲歸温命宏同載因問曰君作東征賦何獨不及家君宏¶
對曰尊公稱謂非下官敢專旣未遑啓不敢顯之温疑其¶
不實乃曰欲謂何宏曰風監散朗或捜或引身雖可亡道¶
則不殞宣城之節信而爲允也温泫然而止又不及陶侃¶
子胡奴甞於曲室抽刀逼問宏曰家君勲績如此云何相志¶
宏急荅曰精明百錬在割能断功以濟時職以静亂長沙¶
之勲爲史所讃胡奴乃止¶
又曰謝尚字祖仁豫章太守鯤之子也八歳神晤夙成鯤¶
嘗携之或曰此兒一座顔回也尚應聲曰座無尼父誰識¶
<pb:KR3k0012_SBCK_518-5b>¶
顔回一席之賔莫不驚異¶
又曰王述字懷祖遷尚書僕射𫐠毎受職不爲虚讓其子¶
坦之諌曰故事應讓𫐠曰汝爲我不堪也坦之曰非也克¶
讓自美耳述曰旣云堪何爲復譲也坦之爲桓温府長史¶
温子欲求婚于王因坦之言其父坦之乃還家省父而𫐠¶
愛坦之雖長大猶抱之於膝上坦之乃言婚事於𫐠大怒¶
遽推坦之於膝下曰汝竟癡也詎可視面以妻兵乃止¶
又曰阮籍謂王渾曰濬仲清賞非卿倫也共卿言不如共¶
阿戎談及戎子邁有美名少而肥大戎(曰/令)食糠轉益肥也¶
又曰王祥二子烈芬並知名爲祥所重愛同時而病將士¶
遺嘱烈欲還葬舊土芬欲留葬京邑祥涕泣曰不忘郷仁¶
也不戀夲逹也唯仁與逹二子有焉¶
又曰王衍䘮㓜子山簡弟之衍悲不自勝簡曰孩抱中物¶
<pb:KR3k0012_SBCK_518-6a>¶
何至於此衍曰聖人忘情下人不及情情之所鍾正在吾¶
輩也簡服其言更爲之慟¶
又曰魏舒字陽元爲司徒子混字延廣有才行爲太子舎¶
人年二十七卒朝野咸爲舒惜舒每哀慟退而歎曰吾不¶
及莊生逺矣豈以無益自損更不復哭¶
又曰胡母輔之字彦國嗜酒子謙之字子光才學不及父¶
而傲縱過之至酣醉時甞自呼其父字輔之不以介意丗¶
以爲狂¶
又曰石崇字季倫渤海南皮人苞之少子也生於青州故¶
小名齊奴少敏惠勇而有謀父苞臨終分財與諸子獨不¶
及倫其母爲言之苞曰此兒雖小後自能致¶
又曰郄超字景興一字嘉賔父愔爲司徒愔事道超奉佛¶
愔又好聚積錢數千萬甞開庫任超所取超性好施一日¶
<pb:KR3k0012_SBCK_518-6b>¶
之中散與親故都盡桓温辟爲征西大將軍掾温懷不軌¶
超爲之謀轉司徒左長史而卒𥘉雖黨桓氏以愔忠於王¶
室不䡄之事不令愔知將亡出一箱書付門生曰夲欲焚¶
之恐公年老老必傷愍爲弊我亡後若大損寢食可呈此¶
箱不爾即便焚之愔後果哀悼成病門生依旨呈之則悉¶
與温徃反宻計悉見愔於是大怒曰小子死恨晚矣更不¶
復哭¶
又曰庾冰字季堅都督江荆七郡軍事子襲常貸官絹一¶
疋冰怒捶之市絹十疋還官¶
又曰王濛字仲祖父汭字文開爲淦令美容姿甞覽鏡自¶
照稱其父字曰王文開生如此兒¶
又曰王導字茂弘子恱字長豫弱冠有髙名事親色飬導¶
甚愛之常與恱弈碁争道導笑曰想與有瓜葛郍得爾耶¶
<pb:KR3k0012_SBCK_518-7a>¶
導性儉悵下甘果爛敗令棄之云勿使大郎知恱爲中書¶
郎先導卒導先夢人以百萬錢買恱潜爲祈禱者備矣㝷¶
掘地得錢百萬意甚悪之一一皆藏閉及恱疾篤導憂念¶
時至不食積日忽見一人形狀甚偉𬒳甲持刀導問是何¶
人曰僕蔣侯也公兒不佳欲爲請命故來耳導因求之食¶
至數斗食畢謂導曰中書命盡非可救也言訖不見恱亦¶
殞絶¶
又曰劉殷字長盛新興人有子七人五人各授一經其一¶
子授太史公記一子授漢書一門之内七業俱興北州之¶
學殷㝡爲盛門¶
又曰索靖子琳字巨秀少有逸群之才靖每曰琳宗廟之¶
器非簡札之用州縣之任不足汚吾兒也¶
又曰戴若思廣陵人父昌㑹稽太守若思徃武陵時郡人¶
<pb:KR3k0012_SBCK_518-7b>¶
潘京素有理筌識鍳父遣若思與語潘稱若思有公輔之¶
才¶
又曰王獻之字子敬羲之子也謝安甚欽之請爲長史因¶
問獻之曰君書何如家君荅曰固不同安曰外論不爾對¶
曰人郍得知獻之甞書羲之自後掣其筆不得歎曰此兒¶
當有大名又以掃箒霑泥書大字方一丈甚以爲工¶
宋書曰戴顒字仲若淮南人父逵喜琴顒及兄勃並受琴¶
於父父殁所傳之聲不忍復奏各造新弄五部顒又製長¶
弄一部並傳於丗¶
齊書曰丗祖常問王儉當今誰能作五言詩對曰謝朏得¶
父之膏腴¶
梁書曰謝朏祖弘微宋太常卿父莊齊光禄朏十歲能属¶
文莊多遊山水賦詩使朏命篇覽筆便就王京文謂莊曰¶
<pb:KR3k0012_SBCK_518-8a>¶
賢子足稱神童莊笑曰眞吾家千金¶
又曰王僧孺父延年加爲常侍孺五歳父友饋延年柰者¶
先與僧孺孺曰大人未見不敢先甞不受之¶
又曰栁惲字文暢父丗隆善彈琴爲士流第一惲毎奏其¶
聲甞感傷憂思後因之變體冩古曲¶
家語曰吴延陵季子聘于上國其長子死葬於嬴博之間¶
歛以時服其坎深不至泉其髙可隱孔子曰延陵季子之¶
合於禮者也¶
列子曰魏人有東門吴者年四十有一子䘮之而不憂其¶
相室曰公之愛子也天下無有今子死不憂何也東門吴¶
曰吾甞無子之時不憂今子死乃與向無子同又奚憂焉¶
吕氏春秋曰晉平公問祈黄羊曰國無尉其誰可乃云其¶
子年君子聞之曰祁黄羊可謂至公矣¶
<pb:KR3k0012_SBCK_518-8b>¶
三輔要録曰韋康字元將京兆人孔融與康父端書曰前¶
見元將來淵才亮茂雅度弘毅偉丗之器也昨曰又見仲¶
將來懿性貞實文敏志篤誠保家之主也不意雙珠出于¶
老蚌¶
郭子曰楊脩字德祖九歳聦惠孔文舉詣其父父不在乃¶
呼脩脩爲設果果有楊梅融指示兒曰此君之家果耶脩¶
應聲曰未聞孔雀是夫子之家禽獸¶
姓氏英賢録曰宋顔竣字士遜少有令名太祖問其父延¶
之曰諸子誰有卿風延之曰峻得臣筆測得臣文夐得臣¶
義濯得臣酒¶
丗說曰豫章太守顧邵雍之子也在郡卒雍時盛集賔客¶
自與客碁而信至無兒書雖神色不變而心了其故以瓜¶
搯掌流血沾襟客散方歎巳無延陵之髙豈有䘮明之痛¶
<pb:KR3k0012_SBCK_518-9a>¶
於是豁然神氣自若¶
又曰客有問陳季方曰足下家君有何功德而荷天下重¶
名季方曰吾家君譬如桂樹生於太山之阿上有萬仞之¶
髙下有不測之淵上爲甘露所沾下有淵泉所潤當此之¶
時焉知太山之髙淵泉之深不知有功德與無也¶
太平御覽卷第五百一十八¶
<pb:KR3k0012_SBCK_518-9b>¶
