# -*- mode: mandoku-view -*-
#+TITLE: 太平御覽
#+DATE: 2015-09-23 10:14:03
#+PROPERTY: LASTPB  <md:KR3k0012_SBCK_515-1a>
#+PROPERTY: JUAN 519

¶
<md:KR3k0012_SBCK_518-1a>¶
<pb:KR3k0012_WYG_518-1a>
欽定四庫全書
　太平御覽卷五百一十八¶
　　　　　　　　　　　　宋　李昉等　撰
　　宗親部八¶
　　　　子¶
易蠱卦曰幹父之蠱有子考無咎厲終吉¶
又家人卦曰家人嗃嗃悔厲吉婦子嘻嘻終吝¶
儀禮曰父為長子服三年何也正禮乎上又所重也
<pb:KR3k0012_WYG_518-1b>
禮記内則曰由命士以上父子皆異宫¶
又祭義曰身也者父母之遺體也行父母之遺體敢不
敬¶乎¶
詩曰貽厥孫謀以燕翼子
左傳隠公曰衛莊公之子州吁有寵而好兵公弗禁石
碏¶諫曰臣聞愛子教之以義方不納於邪¶
又宣公上曰楚司馬子良生子越椒子文曰必殺之是
子也¶熊虎之状而豺狼之聲不殺必滅若敖氏矣<md:KR3k0012_SBCK_518-1b>¶
<pb:KR3k0012_WYG_518-2a>
論語曰陳亢問於伯魚曰子亦有異聞乎對曰未也嘗
獨立鯉¶趨而過庭曰學詩乎對曰未也不學詩無以言
鯉退而學詩他日又¶獨立鯉趨而過庭曰學禮乎對曰
未也不學禮無以立鯉¶退而學禮陳亢退而喜曰問一
得三聞詩聞禮又聞君子¶之逺其子也¶
孝經曰父子之道天性也¶
周書曰周公三撻伯禽徃見啇子啇子曰南山有橋父
道¶也北山有梓子道也盍徃觀之而伯禽徃視梓橋明
<pb:KR3k0012_WYG_518-2b>
日朝¶伯禽俯而趨周公迎而撫之曰汝安見君子哉¶
史記曰吴起衛人好用兵嘗學於曾子事魯君出衛郭
門¶與其母决囓臂而盟曰起不為卿相不復入衛也¶
又曰司馬談為太史天子建漢家之封而太史公留滯
周¶南不得從事發憤而卒子遷適見父於河洛之間太
史公<md:KR3k0012_SBCK_518-2a>¶執遷手下泣曰其先即周之太史後世中衰絶於
余乎汝¶後為太史則續吾祖矣¶
漢書曰張湯杜陵人父為長安丞父出湯為兒守舍遭
<pb:KR3k0012_WYG_518-3a>
鼠¶盗肉父還怒之笞湯湯掘地燻鼠得餘肉劾鼠掠治
訊鞫¶鞫論報取鼠磔堂下父忽視其文辭如老吏大驚
異遂使¶書獄焉¶
又曰王遵字子貢涿人遷益州刺史先是王陽為益州
至¶卬峽九折坂歎曰奉先人遺體奈何數乗此險後以
疾去¶及遵至此阪問吏曰此非王陽所畏道耶吏曰是
遵叱其¶馭曰驅之王陽為孝子王遵為忠臣¶
又曰曹參代蕭何為相國日夜飲酒子窋為中大夫惠
<pb:KR3k0012_WYG_518-3b>
帝¶怪之令窋言曰無以請事何以憂天下窋洗沐歸具
言參¶怒之乃笞二百曰趣入侍天下事非汝所當言<md:KR3k0012_SBCK_518-2b>¶又曰路温舒字長君鉅鹿人父為里門監使温舒牧羊
因¶取澤中蒲截為牒編之寫書¶
又曰揚雄蜀人自揚季至雄五代一子也¶
又曰韋賢字長孺魯人質樸少欲篤志於學通詩書易
以¶教受號鄒魯大儒為丞相薨少子元成字少翁以明
經厯¶位丞相故鄒魯諺曰遺子黄金滿籯不如一經
<pb:KR3k0012_WYG_518-4a>
又曰張禹字子文河内軹人父徙家蓮勺禹為小兒數
至¶市卜相者竒其面貌謂禹父曰此兒多智可令經學
矣¶
又曰疏廣字仲翁東海蘭陵人也明春秋為太子太傅
知¶止足與兄子受上疏乞骸骨上賜黄金二十斤太子
贈五¶十斤歸郷里請故舊賔客為樂嵗餘子孫竊謂昆
弟老人¶勸説買田宅廣曰吾豈不念子孫哉顧有田廬
足供衣食¶今更增益以為贏餘教子孫怠惰耳賢而多
<pb:KR3k0012_WYG_518-4b>
財損其志愚<md:KR3k0012_SBCK_518-3a>¶而多財益其過且富者衆之怨也吾既無
教化於子孫¶不欲益其生怨也¶
又曰朱邑字仲卿廬江人少時為桐郷嗇夫病且死囑
其¶子曰我為桐郷吏其民愛我必葬之桐郷後世子孫
奉祀我¶不如桐郷民及死其子葬之民果為起冢立祠¶
又曰石奮從髙祖至景帝時為九卿子慶等四人官至
二千¶石景帝尊寵號為萬石君以上大夫祿歸老於家
子孫有¶過不誚讓便對案不食
<pb:KR3k0012_WYG_518-5a>
後漢書曰馮勤字偉伯魏郡人曾祖楊宣帝時為𢎞農
太¶守有子八人皆為二千石魏趙間號萬石君¶
又曰周華字宣光汝南人子勰字臣勝自曽祖楊至勰
孫¶六代一子皆知名¶
又曰吳祐字季英陳留人父恢為南海太守祐年十二
隨<md:KR3k0012_SBCK_518-3b>¶父到官恢欲殺青簡竹以寫書祐諫曰今大夫踰越
五嶺¶逺在海濵其俗誠陋舊多珍怪上為國家所疑下
為權威¶所望此書若成即載之兼兩昔馬援以薏苡興
<pb:KR3k0012_WYG_518-5b>
謗王陽以¶衣囊徼名嫌疑之間先賢所慎恢竒之乃撫
其首曰吴氏¶世不乏季子矣¶
又曰崔烈涿郡人靈帝開鴻都門牓賣官爵烈入錢五
百¶萬得為司徒及拜日天子臨軒拜百寮畢㑹帝欣謂
親幸曰¶悔不少靳烈至三公聲譽日減烈不自安問子
釣曰吾為三公¶於議如何釣曰嫌大人銅臭烈舉杖撃
之釣時為虎賁中¶郎服虎弁戴鶡尾狼狽而走烈罵曰
死卒父撻而走豈孝¶乎釣曰舜之事父也小杖受大杖
<pb:KR3k0012_WYG_518-6a>
走此恐陷父於不義非¶不孝也烈慙而讓官¶
魏志曰張廣字嗣宗魯第二子也魯雅為魏武所寵諸
子<md:KR3k0012_SBCK_518-4a>¶未勝纓並遣中使拜授官爵南鄭城碑曰位尊上将
體極¶人臣五子十室榮並爵均童年嬰稚抱拜王人命
婚帝族¶或尚或嬪¶
又曰吳威字伯庸父質操厲清白為荆州太守威至荆
州¶省之十餘日歸質賜絹一匹威跪問曰大人清髙何
得此¶物質曰俸祿之餘耳武帝問威曰卿清何如父清
<pb:KR3k0012_WYG_518-6b>
威曰臣¶不如父逺矣帝曰何對曰父清畏人知臣清畏
人不知是¶以不如也¶
又曰賈充字公閭父逵晚生充言充後當有充閭之慶
故¶名充字公閭¶
晉書曰羊祜字叔子年數嵗令乳母取所棄金鐶乳母
曰汝¶先無此物祜即指隣人李氏東垣桑樹中探得之
主人驚¶曰此吾亡兒所失物也時人謂祜前身為李氏
之子<md:KR3k0012_SBCK_518-4b>¶
<pb:KR3k0012_WYG_518-7a>
又曰華嶠字叔駿才學深博為秘書監性嗜酒率常沉
醉¶撰漢紀九十七卷其十典未成而終秘書監何劭奏
嶠子¶徹為佐著作續成之亦未竟而卒¶
又曰王隱字處叔陳人世寒素父銓歴陽令有著述志
每¶私録晉事及功臣行狀未就而卒隠儒素自守不交
權貴¶博學多聞受遺業為著作郎令撰晉史¶
又曰孫盛字安國次子放字齊荘幼稱令惠年七八嵗
在¶荆州與父俱從庾亮出獵亮謂曰君亦來耶放應聲
<pb:KR3k0012_WYG_518-7b>
答曰¶無小無大從公于邁亮曰欲齊何莊放曰齊莊周
亮曰不¶慕仲尼耶放曰仲尼生而知之者非所企及亮
大竒之曰¶王輔嗣不過也¶
又曰庾翼字稚恭孫盛字安國翼子愛客常候孫盛盛
不¶在見盛子放謂之曰安國何在放曰徃稚恭家愛客
曰<md:KR3k0012_SBCK_518-5a>¶孫氏大盛有兒如此放曰不如諸庾之翼翼既而語
人曰¶我固得重呼奴父乎¶
又曰袁宏為東征賦並列過江諸名德獨不載桓彛其
<pb:KR3k0012_WYG_518-8a>
子¶温怒焉宏一時之文宗為文不欲令人顯問時並遊
青山¶飲歸温命宏同載因問曰君作東征賦何獨不及
家君宏¶對曰尊公稱謂非下官敢專既未遑啓不敢顯
之温疑其¶不實乃曰欲謂何宏曰風鑒散朗或搜或引
身雖可亡道¶則不殞宣城之節信而為允也温泫然而
止又不及陶侃¶侃子胡奴常於曲室抽刀逼問宏曰家
君勲績如此云何相忘¶宏急答曰精明百錬在割能㫁
功以濟時識以靜亂長沙¶之勲為史所讃胡奴乃止
<pb:KR3k0012_WYG_518-8b>
又曰謝尚字祖仁豫章太守鯤之子也八嵗神悟夙成
鯤¶嘗攜之或曰此兒一座顔囘也尚應聲曰座無尼父
焉别<md:KR3k0012_SBCK_518-5b>¶顔回一席之賓莫不驚異¶
又曰王述字懐祖遷尚書僕射述每受職不為虛讓其
子¶坦之諫曰故事應讓述曰汝為我不堪也坦之曰非
也但克¶讓自美事耳述曰既云堪何為復讓也人謂汝
勝我殆不如也坦之為桓温府功曺¶見温時倒執手板
真不如父也温子欲求婚於王因坦之言於父坦之還
<pb:KR3k0012_WYG_518-9a>
家省父而述¶愛坦之雖長大猶抱之於膝上坦之乃言
婚事於述大怒¶遽推坦之於膝下曰汝竟癡也詎可以
女妻兵乃止¶
又曰阮籍謂王渾曰濬冲清賞非卿倫也共卿言不如
共¶阿戎談及戎子邁有美名少而肥大戎令食糠益轉
肥也¶
又曰王祥二子烈芬並知名為祥所愛同時而病将亡¶
遺囑烈欲還葬舊土芬欲留𦵏京邑祥涕泣曰不忘郷
<pb:KR3k0012_WYG_518-9b>
仁¶也不戀本達也惟仁與達二子有焉¶
又曰王衍䘮幼子山簡弔之衍悲不自勝簡曰孩抱中
物<md:KR3k0012_SBCK_518-6a>¶何至於此衍曰聖人忘情下人不及情情之所鍾正
在吾¶輩也簡服其言更為之慟¶
又曰魏舒字陽元為司徒子混字延廣有才行為太子
舍¶人年二十七卒朝野咸為舒惜每哀慟退而歎曰吾
不¶及荘生逺矣豈以無益自損更不復哭¶
又曰胡母輔之字彦國嗜酒子謙字子光才學不及父
<pb:KR3k0012_WYG_518-10a>
而傲縱過之至酣醉時常自呼其父字輔之不以介意
世¶以為狂¶
又曰石崇字季倫渤海南皮人苞之少子也生於青州
故¶小名齊奴少敏惠勇而有謀父苞臨終分財與諸子
獨不¶及倫其母為言之苞曰此兒雖少後自能致¶
又曰郗超字景興一字嘉賓父愔為司徒愔事道超奉
佛¶愔好聚積錢數千萬常開庫任超所取超性好施一
日<md:KR3k0012_SBCK_518-6b>¶之中散與親故都盡桓温辟為征西大将軍椽温懐
<pb:KR3k0012_WYG_518-10b>
不軌¶超為之謀轉司徒左長史而卒初雖黨桓氏以愔
忠於王¶室不軌之事不令愔知将死出一箱書付門生
曰本欲焚¶之恐父年老老必傷愍為弊我亡後若大損
寝食可呈此¶箱不爾即便焚之愔果哀悼成病門生依
旨呈之則悉¶與温徃反宻計悉見愔於是大怒曰小子
死恨晩矣更不¶復哭¶
又曰庾氷字季堅都督江荆七郡軍事子襲常貸官絹
十¶疋氷怒捶之市絹十疋還官
<pb:KR3k0012_WYG_518-11a>
又曰王濛字仲祖父汭字文開為當塗令美姿容嘗覽鏡
自¶照稱其父字曰王文開生如此兒¶
又曰王導字茂𢎞子恱字長豫弱冠有髙名事親色養
導¶甚愛之常與恱奕棋爭道導笑曰相與有瓜葛那得
爾耶<md:KR3k0012_SBCK_518-7a>¶導性儉帳下甘果爛敗令棄之云勿使大郎知恱
為中書¶郎先導卒導先夢人以百萬錢買恱潛為祈禱
者備矣尋¶掘地得錢百萬意甚惡之一一皆藏閉比恱
疾篤導憂念¶特至不食積日忽見一人形狀甚偉被甲
<pb:KR3k0012_WYG_518-11b>
持刀導問是何¶人曰僕蔣侯也公兒不佳欲為請命故
來耳導因求之食¶至數斗食畢謂導曰中書命盡非可
救也言訖不見恱亦¶殞絶¶
又曰劉殷字長盛新興人有子七人五人各授一經其
一¶子授太史公記一子授漢書一門之内七業俱興北
州之¶學殷最為盛門¶
又曰索靖子琳字巨秀少有逸群之才靖每曰琳宗廟
之¶器非簡劄之用州郡之任不足汚吾兒也
<pb:KR3k0012_WYG_518-12a>
又曰戴若思廣陵人父昌㑹稽太守若思徃武陵時郡
人<md:KR3k0012_SBCK_518-7b>¶潘京素有理筌識鑒父遣若思與語潘稱若思有公
輔之¶才¶
又曰王獻之字子敬羲之子也謝安甚欽之請為長史
因¶問獻之曰君書何如尊君答曰固不同安曰外論不
爾對¶曰人那得知獻之嘗書義之自後掣其筆不得嘆
曰此兒¶當有大名又以掃箒沾泥書大字方一丈甚以為
工
<pb:KR3k0012_WYG_518-12b>
宋書曰戴顒字仲若淮南人父逵喜琴顒及兄勃並受
琴¶於父父歿所傳之聲不忍復奏各造新弄五部顒又
製長¶弄一部並傳於世¶
齊書曰世祖常問王儉當今誰能作五言詩對曰謝朏
得¶父之膏腴¶
梁書曰謝朏祖𢎞微宋太常卿父莊齊光祿朏十嵗能
屬¶文莊多遊山水賦詩使朏命篇&KR0259;筆便就王景文謂
荘曰<md:KR3k0012_SBCK_518-8a>¶賢子足稱神童荘笑曰真吾家千金
<pb:KR3k0012_WYG_518-13a>
又曰王僧孺父延年為常侍僧孺五嵗父友饋延年柰
者¶先與僧孺孺曰大人未見不敢先嘗不受¶
又曰栁惲字文暢父世隆善彈琴為士流第一惲每奏
其¶聲常感傷憂思後因之變體寫古曲¶
家語曰吳延陵季子聘於上國其長子死葬於嬴博之
間¶歛以時服其坎深不至泉其髙可隠孔子曰延陵季
子之¶合於禮也¶
列子曰魏人有東門吳者年四十有一子喪之而不憂
<pb:KR3k0012_WYG_518-13b>
其¶相室曰公之愛子也天下無有今子死不憂何也東
門吳¶曰吾嘗無子之時不憂今子死乃與向無子同又
奚憂焉¶
吕氏春秋曰晉平公問祈黄年曰國無尉其誰可乃云
其¶子君子聞之曰祈黄年可謂至公矣<md:KR3k0012_SBCK_518-8b>¶三輔要録曰韋康字元將京兆人孔融與康父端書曰
前¶見元将來淵才髙茂雅度𢎞毅偉世之器也昨日又
見弟仲¶将來懿性真實文敏篤誠保家之主也不意雙
<pb:KR3k0012_WYG_518-14a>
珠出於¶老蚌¶
郭子曰楊脩字德祖九嵗聪惠孔文舉詣其父父不在
乃¶呼脩脩為設果果有楊梅融指視曰此爾家果耶脩¶
應聲曰未聞孔雀是夫子家禽也¶
姓氏英賢録曰宋顔竣字士遜有令名太祖問其父延¶
之曰諸子誰有卿風延之曰竣得臣筆測得臣文夐得
臣¶義濯得臣酒¶
世說曰豫章太守顧雍之子在郡卒雍時盛集賓客¶自
<pb:KR3k0012_WYG_518-14b>
與客碁而信至無兒書雖神色不變而心了其故以爪¶
掐掌流血沾襟客散方歎曰已無延陵之髙豈有喪明之
痛<md:KR3k0012_SBCK_518-9a>¶於是豁然神氣自若¶
又曰客有問陳季方曰足下家君有何功徳而荷天下
之重¶名季方曰吾家君譬如桂樹生於太山之阿上有
萬仞之¶髙下有不測之淵上為甘露所沾下有淵泉所
潤當此之¶時焉知有太山之髙淵泉之深不知有功德
與無也
<pb:KR3k0012_WYG_518-15a>
　
　
　
　
　
　
　
　
<pb:KR3k0012_WYG_518-15b>
　
　
　
　
　
　
　
　太平御覽卷五百一十八
