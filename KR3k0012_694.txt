# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:39.048828
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 694
#+PROPERTY: FILE SB11n0727-694太平御覽-卷之六百九十四.
<pb:KR3k0012_SBCK_694-1a>¶
太平御覽卷第六百九十四¶
　服章部十一¶
　　　　　裘¶
&KR0003;文曰裘皮衣也¶
禮曰十月之節天子始裘¶
又曰唯君黼裘以誓省大裘非古也君衣狐白裘錦衣以¶
裼之君之右虎裘厥左狼裘士不衣狐白君子狐青裘豹¶
襃𤣥綃衣以裼之麛裘青豻襃絞衣以裼之(豻胡犬也音/岸絞蒼黄之)¶
(色)羔裘豹飾緇衣以裼之狐裘黄衣以裼之錦衣狐裘諸¶
侯之飾也犬羊之裘不裼(庶人無/文飾)裘之裼也見美也¶
又曰童子不衣裘裳(裘大/温)¶
又曰有&KR0002;曰晏子一狐裘三十年(言其太/儉偏下)¶
又曰良冶之子必學爲裘(補器者其金柔/乃合有似於裘)¶
<pb:KR3k0012_SBCK_694-1b>¶
詩曰羔裘如濡洵直且侯羔裘豹飾孔武有力羔裘晏&KR0006;¶
三英粲&KR0006;(晏鮮盛貌三英三德/剛克柔克正直也)¶
又曰君子至止錦衣狐裘顔如渥丹其君也哉¶
又曰一之日于貉取彼狐狸爲公子裘¶
又曰羔裘逍遥狐裘以朝羔裘翺翔狐裘在堂羔裘如膏¶
日出有曜¶
又曰彼都人士狐裘黄黄¶
又曰狐裘尨茸一國三公吾誰適從¶
又曰齊人以郲&KR0009;衛侯右宰榖從而逃歸衛人將殺之辭¶
曰余不恱&KR0004;矣余狐裘而羔䄂乃赦之(狐裘羔䄂言一/身盡盖唯少有)¶
(𢙣喻巳雖從/出其罪不多)¶
又傳曰公賜公衍羔裘使獻龍輔於齊侯(龍輔/玉名)遂入羔裘¶
齊嘉與之陽榖(陽榖/齊色)¶
<pb:KR3k0012_SBCK_694-2a>¶
又傳曰齊侯伐晉夷儀東郭書讓登犂弥從之齊侯賞犂¶
弥辭曰有先登者臣從之晳幘而衣貍製(晳白也幘齒上/下相值製裘也)¶
公使視東郭書曰乃夫子也¶
論語曰緇衣羔裘素衣麑裘黄衣狐裘䙝裘長短右&KR0209;¶
周禮曰司裘掌爲大裘以供王祀天之服仲秋獻良裘季¶
秋獻功裘(良善也仲秋鳥獸毛毬因良時而用之/功裘人功做麄謂孤青麛裘之屬也)大裘廞¶
裘飾皮車(廞涇也鄭司農/云涇裘陳裘也)¶
又曰宫伯掌王宫之士庶子(庶子𪧐/衛之言)月終則均秩歳終則均¶
叙以時頒其衣裘¶
史記曰𥘿昭王囚孟嘗君欲殺之孟嘗使人抵昭王幸&KR0078;¶
求解姬曰妾願得君狐白裘此時孟嘗君有一狐白裘直¶
千金天下無𩀱入𥘿獻之昭王更無他裘孟嘗君患之客¶
最下坐爲狗盗者曰臣能得狐白裘乃夜爲狗盗以入𥘿¶
<pb:KR3k0012_SBCK_694-2b>¶
宮藏中取所獻裘奉&KR0078;&KR0078;爲言於王王釋孟甞君¶
漢書曰賈&KR0105;上書諫文帝曰天下咸知陛下之義卧赤子¶
天下之上而安植遺腹朝委裘(服䖍曰言天下安雖赤子/遺腹在位猶不危也孟康)¶
(曰委裘&KR0002;容衣太子未/坐朝事先帝衣裘也)¶
東觀漢記曰東平王蒼來朝章帝以王觸寒&KR0881;道賜乗輿¶
貂裘¶
又曰𥙊彤爲遼東太守鮮卑奉馬一疋貂裘二領¶
後漢書曰馬援歎曰殖貨財産貴其能施賑也不則守錢¶
虜耳乃盡散以班昆弟故舊身服羊裘皮袴¶
又曰嚴光丗祖時遊學及丗祖即位乃變名隠身不見帝¶
思其賢乃令以物色訪之後齊國上言曰有男子披羊裘¶
釣澤中帝令齎玄纁聘之三聘而後至¶
謝承後漢書曰劉虞爲幽州刺史常着氊裘¶
<pb:KR3k0012_SBCK_694-3a>¶
魏氏春秋曰髙文惠爲刺姦令史夙夜匪懈至擁膝抱文¶
書而寤寐太祖嘗夜微出觀察諸吏見而哀之徐解裘覆¶
之而去¶
呉志曰陸遜破曹休上爲羣僚大㑹酒與遜對舞解所着¶
&KR0968;子裘賜遜¶
晉書曰趙王倫字子彛&KR0004;封琅邪郡王坐使散&KR0016;劉緝買¶
工所將盗御裘廷尉杜友正緝弃市倫當與緝同罪有司¶
奏倫爵重屬親可不坐諌議大夫劉毅駮曰王者之法罰不¶
阿貴賤然後可以齊禮制而明典刑也倫知裘非常蔽不¶
語吏與緝同罪¶
又曰桓𤣥殺羅企生先是𤣥以羔裘遺企生所生母氏及¶
企生遇害即日焚裘¶
又曰王㳟嘗披鶴&KR0769;裘渉雪行孟旭曰此神仙中人也¶
<pb:KR3k0012_SBCK_694-3b>¶
王隱晉書曰歩熊字叔羆好學兼術數趙王倫辟熊熊言¶
倫死不乆不足應有人告倫倫遣圍之熊使諸生着巳裘¶
南走圍者皆奔之熊宻從北道走得脫¶
又曰王敦參軍摯瞻見敦以故懷裘賜老外部都督曰此¶
裘雖故不如與小吏敦曰何故瞻曰上服賜下貂蟬亦可¶
賜下乎¶
齊書曰文帝製孔雀毛裘¶
又曰文惠太子性奢侈製珎玩之物織孔雀毛爲裘光采¶
金翠過於雉頭逺矣¶
北齊書曰唐邕字道和少明敏有治丗才斛律金啓太后¶
曰唐邕強幹一人當千顯祖乃解所服青䑕皮裘賜之¶
云意在與卿共弊¶
趙書曰汲桑盛暑重裘重茵使人扇之恚不清涼斬扇者¶
<pb:KR3k0012_SBCK_694-4a>¶
軍中爲之語曰仕爲將軍何可羞六月重茵披狐裘不識¶
寒暑断人頭¶
晉咸寧起居注曰大司馬程據上雉頭裘一領詔曰據此¶
裘非常衣服消費功用其於殿前燒之勑内外有造異服¶
詔罪之¶
晉令曰山鹿白　遊毛狐白貂蟬黄貂班白鼲子渠捜國¶
裘皆禁服也¶
瑞應圖曰王者奉五行教民種植以事則渠捜國來獻裘¶
王者德茂不耻惡衣服則四夷乗白鹿來獻白裘¶
黄帝出軍决曰黄帝伐&KR0214;尤未克夢西王母遣道人披𤣥¶
狐之裘以符授之¶
管子曰武王爲役靡令曰豹䄡豹裘方得入朝故豹皮百¶
金功臣之家糴千鍾未得一豹皮¶
<pb:KR3k0012_SBCK_694-4b>¶
晏子曰景公時雨雪三日公披狐白之裘曰恠哉雨雪三¶
日不寒晏子曰古之賢者君飽而知人飢温而知人寒今¶
君不知也公乃命出裘以與寒發粟以與飢¶
又曰晏子適晉至中牟暏弊冠皮裘負芻者晏子曰子何¶
者對曰我越石父也不免凍餓爲人僕三年晏子解左&KR0406;¶
贖之也¶
又曰景公賜晏子狐白裘其貿千金晏子辭而不受三反¶
曰君服之上而使嬰服之下不可以爲教¶
墨子曰江河之水非一源千鎰之裘非一狐¶
又曰晉文公好士之惡衣故文公之臣皆牂裘¶
列子曰林𩔖年且百歳(書傳无聞盖/古之隱土)底春而裘於畦(底當/也)¶
𥘿青子曰有千金之裘而無千金之布¶
田休子曰渠捜之人服夏禹德獻其珎裘毛出五彩光曜¶
<pb:KR3k0012_SBCK_694-5a>¶
五色¶
又曰少昊氏都於曲阜鞬鞮毛人獻其羽裘¶
韓子曰齊有盗狗子與胡跪子相誇盗狗子曰吾父之裘¶
獨有尾胡跪子曰吾父冬夏獨有一足袴¶
又曰堯之王天下也冬則鹿裘夏則葛絺¶
又曰孫叔敖相楚衣羖羊裘¶
又孔藂子曰田子方遺孔子思狐白裘也¶
符子曰爲千金之裘而與狐謀之其皮不可得¶
吕氏春秋曰天下無粹白之狐而有粹白之裘(粹/純)取之於¶
衆白也¶
又曰孔子始用於魯魯人謗之曰麛裘而&KR1302;投之無戻鞞¶
而麛裘投之無郵用三年男行乎途左女行乎途右物之¶
遺者民莫之舉¶
<pb:KR3k0012_SBCK_694-5b>¶
淮南子曰夫夏日之不披裘者非爱之也煖有餘於身也¶
裘與蓑孰急見雨則裘不用上堂則蓑不御此代爲帝¶
者(代更/帝王)白狐之裘天子之&KR0013;也而在朝堂然爲狐計者不¶
若走於澤披羊裘而賃固其事也狐裘而&KR0018;籠甚可恠也¶
抱朴子曰狐白不可以當暑¶
&KR0003;苑曰晉平公使叔嚮聘呉呉人飾舟以逆左右各五百¶
人有繡衣而貂裘者¶
&KR0003;苑曰林旣衣韋衣而朝齊景公曰此君子服&KR0088;旣作色¶
曰服何足以端士行如君言衣狗裘當犬號羊裘當羊鳴¶
乎今君衣狐意得無變乎¶
又曰千金之裘非一狐之皮也¶
&KR0003;苑曰晉平出朝有鳥環平公不去平公謂師曠曰吾聞¶
之覇王之主鳯下之今者出朝有鳥環寡人終朝不去是¶
<pb:KR3k0012_SBCK_694-6a>¶
其鳯鳥耶曠對曰東方有鳥名諌珂其爲鳥也文身而赤¶
足憎鳥而爱狐今者君必衣狐裘以朝乎平公曰然¶
又曰趙簡子弊車瘦馬衣羖羊之裘其宰曰車新則安馬¶
肥則疾狐裘則温君冝改之簡子曰君子服善則益㳟小¶
人服善則益踞¶
新序曰魏文侯出遊見反裘&KR0018;蒭者問之對曰愛毛者文¶
侯曰尓不知皮盡而已無所附耶明年東陽上計其布十¶
倍大夫賀之文侯曰民不憎而稅倍亦何異反裘&KR0018;蒭者¶
厚取於下則上不安此自危之道也子何用賀乎¶
新論曰振裘時領萬毛皆整¶
潜夫論曰扶夫私計以論公政與狐議裘無時可得也¶
西京雜記曰司馬相如&KR0004;與卓文君至成都居貧愁懣以¶
所服鷫鶴裘貰酒與文君爲歡¶
<pb:KR3k0012_SBCK_694-6b>¶
又曰度安爲十五爲成帝侍郎善皷琴趙后恱之白上得¶
出入衘内絶見愛幸常着輕絲履招風紫綈裘與后同居¶
又曰成帝好蹙鞠群臣以勞體非尊者所冝帝曰可擇似¶
而不勞者奏之劉向作彈碁以獻帝大恱賜青羔裘紫¶
絲履¶
拾遺録曰周昭王綴青鳯毛爲二裘一名煩質一名暄風¶
可以禦寒也至厲王流于&KR0510;人得而竒之以裂此裘遍&KR0510;¶
罪人大辟者抽裘一毛以贖死價直萬金也¶
五經要義曰古者著裘於内而以繒衣覆之乃加以朝服¶
㑹之時祖其朝服見裘裒覆衣謂之裼之言露可見之辭¶
所以示美呈好而爲飾加以朝服謂之襲祖謂之裼大裘¶
不覆反夲以其質也¶
又曰諸侯黼裘以誓田新羔狐爲黼文也¶
<pb:KR3k0012_SBCK_694-7a>¶
白虎通曰裘所以佐女工𦔳温也古者緇衣羔裘黄衣狐¶
裘禽獸衆多獨以狐羔取其輕暖因狐死首丘明君子不¶
忘夲也羔取其跪乳遜順也¶
帝王丗紀曰夏禹時渠搜國來獻&KR0260;裘也¶
春秋後語曰淳于髠見鄒忌曰狐裘雖弊不可&KR0024;以黄犬¶
之皮忌曰諾謹受教請擇君子無雜小人其間¶
戰國䇿曰&KR0171;𥘿&KR0003;李兊兊送𥘿黒貂裘黄衣百鎰¶
又曰蘇𥘿詣𥘿王上書十上而&KR0003;不行黒貂之裘弊黄金¶
百鎰盡形容枯槁及歸妻不爲下機嫂不爲炊¶
又曰或謂孟嘗君曰太廟之椽非一木之枝也千鎰之裘¶
非一狐之裘也¶
呉越春秋曰延陵季子適齊見路有遺金當夏五月有¶
披裘而薪者季子呼取金薪者曰吾五月披裘而薪資以¶
<pb:KR3k0012_SBCK_694-7b>¶
金者哉〇外國圖曰毛民國出名裘去朔方七千里¶
十洲記曰漢武帝天漢三年西國獻吉光裘色黄盖神馬¶
之𩔖入水不沉入火不灼¶
管寧别傳曰寜字㓜安至孝毎𥙊祀未嘗不伏地流涕&KR0106;¶
着布裳貂裘¶
㑹稽典略曰魏朗字少英爲郡功曹佐正旦&KR0122;吏頋龕&KR0013;¶
裘以加朝服朗以裘非臣服龕不敬勃卆撤去龕恚而不¶
聽朗右手鳴鼓左手撤裘以聞府君喜朗遂退龕以朗代¶
之朗辭病不就¶
語林曰謝萬就安乞裘云畏寒荅曰君妄語正欲以爲豪¶
具耳&KR0002;畏寒無復勝綿者以三十斤綿與謝¶
丗&KR0003;曰謝萬與安共詣簡文萬來無衣幘可前簡文曰俱¶
但前不湏衣幘即呼使入萬着白綸布鵠氅裘履板而前¶
<pb:KR3k0012_SBCK_694-8a>¶
共談移日大器重之¶
宋玉風賦曰主人之女&KR0013;翠雲之裘¶
崔寔四民月令曰囊虫並興以&KR0069;藏氊裘¶
魏武與楊彪書曰今贈足下錦裘二領¶
魏文與孫權書曰今因趙咨致文馬一疋鼲子裘一領¶
王昶家戒曰止寒莫&KR0002;重裘止謗莫若自脩¶
太平御覽卷第六百九十四¶
<pb:KR3k0012_SBCK_694-8b>¶
