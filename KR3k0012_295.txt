# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:14.108323
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 295
#+PROPERTY: FILE SB11n0727-295太平御覽-卷之二百九十五.
<pb:KR3k0012_SBCK_295-1a>¶
太平御覽卷第二百九十五¶
兵部二十六¶
　　　審察　避銳　安衆¶
　　　　　審察¶
孫子曰兵怒而不相迎交而不合又不相去必謹察之(備/奇)¶
(伏/也)¶
左傳曰齊師伐魯敗退魯莊公將逐之曹&KR1304;曰未可夫大¶
國難測也懼有伏焉(恐許而/奔也)吾視其轍亂望其旗靡故逐¶
之(旗靡轍亂/怖遽也)¶
又曰&KR0087;晉戰于羈馬交綏&KR0087;行人夜戒晉師曰兩君之士¶
皆未憗也明日請相見也(憗缺也/魚覲切)晉大夫&KR0119;駢曰使者目¶
動而言肆懼我也(日動心不安言肆/声放失常節也)將遁矣薄諸河必敗¶
之(薄迫/也)晉禆將胥甲趙穿當軍門呼曰死傷未收而棄之¶
<pb:KR3k0012_SBCK_295-1b>¶
不惠也不待期而薄人於險無勇也乃止&KR0087;師果夜遁¶
又曰晉侯伐齊齊侯畏其衆齊師夜遁師曠曰鳥烏之声¶
樂齊師其遁(鳥烏得空/故樂也)邢伯曰有班馬之声(夜遁馬不聞/見故鳴班列)¶
(也)齊師其遁叔向曰城上有烏齊師其遁¶
又曰晉師伐楚將戰楚子登巢車以觀晉軍(巢車車/上爲櫓)楚將¶
子重使太宰伯州犁侍于王後(州&KR0058;晉伯宗/子先奔楚)王曰騁而左¶
右何也(騁/走)曰召軍吏也皆聚於中軍矣曰合謀也張幕矣¶
曰䖍卜於先君也徹幕矣曰將發命也甚囂且塵上矣曰¶
將塞井夷竈而爲行也(夷平行/户郎切)皆乗矣左右執兵而下矣¶
曰聽誓也(左將帥/右車右)竟販楚于&KR0739;陵(㥼音/偃)¶
後漢書曰劉備遣將呉蘭屯下辯曹公遣曹洪征之備遣¶
張飛屯固山欲断軍後衆議狐疑洪曰賊實断道者當伏¶
兵濳行今反張声此其不能也冝及其未集促擊蘭破則¶
<pb:KR3k0012_SBCK_295-2a>¶
飛自走集兵擊蘭大破之飛果走¶
宋書曰東晉末武帝率兵北伐圍南燕慕容超於廣固未¶
下時後&KR0087;姚興遣使告宋武云慕容見與隣好以窮告急¶
今當遣鐡&KR0016;一萬遥據洛陽晉軍&KR0002;不退者便當長驅而¶
進宋武遣興使荅曰語汝姚興我定燕之後息甲三年當平¶
關洛今能自送便可速來劉穆之聞興使入而宋武發遣巳¶
去以興所言并荅具語穆之穆之曰常日事無大小必賜¶
與謀此冝善詳云何率尓便荅未能威敵只增彼怒耳若¶
燕未可拔興救奄至不審何以待之宋武&KR0015;曰此是兵機¶
非卿所解故不語耳夫兵貴神速彼若審能遣救必畏我¶
知寕容先遣信命此是其見我伐燕内巳懷懼自強之辝¶
耳興竟不能出師廣固終抜擒慕容超平齊地¶
又曰武帝自京口舉義兵討桓&KR0007;&KR0007;將桓謙屯于東陵卞¶
<pb:KR3k0012_SBCK_295-2b>¶
範屯覆舟山西以拒之宋武疑賊有伏兵謂小將劉鍾曰¶
此山下當有伏兵卿可率部下往取之鍾應声馳進果有¶
伏兵數百一時奔走¶
又曰雍州刺史&KR0061;顗舉兵反㳂流入鵲尾與官軍相持旣¶
义官軍主張興丗越鵲尾上據錢溪顗將劉胡攻之不下¶
遣人傳唱錢溪巳平官軍之衆並懼宋將沈攸之曰不然¶
若錢溪實敗萬人中要應有逃亡得者必是彼戰失利唱¶
空聲以惑衆耳勒軍中不得輙動錢溪信㝷至果大破賊¶
攸之悉以錢溪所送胡軍耳鼻示之顗駭懼急追胡還遂¶
潰走¶
後魏書曰司馬楚之討蠕蠕蠕蠕濳遣姧覘(蠕如/兖切)入楚之¶
軍截驢耳而去有吿失驢耳者諸將莫能察楚之曰必是¶
覘賊截之以爲驗耳賊將至即使軍人伐柳爲城水灌令¶
<pb:KR3k0012_SBCK_295-3a>¶
凍城立而賊至冰峻城固不可攻逼賊乃走散丗祖聞而¶
喜之¶
又曰將韓果性強記兼有權略所行之處山川形勢輙能¶
記憶兼善伺敵虚實揣知情&KR0250;有潛匿溪谷欲爲間遉者¶
果登髙視之所疑之處往必有獲¶
通典曰周武帝帥師攻圍髙齊晉州齊後主將兵十万自¶
來援之時柱國陳王純頓千里徑大將軍永昌公椿屯雞¶
棲原大將軍宇文盛守汾水&KR0028;並受齊王憲節度憲密謂¶
椿曰兵者詭道去留不定見機而作不得遵常汝今爲營¶
&KR0020;令兵去之後賊猶致疑不須張幕可伐疑也時齊分軍¶
万人向千里徑又令其衆出汾水&KR0028;自率大兵與椿對陣¶
宇文盛馳&KR0016;告急憲自以千&KR0016;救之齊人覩谷中塵起相¶
率遽退盛與柱國侯莫陳芮渉汾逐之多有斬獲俄而椿¶
<pb:KR3k0012_SBCK_295-3b>¶
告齊衆稍逼憲又迴軍赴之㑹&KR0013;勑追還率兵夜返齊人¶
果謂柏菴爲帳幕也不疑軍退翌日始悟(周人說疑/齊人不察)軍䜟¶
曰夫用兵者必察敵國之情視其倉廪度其餘糧以卜其¶
強弱運糧二百里者無二年之食也運糧三百里者無三¶
年之糧也是謂虚國民貧上下不相親則有離叛心上行¶
暴虐則下刻急相殘賊是爲亡國&KR0002;進惡不退群賢隱蔽¶
不肖在位國受其害内貪外廉竊公爲㤙飾躬正顔以獲¶
髙官是謂盗端¶
　　　　避銳¶
孫子曰少而逃之(高壁壘勿与戰也彼衆我師寡/不可敵則軍自逃守匿其形也)不&KR0002;則¶
能避之(強弱不敵势不相/若則引軍避之待利而動)故小敵之堅大敵之¶
擒(小不能當大言小囯不量其力敢與大&KR0022;爲讎雖權時/堅城固守然後必見擒&KR0023;春秋傳日旣不能強又不能)¶
(弱所以/敗之也)無邀正正之旗無擊堂堂之陣此理變者也(正正/者整)¶
<pb:KR3k0012_SBCK_295-4a>¶
<pb:KR3k0012_SBCK_295-5a>¶
通典曰東晉末武帝伐南燕慕容超領南賊盧循徐道覆¶
乗虚襲建業循多疑少決毎欲以万全爲慮謂道覆曰大¶
軍未至晉吏部尚書孟昶便覩風自裁大勢言之自當計¶
日潰亂令决&KR0018;於一朝旣非必定之道且煞傷士卒不如¶
案兵待之宋武奔還拒守宋武曰賊&KR0002;新亭直上且當避¶
之廻泊蔡洲乃成擒耳於是登石頭城以覩循軍&KR0004;見引¶
向新亭宋武顧左右失色旣而廻泊蔡洲道覆猶欲上循¶
禁之使羸老悉乗舟艦向白石宋武慮其從白石歩上乃¶
率劉毅諸葛長民北岀拒之賊遂率數万屯丹陽郡宋武¶
率諸軍馳㱕衆慮賊過江咸謂當徑還拒戰宋武乃先引¶
軍還石頭衆莫之曉是日大&KR0044;三軍疲頓旣入城解甲息¶
士洗浴飲食乆之乃出列陣於南塘命叅軍禇叔度朱齡¶
石率勁勇千餘人過淮賊數千皆長刀矛鋋精甲曜日奮¶
<pb:KR3k0012_SBCK_295-5b>¶
躍爭進齡石所領多鮮卑善歩矟並結陣以待之賊短兵¶
弗能抗死傷者數百人乃退走¶
　　　　　安衆¶
春秋曰晉文公卒將殯于曲沃出綘柩有聲如牛(如牛呴/声虚苟)¶
(切)卜偃使大夫拜曰君命大事將有西師過軼我擊之必¶
大捷焉&KR0087;伯使孟明視等三將襲鄭晉師禦之于殽而敗¶
之(声自柩出故曰君命也大事也卜偃/聞&KR0087;密謀故因柩声以正衆心也)¶
史記曰燕使&KR0016;劫代樂毅攻齊即墨齊將田單拒守乃令¶
城中人食必&KR0021;其先祖於中庭飛鳥悉翔舞城中下食燕¶
人怪之單復宣言曰神來下敎我又令曰當有神人爲我¶
師者有一卒曰臣可以爲師乎因反走田單乃起引還東¶
嚮坐師事之卒曰臣欺君誠無能田單曰子勿言也因師¶
之每出入約束必稱神衆心乃安竟破燕軍¶
<pb:KR3k0012_SBCK_295-6a>¶
又曰&KR0087;二丗&KR0004;天下亂陳勝呉廣起兵於蘄欲收人心謀¶
曰項燕爲楚將數有功愛士卒楚人憐之或以爲在今誠¶
以吾衆爲天下唱冝多應者(謂首/号令)廣以爲然迺行卜卜者¶
知其指意曰足下事皆成功然足下卜之&KR0017;乎(卜者云事成/有功然須假)¶
(託&KR0017;神乃可興起耳故勝廣曉/其意則爲魚書狐鳴以威衆也)勝廣喜念&KR0017;曰此敎我先¶
威衆耳廼丹書帛曰陳勝王置所&KR0699;魚腹中(罾音/曾)卒買魚¶
烹食得書巳怪之矣又間令廣之所次旁叢祠中夜搆火¶
狐鳴呼曰大楚興陳勝王(間謂&KR0060;令人行也密於廣所次/舎處旁側叢祠中爲之叢謂草)¶
(木之岑蔚者也祠神祠也/構謂結起也呼火故切)卒皆夜驚恐朝日卒中徃徃指¶
目勝廣因而號令衆遂從之¶
又曰髙帝巳封大功臣二十餘人其餘日夜爭功不决未¶
得行封帝在洛陽南宮從&KR0232;道遥見諸將徃徃相與坐沙中¶
語張良曰陛下起布衣以此屬取天下今爲天子而所封¶
<pb:KR3k0012_SBCK_295-6b>¶
皆蕭曹故人及親愛而所誅者皆生平所仇怨今軍吏計¶
功以天下不足遍封此屬畏陛下不能尽封又恐見疑平生¶
過失及誅故即相聚謀反耳帝憂曰爲之奈何良曰帝乎¶
生所憎羣臣所共知誰最甚者帝曰雍齒與我有故怨數常窘¶
辱我我欲殺之爲其功多故不忍良曰今急先封則人人¶
自堅矣於是帝乃置酒封齒什邡侯而急趣丞相御史定¶
功行封羣臣皆喜曰雍齒且爲侯我屬無患矣¶
漢書曰李廣以郎中令將四千&KR0016;出右北平博望侯騫將¶
万&KR0016;與廣俱異道行數十里匈奴萬&KR0016;圍廣軍士皆恐廣¶
乃使其子敢徃馳之敢從數十&KR0016;直貫胡&KR0016;出其右而還¶
曰胡虜易與耳軍士乃安¶
後漢書曰王郎起光武馳至下曲陽傳聞王郎兵在後從¶
者恐及至呼沲河候吏還白河水流澌(澌音/斯)無舩不可濟¶
<pb:KR3k0012_SBCK_295-7a>¶
官屬大懼光武令霸往視之霸恐驚衆欲且前阻水還¶
即詭曰冰堅可渡官屬皆喜光武&KR0015;曰&KR0248;吏果妄語也遂前¶
比至河河冰亦合乃令霸護渡(&KR0101;護/渡也)未畢數&KR0016;而冰解光¶
武謂霸曰安吾衆得濟免者卿之力也霸謝曰此明公至¶
德神靈之祐雖武王白魚之應無以加此(昔武王渡盟津/白魚躍入王舟)¶
光武謂官屬曰王霸權以濟事殆天瑞也¶
晉書曰李矩守滎陽城劉聦將劉暢討矩奉牛酒詐降謀¶
夜襲之兵士以賊衆皆有懼色矩令郭誦禱鄭子産祠曰¶
君昔相鄭惡鳥不鳴兇胡夏羯何得過庭使巫&KR0045;言東里¶
有敎當遣神兵相助將士聞之皆踴躍爭進乃使誦選勇¶
敢千人夜掩暢營獲鎧馬甚多斬首數千級暢僅以身免¶
(東里即/子産)¶
又曰劉&KR0073;討慕容超圍廣固城數月不拔或&KR0003;&KR0073;曰昔石¶
<pb:KR3k0012_SBCK_295-7b>¶
季龍攻曹嶷瞻氣者以爲澠水帶城(澠音/繩)非可攻抜&KR0002;塞¶
五龍口城必自䧟季龍從之而嶷降慕容恪圍叚龕亦如¶
之而龕降降後無幾又震開之今舊跡猶在可塞之&KR0073;從¶
其言於是城中男女患脚弱疾者太半時有蒼鵝飛入帳¶
座衆咸驚愕其將曰蒼胡色也鵝者我也胡虜歸我之徵¶
衆大恱將攻城諸將咸諌曰今往亡之日兵家所忌&KR0073;曰¶
我往彼亡吉孰大焉乃命悉登遂尅平廣固¶
又曰嶺南城盧循㓂建業宋武擊破之走至彭蠡湖乃悉¶
力栅断左里大軍至左里將戰宋武所執麾竿折幡沉水¶
衆並恠懼公歡&KR0015;曰徃年覆舟之戰幡竿亦折今者復然¶
賊必破矣即攻柵而進循兵雖殊死戰弗能禁諸軍乘勝¶
奔之循單舸走所殺及投水死凡萬餘人納其降附宥其¶
逼掠遣劉藩孟懷玉輕軍追之循收散卒尚有數千人逕¶
<pb:KR3k0012_SBCK_295-8a>¶
還廣州○又秃髮利鹿&KR0012;載記曰吕纂來伐使傉檀拒之纂¶
士卒精銳進度三堆三軍擾懼傉檀下馬據胡床而坐士¶
衆心乃安與纂戰敗之斬二千餘級¶
崔鴻十六國春秋曰後趙石勒使將麻秋等伐張重華於¶
武威重華將謝艾曰乞假臣兵七千爲殿下吞之重華以艾¶
爲中堅將軍配歩&KR0016;五千擊秋引師岀振武夜有工梟鳴於¶
牙中艾曰梟邀也六慱得梟者勝今梟鳴牙中尅敵之兆¶
於是進戰大破之斬首五千級¶
又曰後燕慕容寳遣將慕容賀麟率三萬餘人宼新市甲¶
子晦後魏道武進軍討之太史令晁崇奏曰昔紂以甲子¶
亡兵家忌不可出帝曰紂以甲子日亡周武不以甲子勝¶
乎崇無以對帝遂進軍新市賀麟退阻&KR0128;水依漸洳澤以¶
自固(漸音子廉切/洳音而據切)甲戍帝臨其營戰於義臺塢大破之¶
<pb:KR3k0012_SBCK_295-8b>¶
梁書曰&KR0067;域爲華陽太守後魏軍攻圍南鄭時糧儲寡少¶
人情忷懼(忷許/拱切)州有空倉數十所域手自封題指示將士¶
云此中粟皆滿足攴二年但弩力堅守衆心以安虜退以¶
功拜羽林監¶
又曰楊公則隨武帝大軍至新林公則自越城移屯領軍¶
府壘北樓與掖門相對嘗登樓望戰城中遥見麾盖縱神¶
鋒弩射之矢貫胡牀左右皆失色公則曰虜㡬中吾脚談¶
&KR0015;如&KR0004;¶
通典曰隋末李密據興洛倉破宇文化及還士卒皆疲倦¶
隋將王充欲乗其弊而擊之恐衆心不一乃假託&KR0017;神云¶
夢見周公乃立祠於洛水上遣巫宣言公欲令今㒒射討¶
李密當有大功不則兵皆疲死充兵多楚俗信妖言以惑¶
之衆皆請戰遂破密¶
<pb:KR3k0012_SBCK_295-9a>¶
唐書曰髙祖爲山西河東撫慰大使行至太平&KR0028;遇賊數¶
千人時所將兵少左右皆懼髙祖謂之曰此烏合之賊易¶
與耳因率&KR0016;十二人岀擊之所向皆靡衆情始定¶
丗&KR0003;曰曹公軍行失道三軍皆渴公令曰前大梅¶
饒子酸可以解渴士卒聞之口皆水出¶
三國典略曰梁蕭藻有操行以父非命而卒布衣菲食非¶
公坐不聽音樂&KR0004;爲益州刺史時有焦僧護依亂掩據郫¶
繁衆有數萬藻年未弱冠將自擊之乃乗平肩輿廵行賊¶
城流矢雨下從者舉楯以蔽藻命去之因是物情大安賊¶
夜遁梁武常稱其小字歎曰子弟併如迦葉吾復何憂¶
太平御覽卷第二百九十五¶
