# -*- mode: mandoku-view -*-
#+TITLE: 太平御覽
#+DATE: 2015-09-23 10:14:01
#+PROPERTY: LASTPB  <md:KR3k0012_SBCK_177-1a>
#+PROPERTY: JUAN 181

¶
<md:KR3k0012_SBCK_180-1a>¶
<pb:KR3k0012_WYG_180-1a>
欽定四庫全書
　太平御覽卷一百八十¶
　　　　　　　　　　　　宋　李昉等　撰
　　居處部八¶
　　　宅
　　　　宅¶
釋名曰宅擇也言擇吉䖏而營之説¶¶文曰宅人所託也¶
周禮曰凢任地國宅無征鄭注云國宅城中無征稅也
<pb:KR3k0012_WYG_180-1b>
禮記曰獻田宅者操書契¶
左傳曰初景公欲更晏子之宅曰子之宅近市湫隘囂
塵¶不可以居請更諸爽塏者辭曰君之先臣容焉臣不
足以¶嗣之及晏子如晉公更其宅反則成矣既拜乃毁之
為里室¶皆如其舊則使宅人反之諺曰非宅是卜惟鄰
是卜二三¶子先卜鄰矣卒復其舊宅¶
漢書曰蕭何買田宅必居窮僻處曰令後世賢師吾儉<md:KR3k0012_SBCK_180-1b>¶不賢毋為勢家所奪
<pb:KR3k0012_WYG_180-2a>
又曰魯恭王餘好治宫室苑囿壞孔子舊宅以廣其宫
聞¶鍾磬琴瑟之聲遂不敢復壞於其壁中得古文經
傳¶
吳志曰周瑜與孫策同年相友善瑜推道南大宅以舍
策¶升堂拜母有無通共¶
晉書曰裴楷性寛厚與物無忤不持儉素每遊榮貴輒
取其¶珍玩雖車馬器服宿昔之間便以施諸窮乏嘗營
别宅基¶搆甚麗與兄共遊行牀帳儼然櫺軒疎朗兄心
<pb:KR3k0012_WYG_180-2b>
甚願之而¶口不言也楷心知其意便使住¶之
又曰杜后母裴氏為廣德縣君裴氏名穆長水校尉綽
孫¶太傅主簿遐女太尉王夷甫外孫中表之美髙於當
世遐¶隨東海王越遇害無子唯穆渡江遂享榮慶立第
南掖門¶外民所謂杜老宅云<md:KR3k0012_SBCK_180-2a>¶又曰有奏王公國家京城不宜有田宅未暇作諸國邸
當¶使有往來之處今限京師得有宅一所¶
齊書曰劉繪字士章彭城人也太常峻弟父勔宋末權
<pb:KR3k0012_WYG_180-3a>
貴門多人客解褐著作郎太祖每歎曰劉公為不亡
矣¶繪聰警善𨽻書為竟陵王後進賓客時張融周顒並
有¶言工融音㫖緩韻顒辭致綺健繪之言吐頓挫有風
氣時人¶為語曰劉繪貼宅别開一門言在二家之中也
又朝野為¶語曰三人共宅夾清漳張南周北劉中央言
處二人間¶
王隠晉書曰魏舒字陽元幼喪父母為外家寗氏所養
寗氏¶起宅相者云當出貴外甥外祖父母以盛氏甥小
<pb:KR3k0012_WYG_180-3b>
而魏為¶應相也舒曰當為外家成此宅相¶後為司徒
又曰上黨鮑瑗家多喪禍貧苦淳于智卜之卦成謂曰
為¶君安宅者女子工耶曰是也又曰此人已死耶曰然
智曰<md:KR3k0012_SBCK_180-2b>¶此人安宅失宜既害其身又令君不利君舍東北
有大桑¶樹君徑入市門數十步當有一人折新馬鞭者
便就請買¶還懸此樹三年當得物瑗承言詣市果得馬
鞭懸之三年¶後浚井中得十萬銅錢雜器復可二十餘
萬於是家業¶用展病者亦愈
<pb:KR3k0012_WYG_180-4a>
晉書曰孔愉營山隂湖南侯山下數畆地為宅草屋數
間¶便棄官居之俸資數百萬悉無所取¶
又曰桓𤣥得志常欲以謝安宅為營謝混曰召伯之仁
猶¶惠及甘棠文靜之德更不保五畆宅耶𤣥聞慚而止¶
宋書曰初大杜西空地吳時丁奉宅孫皓流徙其家晉¶
有江左初為周顗蘇峻宅其後為袁眞宅又為章武王
司¶馬秀宅皆㓙敗後給臧壽亦頻遇喪禍故世稱惡地
王僧¶綽常以正達自居謂宅無吉凶請為第始築未居
<pb:KR3k0012_WYG_180-4b>
而敗<md:KR3k0012_SBCK_180-3a>¶又顔延之傳曰子峻既貴重權傾一朝凡所資供延之
無所¶受器服不改宅宇如舊見峻起宅謂曰善為之無
令人笑¶汝拙也¶
齊書曰齊世祖武皇帝諱𧷤字龍逺太祖長子也小字
龍¶兒生於建康清溪宅其夜陳孝后劉昭后夢龍據屋
上¶故字之焉¶
梁書曰髙祖宋大明八年甲辰生於秣陵縣同夏里三
<pb:KR3k0012_WYG_180-5a>
橋¶宅¶
後魏書曰就德興反於營州使尚書盧同往討之大敗
而¶返屬侍中穆紹與元順侍坐因論同之罪同先有近
宅借¶紹頗欲焉元順勃然曰盧同終將無罪太后曰何
得如侍¶中之言順曰有好宅與要勢侍中豈慮罪也紹
慚不復敢¶言<md:KR3k0012_SBCK_180-3b>¶又邢巒傳曰孝文因行藥至司空府南見巒宅謂巒曰
朝¶行藥至此見卿宅乃住東望德館情有依然巒對曰
<pb:KR3k0012_WYG_180-5b>
陛下¶移構中京方建無窮之業臣意在與魏升降寧容
不務永¶年之宅帝謂司空穆亮僕射李冲曰巒之此言
其意不小¶
五代史晉史曰羅紹威前唐時嘗建第洛陽福善里莊
宗¶同光中始賜明宗梁租庸使趙巖宅雖華以趨内逺
乃召¶紹威子周敬易第後明宗即位一日夢中見一人
儀形¶瓌秀若素識者上夢中曰此得非前宅主羅氏乎
及寤訪¶其子孫左右對曰周敬見列明廷召至果符夢
<pb:KR3k0012_WYG_180-6a>
中所見上¶謂侍臣曰朕不欲使大勲之後乆無土地因
授左馮翊非承¶家為善何以至此¶
五代史周書曰漢初以晉入蕃將相第宅賜隨駕大臣
以¶趙榮第賜太祖太祖召榮子前刑部郎中易則告之
曰所<md:KR3k0012_SBCK_180-4a>¶賜第除素屬版籍外如别有契券已所置者可歸
本直即¶以千餘緡遺易則易則惶恐辭讓太祖堅與之
乃受¶
孔子家語曰魯哀公問於孔子曰寡人聞東益宅不祥
<pb:KR3k0012_WYG_180-6b>
信¶有之乎孔子曰不祥有五而東益宅不與焉夫損人
而自益¶身之不祥也棄老而取幼家之不祥也釋賢而
任不肖國¶之不祥也老者不敎㓜者不學俗之不祥也
聖人伏匿愚者擅¶權天下之不祥也不祥有五而東益
宅不與焉¶
淮南子曰魯哀公欲西益宅史爭之以為西益宅不祥
哀公¶作色怒左右數諫不聽乃以問其傅曼折曜對曰
天下三¶不祥而西益宅不與焉哀公大悦復問何為三
<pb:KR3k0012_WYG_180-7a>
不祥對曰¶不行禮義一不祥嗜欲無止二不祥不聽正
諫三不祥哀¶公喟然自反不益宅¶
風俗通曰宅不西益俗説西者為上上益宅者妨家長
也<md:KR3k0012_SBCK_180-4b>¶原其所以西益者禮記曰南向北向西方為上
爾雅曰西¶南隅謂之隩尊長之處也不西益者恐動揺
之耳審西益¶有害增廣三面豈能獨吉乎¶
國語魯文公欲弛孟文子之宅(文公魯僖公之子弛毁/也孟文子魯大夫公孫)
(敖之¶子文伯穀也宅有司/所居公欲毁之以益宫也)使人謂之曰吾欲利子於外
<pb:KR3k0012_WYG_180-7b>
之寛¶者對曰夫位政之建也署位之表也車服表之章
也宅章¶之次也祿食之次也君議五者以建政為不易
之故也今有¶司來命易臣之署與其車服而曰將易而
次為寛利也夫¶署所以朝夕䖍君命也臣立先臣之署
服其車服為利故¶而易其次是辱君命也不敢聞命若
罪也則請納禄與車¶服而違署唯里人之所命次公弗
取臧文仲聞之曰孟孫善¶守矣其可以蓋穆伯而守後
於魯乎(穆伯文子之父公孫敖也滛乎¶魯姬出奔而死/<於齊今文子守官不失禮故可掩蓋其父惡守)
<pb:KR3k0012_WYG_180-8a>
(其後/嗣也)公欲弛郈敬子之宅<md:KR3k0012_SBCK_180-5a>¶亦如之(公文公也郈敬子魯/大夫郈惠伯之後𤣥)
(孫敬伯同也亦如之者亦謂/之欲利子於外之寛者也)對¶曰先臣惠伯以命於里
嘗禘烝享之所致君胙者無乃違乎請有¶數矣出入受
事之幣以致君之命者亦有數矣今命臣更¶次於外
從司徒以班徙次亦弗取¶
孟子曰五畆之宅樹墻下以桑匹婦蠶之則老者足以
衣¶帛矣
韓子曰有與猛者隣欲賣宅避之人曰是其貫將滿¶矣
<pb:KR3k0012_WYG_180-8b>
子姑待之答曰吾恐以我滿貫也遂去之¶
淮南子曰任一人之能不足以治三畆之宅循道理之
數¶因天地之利然則六合不足均也¶
抱朴子曰葛盧佐光武有大功受爵立宅舍於博望里¶
今基址石礎存焉¶
郡國志曰虢州楊震宅西有龍望原南崖有太尉公藏
書¶窟太元初人逐獸入穴見古書二千餘卷<md:KR3k0012_SBCK_180-5b>¶又曰洛陽董卓宅在永和里掘地輒得金玉寳玩後魏
<pb:KR3k0012_WYG_180-9a>
邢¶巒掘得丹砂及錢銘曰董太傅之物後夢見卓索巒
不與¶經年而卒¶
又曰洛陽石崇宅有綠珠樓今謂之秋泉¶
又曰洛陽蘇秦宅在利仁里後魏髙顯業每夜見赤光
於¶光處掘得金百斤銘曰蘇家金業為造寺¶
又曰幹山南有許詢宅¶
又曰長沙南寺賈誼宅亦陶侃宅¶
又曰婁縣山下有巫咸故宅在焉
<pb:KR3k0012_WYG_180-9b>
又曰鄂州西塞山有黄琬宅丁固宅¶
又曰潯陽湓城亭有陶濳宅¶
又曰柳州城東北有仙人蘇耽宅¶
又曰淯陽有小長安東陽城有范蠡祠即故宅也<md:KR3k0012_SBCK_180-6a>¶又曰恒州九門縣新市城有藺相如宅¶
又曰鄧州梅溪出紫山南百里奚故宅在焉¶
又曰密州髙密西有鄭𤣥宅亦曰鄭𤣥城後移塟於屬
阜¶墓側有稻田萬頃斷水造魚梁歳收億萬世號萬疋梁
<pb:KR3k0012_WYG_180-10a>
輿地志云縣東南白沙有龎士元宅於漢水之北司馬
德¶操宅在於漢水之南隔魚梁望衡對宇歡情自接每
至相思¶則褰裳涉水¶
樓承先别傳曰樓元到廣州密步虞仲翔故宅處遂徘
徊¶躑躅哀咽慘愴不能自勝¶
三輔決錄曰郭祥為太尉長史起大宅在髙陵城西世
稱¶曰長史宅¶
瀨鄉記曰老子祠在瀨鄉曲仁里譙城西出十里老子
<pb:KR3k0012_WYG_180-10b>
平¶生時敎化學堂故處也漢桓帝修建屋宇為老子廟
廟北<md:KR3k0012_SBCK_180-6b>¶二里李夫人祠老子所生舊宅¶
劉禎京口記曰唐頽山週廻二里餘山南得路得郄鑒¶
故宅五十餘畆¶
又曰長村東大瀆瀆北有謝𤣥故宅¶
戴元西征記曰東陽門外道北吳蜀二主第宅去城二¶
里墟基猶存¶
又曰潼關北去蒲坂城六十里城中有舜廟城外有宅
<pb:KR3k0012_WYG_180-11a>
井¶及二妃壇南去城二十里有田舜所耕山上¶亦有宅
述征記曰豐水九十里有漢髙祖宅¶
又曰山陽縣城東北二十里魏中散大夫嵇康園宅今
悉¶為田墟而父老猶謂嵇公竹林地以時有遺竹也¶
成都記曰成都縣南百步有嚴君平司馬相如揚雄宅
今草¶𤣥亭餘跡尚存<md:KR3k0012_SBCK_180-7a>¶陳留耆舊傳曰董宣為北海太守大姓公孫舟造起大
宅¶工占之云宅成當出一喪舟使子取行人殺之以塞
<pb:KR3k0012_WYG_180-11b>
咎¶宣收舟拷殺之¶
世説曰鍾㑹荀濟二人情好不協荀有寳劒可直百萬
常¶在母鍾太夫人處㑹善書學荀手跡作書與母取劎
仍竊¶去不還荀後知是鍾而無由得求思所以報之¶於
是潜¶往畫鍾門堂並作太傅形象衣冠狀貌如平生之
容鍾來¶入門便感慟宅遂空廢¶
徐邈别傳曰邈字仙民舊疑嵗辰在卯舉世認承傳為
定範¶此宅之左即彼宅之右地何得俱忌邈以為太歳
<pb:KR3k0012_WYG_180-12a>
之屬¶自是遊神譬如日出之時向東皆逆非為藏體¶地中
水經注曰齊城門外有晏嬰宅<md:KR3k0012_SBCK_180-7b>¶盛宏之荆州記曰新野郡西七里有揚溪源出紫山南
流¶入涓故耆老傳云溪西有百里奚宅¶
又曰新野郡南有越相范蠡祠宅三户人傳云祠處即¶
是宅¶
又曰襄陽范蠡祠南有晉河南尹樂廣宅周廻十餘畆
曩¶舊井猶未頹檀道濟置邏其中即名為樂宅
<pb:KR3k0012_WYG_180-12b>
又曰襄陽西北十餘里名為隆中有諸葛孔明宅¶
又曰宛有伍子胥宅¶
范汪荆州記曰義陽六安縣有光武宅枕白水所謂飛
龍¶白水¶也
蘇州記曰周文學孔子弟子言偃宅在常熟縣西¶史記
云言偃吳人也字子游又吳地記云宅有井井邊¶有洗
石周四尺輿地志云梁蕭正德為郡太守為蕭將<md:KR3k0012_SBCK_180-8a>¶去莫
知所在
<pb:KR3k0012_WYG_180-13a>
吳地記曰陸氏宅在長谷谷在吳縣東北谷名華亭谷¶
水下通松江昔陸遜陸凱居此谷吳志云漢廬江太守
陸¶康與袁術有隙使侄遜與其子績率宗族逃此避難
居于¶是谷谷東有崑山祖墓在焉¶故陸機思鄉詩髣髴
谷水陽婉孌崑山隂¶
列仙傳云厯陽有彭祖宅禱祠風雨應期而至¶
襄沔記曰晉永興中鎭南將軍襄陽郡守劉宏于隆¶中
諸葛故宅立碑表廬使太傅掾犍為李興為文
<pb:KR3k0012_WYG_180-13b>
又曰繁欽宅王粲宅并在襄陽井臺猶存¶
又曰長流廨西有梁曹儀同景宗柳儀同慶逺韋儀同
叡¶諸宅並相隣次郭城西門韋叡少時有南陽人蔡那
善¶相叡宅應出三公刺史貴不可言時叡宅有草房十
間那<md:KR3k0012_SBCK_180-8b>¶宅在城南悉是瓦屋求叡換宅疑而不許叡兩兄
闡纂有¶令聞位望在叡之右鄉里謂此人應班槐棘其
後闡纂相¶繼而終叡奉龍飛遂成宅相簡文徴書既至
遊憇此宅望¶氣之言殆有徴矣
<pb:KR3k0012_WYG_180-14a>
丹陽記曰有張子布宅在淮水南對瓦官寺其前張侯
橋¶也橋近宅因以為名¶
仲雍荆州記曰秭歸縣有屈原宅宅東北有女嬃廟擣
衣石至今存¶焉
韋述兩京記曰東京宜人坊其半本隋齊王暉宅煬帝
愛¶之初欲盡坊蓋宅帝問宇文愷曰里名為何愷曰里
名宜¶人帝曰既號宜人柰何無人可以半為王宅¶
又曰仁和坊兵部侍郎許欽明宅欽明户部尚書圉
<pb:KR3k0012_WYG_180-14b>
師猶¶子與中書令郝處俊鄉黨親族兩家子弟類多醜
陋而盛¶飾車馬以遊里巷京洛為之語曰衣裳好儀觀
惡不姓許<md:KR3k0012_SBCK_180-9a>¶即姓郝¶
又曰崇仁坊西南隅長寧公主宅既承恩盛加雕飾朱
樓¶綺閣一時勝絶又有山池别院山谷虧蔽勢若自然
中宗¶及韋庶人數遊於此第留連彌日賦詩飲宴上官
昭容操¶翰於亭子柱上寫之韋氏敗公主隨夫為外官
初欲出賣¶木石當二千萬山池别院乃不為數遂奏為
<pb:KR3k0012_WYG_180-15a>
觀請以中宗¶號為名詞人名士競入遊賞¶
又曰延壽坊東隅駙馬裴巽宅髙祖末裴行儉居之自
行¶儉以前居者輒死自儉卜居有狂僧突入髠其庭中
大柳¶樹中有豕走出徑入比隣其家數日暴死盡此宅
清宴¶
又曰永興坊西門北魏徴宅本宇文愷宅及徴居之太
宗¶幸焉時將營小殿賜徴為堂¶
又曰通化坊東南鄖公殷開山宅西北顔師古宅又有
<pb:KR3k0012_WYG_180-15b>
歐<md:KR3k0012_SBCK_180-9b>¶陽詢宅時人謂之吳兒坊¶
又曰延壽坊北門之西有中書令閻立本宅宅内西亭
中有¶立本畫山水墨跡¶
又曰明敎坊龍興觀西南隅開府宋璟宅南門之東國
子¶司業崔融宅璟造宅悉東西相對不為斜曲以避惡
名融¶為則天哀筞用思精苦下直馬過其門不覺文就
而卒¶
又曰尚善坊東南隅岐王範宅宅有薛稷畫鶴世稱妙
<pb:KR3k0012_WYG_180-16a>
絶¶
又曰勸善坊東北隅太子太師鄭公魏徴宅山池院有
進¶士鄭光義畫山水為時所重¶
又曰宣風坊北街之西中書令蘇味道宅有三十六柱¶
亭子時稱巧絶¶
祿山事跡曰祿山舊宅在道政坊𤣥宗以隘陋更於親¶
仁坊選寛爽之地出内庫錢粮更造宅焉勑所司窮其
華麗<md:KR3k0012_SBCK_180-10a>¶不限功力財物堂殿院宇重複窈窱周匝委曲户
<pb:KR3k0012_WYG_180-16b>
牖交䟽¶髙臺臨池宛若天造帷帳幔幕充牣其中至九
年八月祿¶山獻俘將至京方命入此新宅¶
春秋内事曰隂宅以日奇陽宅以月耦隂宅先内男子
當¶令奇陽宅先内女子當令耦乃吉隂宅内男子三人
陽宅¶内女子二人¶
地鏡圖曰人望百家宅法中有赤氣者家有貲財白氣
者¶家有財不保黑氣有五其伏在宅中青氣者有銀地
寳也
<pb:KR3k0012_WYG_180-17a>
嵇康宅無吉㓙論曰設為三公之宅而命愚人居之必
不¶為三公可知也夫壽夭之不可求甚於貴賤然則宅
百年¶之宫而望殤子之壽孤逆魁忌以速彭祖之夭必
誣矣然¶則果無宅也是性命自然不可求矣¶
樓觀本記曰隋之開皇元年勅㫖樓觀者本尹先生卜
居<md:KR3k0012_SBCK_180-10b>¶之勝宅老君説經之聖跡乃元敎根源致福之首宜
令所司¶别作圖様開拓舊居¶
　
<pb:KR3k0012_WYG_180-17b>
　
　
　
　
　
　
　
　太平御覽卷一百八十
