# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:08.208952
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 180
#+PROPERTY: FILE SB11n0727-180太平御覽-卷之一百八十.
<pb:KR3k0012_SBCK_180-1a>¶
太平御覽卷第一百八十¶
　居處部八¶
　　　　　宅¶
釋名曰宅擇也言擇&KR0123;處而營之也¶
&KR0003;文曰宅人所託也¶
周禮曰凡任地國宅無征鄭注云國宅城中無征稅也¶
禮記曰獻田宅者操書契¶
左傳曰初景公欲更晏子之宅曰子之宅近市湫隘嚚塵¶
不可以居請更諸爽塏者辭曰君之先臣容焉臣不足以¶
嗣之及晏子如晉公更宅反則成矣旣拜乃毀之如里室¶
皆如其舊則使人反之且諺曰非宅是卜惟隣是卜二三¶
子先卜隣矣卒復其舊宅¶
漢書曰蕭何買田宅必居窮僻處曰令後世賢師吾儉¶
<pb:KR3k0012_SBCK_180-1b>¶
不賢母爲&KR0020;家所奪¶
又曰魯恭王餘好治宫室苑囿壊孔子舊宅以廣其宫聞¶
鍾磬琴瑟之聲遂不敢復壞於其壁中得古文經傳¶
吴志曰周瑜與孫䇿同年相友善瑜推道南大宅以舎䇿¶
&KR0155;堂拜母有無通共¶
晉書曰裴楷性寛厚與物無忤不持儉素每遊榮貴輙取其¶
珎玩雖車馬器服宿昔之間便以施諸窮乏甞營别宅基¶
構甚麗與兄共遊行床帳儼然櫺軒踈㓪兄心甚願之而¶
口不言也楷心知其意便使住¶
又曰杜后母裴氏爲廣徳縣君裴氏名穆長水校尉綽孫¶
太傅主簿遐女太尉王夷甫外孫中表之美髙於當世遐¶
隨東海王越遇害無子唯穆渡江遂享榮慶立第南掖門¶
外世所謂杜姥宅云¶
<pb:KR3k0012_SBCK_180-2a>¶
又曰有奏王公國家京城不冝有田宅未暇作諸國邸當¶
使有徃來之處今限京師得有宅一所¶
又書曰劉繪字士彰彭城人也太常悛弟父勔宋末權¶
貴門多客繪解&KR0260;爲著作郎太祖見歎曰劉公爲不亡矣¶
繪聦警善&KR0032;書爲竟陵王後進賔客時張融周顒並有五¶
言融音旨緩韻顒辭致綺捷繪之言吐又頓挫風氣時人¶
謂語曰劉繪貼宅别開一門言在二家之中也又朝野爲¶
語曰三人共宅夾清漳張南北劉中央言處二人間¶
王隱晉書曰魏舒字陽元㓜䘮父母爲外&KR0478;氏所養&KR0478;氏¶
起宅相者云當出貴外甥外祖父母以寗氏甥小而慧謂¶
應相也舒荅當爲外家成此宅相¶
又曰上黨鮑瑗家多䘮禍貧苦淳于智卜之卦成謂曰爲¶
君安宅者女子工耶曰是也又曰此人巳死耶曰然智曰¶
<pb:KR3k0012_SBCK_180-2b>¶
此人安宅失冝旣害其身又令君不利君舎東北有大桑¶
樹君徑入市門數十歩當有一人折新馬鞭者便就請買¶
還懸此樹三年當得物瑗承言詣市果得馬鞭懸之三年¶
後浚井中得數十萬銅錢&KR0258;器復可二十餘萬於是家業¶
用展病者亦愈¶
晉書曰孔愉營山隂湖南侯山下數&KR0383;地爲宅草屋數間¶
便弃官居之送資數百萬悉無所取¶
又曰桓&KR0007;得志常欲以謝安宅爲營謝混曰邵伯之仁猶¶
惠及甘棠文静之徳更不保五&KR0383;宅耶&KR0007;聞慙而止¶
宋書曰&KR0004;太社西空地一區吴時丁奉宅孫皓流徙其家晉¶
有江左&KR0004;爲周顗&KR0171;峻宅其後爲&KR0061;真宅又爲章武王司¶
馬秀宅皆㓙敗後給臧燾亦頻遇䘮禍故世稱惡地王僧¶
綽常以正逹自居謂宅無&KR0123;凶請爲第始就築未居而敗¶
<pb:KR3k0012_SBCK_180-3a>¶
又顔延之傳曰竣旣貴重權傾一朝凡所資供延之無所¶
受器服不改宅宇如舊見竣起宅謂曰善爲之無令人&KR0015;¶
汝拙也¶
齊書曰齊世祖武皇帝諱&KR0296;字宣逺太祖長子也小字龍¶
兒生於建康青溪宅其夜陳孝后劉昭后同夢龍據屋上¶
故字上焉¶
梁書曰髙祖宋大明八年甲辰生于秣陵縣同夏里三橋¶
宅¶
後魏書曰　徳興反於營州使尚書盧同往討之大敗而¶
反屬侍中穆紹與元順侍坐因論同之罪同先有近宅借¶
紹頗欲爲言順勃然曰盧同終將無罪太后曰何得如侍¶
中之言順曰有好宅與要&KR0020;侍中豈慮罪也紹慙不敢復¶
言¶
<pb:KR3k0012_SBCK_180-3b>¶
又&KR0022;巒傳曰孝文因行樂至司空府南見巒宅謂巒曰朝¶
行樂至此見卿宅乃佳東望徳館情有依然巒對曰陛下¶
移構中原方建無窮之業臣意在與魏昇降寧容不務永¶
寧之宅帝謂司空穆髙僕射李冲曰巒之此言其意不小¶
五代史晉史曰羅紹威前唐時甞建第洛陽福善里莊宗¶
同光中始賜明宗梁租庸使趙巖宅雖華以趨內逺乃召¶
紹威子周敬昜其第後明宗即位一日夢中見一人儀形¶
瓌秀&KR0002;素識者上夢中曰此得非前宅主羅氏乎及寤訪¶
其子孫左右對曰周敬見列明廷召至果符夢中所見上¶
謂侍臣曰朕不欲使大勲之後乆無土地因授左馮翊非承¶
家爲善何以致此¶
五代史周書曰漢&KR0004;以晉入蕃將相第宅賜隨駕大臣以¶
趙&KR0631;第賜太祖太祖召&KR0631;子前刑部郎中昜則告之曰所¶
<pb:KR3k0012_SBCK_180-4a>¶
賜第除素屬版籍外如别有契劵巳所置者可歸本直即¶
以千餘緍遺易則易則惶恐辭讓太祖堅之乃受¶
孔子家語曰魯哀公問於孔子曰寡人聞東益宅不祥信¶
有之乎孔子曰不祥有五而益宅不與焉夫損人而自益¶
身之不祥也弃老而取㓜家之不祥也釋賢而任不肖國¶
之不祥也老者不教㓜者不學俗之不祥也聖人伏匿愚者擅¶
權天下之不祥也不祥有五而益宅不與焉¶
淮南子曰魯哀公欲西益宅史爭之爲西益宅不祥哀公¶
作色怒左右數諌不聽乃以問其&KR0019;曼折睢對曰天下三¶
不祥而西益宅不與焉哀公大恱復問何爲三不祥對曰¶
不行禮義一不祥&KR0285;慾無止二不祥不聽正諫三不祥哀¶
公喟然自反不益宅¶
風俗通曰宅不西益俗&KR0003;西者爲上上益宅者妨家長也¶
<pb:KR3k0012_SBCK_180-4b>¶
原其所以西益者禮記曰南向北向西方爲上爾雅曰西¶
南隅謂之隩尊長之處也不西益者恐動摇之耳審西益¶
有害増廣三面豈能獨&KR0123;乎¶
國語魯文公欲㢮孟文子之宅(文公魯僖公之子㢮毁也/孟文子魯大夫公孫敖之)¶
(子文伯榖也宅有司所/居公欲毁之以益宫也)使人謂之曰吾欲利子於外之寛¶
者對曰夫位政之建也署位之表也車服表之章也宅章¶
之次也禄次之食也君議五者以建政爲不昜之政也今有¶
司未命昜臣之署與其車服而曰將昜而次爲寛利也夫¶
署所以朝夕䖍君命也臣立先臣之署服其車服爲利故¶
而昜其次是辱君命也不敢聞命&KR0002;罪也則請納禄與車¶
服而違署唯里人之所命次公弗取臧文仲聞之曰孟孫善¶
守矣其可以蓋穆伯而守其後於魯乎(穆伯文子之父/公孫敖也淫乎)¶
(魯出奔而死<折 t="33"/>於齊今文子守官不/失禮故可掩蓋其父惡守其後嗣也)公欲㢮郈敬子之宅¶
<pb:KR3k0012_SBCK_180-5a>¶
亦如之(公文公郈敬子魯大夫郈惠伯&KR0007;孫之孫敬伯/回也亦如之者亦謂之欲利子於外之寛者也)對¶
曰先臣惠伯以命於同里甞禘烝享之所致君昨者世有¶
數矣出入受事之幣以致君之命者亦有數矣今命臣更¶
次於外無乃違乎請從司徒以班從次亦弗取¶
孟子曰五畒之宅樹牆下以桑匹婦蠶之則老者足以衣¶
帛〇韓子曰有與猛者鄰欲賣宅避之人曰是其貫將滿¶
矣子姑待之荅曰吾恐以我滿貫也遂去之¶
淮南子曰任一人之能不足以治三&KR0383;之宅循道里之數¶
因天地之固然則六合不足均也¶
抱朴子曰&KR0081;盧佐光武有大功受爵立宅舎於&KR0054;望里于¶
今基址石礎存焉¶
郡國誌曰&KR0593;州楊震宅西有龍望原南崖有太尉公藏書¶
窟太元初人逐獸入穴見古書二千餘卷¶
<pb:KR3k0012_SBCK_180-5b>¶
又曰洛陽董卓宅在永和里掘地輙得金玉寳玩後魏邢¶
欒掘得丹沙及錢銘曰董太&KR0019;之物後夢見卓索欒不與¶
經年而卒¶
又曰洛陽石崇宅有緑珠樓今謂之狄泉¶
又曰洛陽&KR0171;&KR0087;宅在利仁里後魏髙顯業毎夜見赤光於¶
光處掘得金百斤銘曰&KR0171;家金業爲之造寺¶
又曰幹山南許詢宅¶
又曰長沙南寺賈&KR0105;宅亦陶&KR0754;宅在焉¶
又曰婁縣山下有巫咸故宅在焉¶
又曰鄂州西塞山黄琬宅丁固宅¶
又曰尋陽郡湓城亭有陶潜宅¶
又曰郴州城東北有仙人&KR0171;耽宅¶
又曰淯陽有小長安東場城有范蠡祠即故宅也¶
<pb:KR3k0012_SBCK_180-6a>¶
又曰&KR0106;州九門縣新市城西藺相如宅¶
又曰鄧州梅溪出紫山南道百里奚故宅基在焉¶
又曰宻州髙宻西有鄭&KR0007;宅亦曰鄭城&KR0007;後移葬於屬阜¶
墓側有稻田萬頃斷水造魚梁&KR0010;収億萬世號萬疋梁¶
輿地誌云縣東南白沙有龐士元宅於漢水之北司馬徳¶
橾宅於漢水之南隔魚梁州街對宇歡情自接毎至相思¶
則褰裳渉水¶
樓承先別傳曰樓&KR0007;到廣州宻求虞仲翔故宅處遂徘徊¶
躑䠱哀咽慺愴不能自勝耳¶
三輔决録曰郭詳爲太尉長史起大宅在髙陵城西世稱¶
曰長史宅¶
瀬郷記曰老子祠在瀬郷曲仁里譙城西岀十里老子平¶
生時教化學堂故處也漢桓帝修建屋宇爲老子廟廟北¶
<pb:KR3k0012_SBCK_180-6b>¶
二里李夫人祠是老子所生舊宅也¶
劉楨京口記曰糖頺山山周廻二里餘山南隔路得郗鑒¶
故宅五十餘&KR0383;¶
又曰長村東太瀆瀆北有謝&KR0007;故宅¶
戴延之西征記曰東陽門外道北吴蜀二主第宅去城二¶
里墟基猶存¶
又曰潼&KR0028;北去蒲坂城六十里城中有舜廟城外有宅井¶
及二妃壇南去城二十里有山舜所耕山也¶
述征記曰豐水西九十里有漢髙祖宅¶
又曰山陽縣城東北二十里魏中散大夫嵆康園宅今悉¶
爲田墟而父老猶謂嵆公竹林地以時有遺竹也¶
成都記曰成都縣南百歩有嚴君司馬相如&KR0045;雄宅今草¶
&KR0007;亭餘跡尚存¶
<pb:KR3k0012_SBCK_180-7a>¶
陳留&KR0132;舊傳曰董宣爲北海太守大姓公孫舟造起大宅¶
卜工占之云宅成當出一喪舟使其子取行人殺之以塞咎¶
宣收舟考殺之¶
世&KR0003;曰鍾㑹荀濟二人情好不恊荀有寳劒可直百萬常¶
在母鍾太夫人許㑹善書學荀手跡作書與母取劒仍竊¶
去不還荀後知是鍾而無由得永思所以報之㑹鍾兄弟¶
共以千萬起新宅始成甚精麗未得移住荀善&KR0030;於是潜¶
徃&KR0030;鍾門堂並作太傳形像衣冠&KR0250;貌如平生之容鍾來¶
入門便感慟於是宅遂空廢¶
徐邈别傳曰邈字仙民舉世&KR1460;承傳爲定範舊疑歳神在¶
夘此宅之左即彼宅之右地何得俱忌邈以爲太歳之属¶
自是遊神譬如日出之時向東皆逆非爲定體¶
水經注曰齊城門外有晏嬰宅¶
<pb:KR3k0012_SBCK_180-7b>¶
盛&KR0042;之荆州記曰新野郡西七里有楊溪源出紫山南流¶
入淯故&KR0132;老傳云溪西有百里奚宅¶
又曰新野郡南有越相范蠡祠蠡宅三户人傳云祠處即¶
是宅¶
又曰襄陽范蠡祠南有晉河南尹樂廣宅周廻十餘&KR0383;曩¶
舊井猶未頺檀道濟置邏其中即名爲樂宅¶
又曰襄陽西北十許里名爲隆中有諸葛孔明宅¶
又曰宛城有伍子胥宅¶
范注荆州記曰義陽六安縣有光武宅枕白水所謂龍飛¶
白水¶
蘇州記曰周文學科孔子弟子言偃宅在常熟縣西¶
史記云言偃吴人也字子游又吴地記云宅有井井邊¶
有監洗石周四尺輿地志云梁蕭正德爲郡太守爲蕭將¶
<pb:KR3k0012_SBCK_180-8a>¶
去莫知所在¶
吴地記曰云陸氏宅在長谷谷在吴縣東北谷名華亭谷¶
水下通松江昔陸遜陸凱居此谷吴志云漢廬江太守陸¶
康與&KR0061;術有&KR0169;使姪遜與其子績率宗族逺此避難居于¶
是谷谷東有崑山父祖墓焉¶
故陸機思郷詩曰髣髴谷水陽婉孌崑山隂¶
列仙傳云歷陽有彭祖宅禱祠風雨應期而至¶
襄&KR0198;記曰郡南晉永興中鎮南將軍襄陽郡守劉&KR0042;至隆¶
中觀亮故宅立碣表閭使太&KR0019;&KR0122;犍爲李興爲文¶
又曰繁欽宅王粲宅並在襄陽井臺猶存¶
又曰長流解西有梁曹儀同景宋栁儀同慶逺韋儀同叡¶
諸宅並相隣次郭城西門韋叡少時有南陽人蔡郍善相¶
相叡宅應出三公刺史貴不可言時叡宅上有草屋十間郍¶
<pb:KR3k0012_SBCK_180-8b>¶
宅在城南悉是瓦屋求叡換宅疑而不許叡兩兄闡纂有¶
令問位望在叡之右郷里謂此人應班槐&KR0068;其後闡纂相¶
繼而終叡奉龍飛遂成宅相簡文徴書旣至遊憇此宅望¶
氣之言殆有徴矣¶
丹陽記曰有張子布宅在淮水南對瓦官寺門張侯橋所¶
也橋近宅因以爲名¶
仲雍荆州記曰秭歸縣有屈原宅伍子胥廟擣衣石猶存¶
韋述兩京記曰東京冝人坊自半本隨齊王&KR0788;宅煬帝愛¶
子初欲盡坊爲宅帝問宇文愷曰里名爲何愷曰里名冝¶
人帝曰旣號冝人柰何無人可以半爲王宅¶
又曰仁和坊兵部侍郎許欽明宅欽明户部尚書圉師猶¶
子與中書令郝處俊郷黨親族兩家子弟&KR0011;多醜陋而盛¶
飾車馬以遊里巷京洛爲之語曰衣裳好儀觀惡不姓許¶
<pb:KR3k0012_SBCK_180-9a>¶
即姓郝¶
又曰崇仁坊西南隅長寜公主宅旣承恩盛加雕飾朱樓¶
綺閣一時勝絶又有山池别院山谷虧蔽&KR0020;若自然中宗¶
及韋庶人數遊於此第留連弥日賦詩飲宴上官昭容操¶
翰於亭子柱上冩之韋氏敗公主隨夫爲外官&KR0004;欲岀賣¶
木石當二千萬山池別舘仍不爲數遂奏爲觀請以中宗¶
號爲名詞人名士競入遊賞¶
又曰延壽坊東隅駙馬裴巽宅髙祖末裴行儉居之自行¶
儉以前居者輙死自儉卜居有狂僧突入髠其庭中大栁¶
樹中有豕走岀徑入北隣其家數月&KR0064;死盡此宅清晏¶
又曰永興坊西門北魏徴宅本宇文愷宅及徴居之太宗¶
幸焉時將營小殿賜徴爲堂¶
又曰通化坊東南鄖公殷開山宅西北顔師古宅又有歐¶
<pb:KR3k0012_SBCK_180-9b>¶
陽詢宅時人謂之吴兒坊¶
又曰延壽坊北門之西有中書令閻立本宅宅内西亭有¶
立本&KR0030;水之跡¶
又曰明教坊龍興觀西南隅開府宋璟宅南門之東國子¶
司業崔融宅璟造宅悉東西相對不爲斜曲以避惡名融¶
爲則天哀䇿用思精苦不直馬過其門不覺文就而卒¶
又曰尚善坊東南隅歧王範宅宅有薛稷&KR0030;鶴世稱妙絶¶
又曰勸善坊東北隅太子太師鄭公魏徴宅山池院有進¶
士鄭光乂&KR0030;山水爲時所重¶
又曰宣風坊北街之西中書令&KR0171;味道宅宅有三十六柱¶
亭子時稱巧絶¶
禄山事跡曰禄山舊宅在道政坊&KR0007;宗以其隘陋更於親¶
仁坊選寛爽之地出内庫錢更造宅焉勑所司窮其華麗¶
<pb:KR3k0012_SBCK_180-10a>¶
不限功力財物堂皇院宇重復窈窱周匝誥曲戸牖交䟽¶
髙臺臨池苑若天造帷帳幔幕充剏其中至九年八月禄¶
山獻俘至京方命入此新宅¶
春秋内事曰隂宅以日竒陽宅以月偶隂宅先内男子當¶
令竒陽宅先内女子當令偶乃&KR0123;隂宅内男子三人陽宅¶
内女子二人¶
地鏡圖曰人望百家宅法中有赤氣者家有汎財白氣入人¶
家有財不保黒氣有五其伏在宅中青氣者有銀地寳也¶
嵆康宅無&KR0123;凶論曰設爲三公之宅而命愚民居之必不¶
爲三公可知也夫壽夭之不可求甚於貴賤然則擇百年¶
之宫而望殤子之壽&KR0012;逆魁忌以速彭祖之夭必幾矣然¶
則果無宅也是性命自然不可求矣¶
樓觀本記曰隋之開皇元年勑旨樓觀者本尹先生卜居¶
<pb:KR3k0012_SBCK_180-10b>¶
之勝宅老君&KR0003;經之聖跡乃&KR0007;教根源福田之首冝令所司¶
别作圖様開拓舊居¶
太平衘覽卷第一百八十¶
<pb:KR3k0012_SBCK_180-11a>¶
