# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:00.126131
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 17
#+PROPERTY: FILE SB11n0727-017太平御覽-卷第十七.
<pb:KR3k0012_SBCK_017-1a>¶
太平御覽卷第十七¶
　時序部二¶
　　　五行　四時　閏　嵗　嵗除附¶
　　　　　五行¶
釋名曰五行者言五氣於其方各施行者¶
尚書洪範曰五行一曰水二曰火三曰木四曰金五曰土¶
(皆其/生數)水曰潤下火曰炎上(言其自然/之常性也)木曰曲直金曰從革¶
(木可以揉曲直/金可以改更者)土曰爰稼穡(種曰稼歛曰穡土/可以種可以歛也)潤下作鹹¶
(水鹵/所生)炎上作苦(焦氣/之味)曲直作酸(木實/之性)從革作辛(金之/氣味)稼穡¶
作甘(甘味生於百榖五行/以下箕子所陳之也)¶
禮曰五行之動迭相竭也五行四時十二月還相爲夲也¶
又曰五行之秀氣¶
傳曰秋龍見于絳郊魏獻子問於蔡墨蔡墨對曰古有豢¶
<pb:KR3k0012_SBCK_017-1b>¶
龍氏有御龍氏獻子曰今何故無之對曰五行之官是謂¶
五官實列受氏姓封爲上公祀爲貴臣社稷五祀是尊是¶
奉木正曰勾芒(正官長也取木生/勾曲而有芒角)火正曰祝融(融明/皃也)金正¶
曰蓐收(初秋摧折/而可収也)水正曰&KR0007;&KR0115;(水出而隂/幽冥也)土正曰后土(士/爲)¶
(群物之主/故曰后土)獻子曰社稷五祀誰氏之官也對曰少皡氏有¶
四叔曰重曰該曰脩曰熈實能理金木及水使重爲勾芒¶
該爲蓐收脩及熈爲&KR0007;&KR0115;(二子相代/爲水王也)世不失職遂濟窮桑¶
此三祀也(窮桑少昊之號/四子能治其官)顓頊氏有子號曰犂爲祝融共¶
工氏有子號曰勾龍爲后土此其二祀也后土爲社稷田正¶
也(掌播/殖也)有烈山氏之子曰柱爲稷自夏巳上祀之周棄亦¶
爲稷(棄周之始祖能播百榖湯旣/勝夏廢柱而以棄代之也)自啇以來祀之¶
漢書曰五行者五常之形氣也¶
又律曆志曰天以一生水地以二生火天以三生木地以¶
<pb:KR3k0012_SBCK_017-2a>¶
四生金天以五生土¶
魏略曰詔以漢火行火忌水故去洛水而加佳魏於行次¶
爲土水得土而流土得水而軟故除佳加水變雒為洛¶
家語曰季康子問於孔子曰舊聞五帝之名而不知其實¶
請問何謂孔子曰昔丘也聞諸老聃天有五行木金水火¶
土分時化育以成萬物(一歳三百六十日五行行至七十/三日化生長育萬物莫不成也)¶
其神謂之五帝(五帝五行之神佐天理物者也而/說皆爲之名字亦爲妖怪而妄也)古之王¶
者易代改號取法五行更王終始相生亦象其義也(法五/行更)¶
(王終始相生以木徳王天/下其次所生之行轉相承)故其生爲明王者死配五行是¶
以太皡配木炎帝配火少皥配金顓頊配水黃帝配土康¶
子曰太皡氏其始之木何也孔子曰五行用事先起於木¶
木東方也萬物之初皆出焉是故王者作而首以木德王¶
天下則以所生之行轉相承也康子曰吾聞勾芒爲木正¶
<pb:KR3k0012_SBCK_017-2b>¶
祝融爲火正蓐収爲金正&KR0007;&KR0115;爲水正后土爲土正此則¶
五行之主也而不稱何孔子曰凡五正者五行之官名也¶
(言但主五行之官/名安得同名爲帝)五行佐成上帝而稱五帝太皥之屬配¶
焉亦云帝從其號音昔少皥氏之子有四叔曰重曰該曰¶
脩曰熈實能理金木水火土使重爲勾芒該爲蓐収脩及¶
熈爲玄&KR0115;顓頊氏之子曰&KR0058;爲祝融共工氏子曰勾龍爲¶
后土此五者各所以能業其官職生爲上公死爲貴神別¶
稱五祀不得同帝也(五祀上公之神耳故不得稱帝五/正不及五帝五帝不及天地也)¶
遁甲開山圖榮氏解曰五龍受爰皇後君也兄弟四人皆¶
人靣龍身長曰角龍木仙也次曰羽龍水仙也父曰宫龍土¶
仙也父子同得仙治在五方今五行之神也¶
白虎通曰五行者何謂也謂金木水火土言行者欲言爲¶
天行氣之義也地之承天猶婦之事夫臣之事君也其位¶
<pb:KR3k0012_SBCK_017-3a>¶
卑卑者親視事故自同於一行尊於天也尚書一曰水二¶
曰火三曰木四曰金五曰土水位在北方者隂氣在黃泉¶
之下任養萬物水之爲言准也隂化沾濡任生木木在東¶
方者陽氣始動萬物始生木之爲言觸也陽氣動躍火在¶
南方陽在上萬物垂枝火之爲言委隨也萬物布施火之¶
爲言化也陽氣用事萬物變化也金在西方者隂始起萬¶
萬物禁止金之爲言禁也土在中央中央者土土主吐萬¶
物土之爲言吐也¶
樂記曰春生夏長秋収冬藏土所以不名時者地土之别¶
名也比於五行最尊故自居部職也¶
又曰萬物懷任交易變化始起先有太&KR0004;然後有太始形¶
兆旣成名曰太素渾沌相連視之不見聽之不聞然後剖¶
判清濁旣分精耀出布庶物生精者爲三光麄者爲五行¶
<pb:KR3k0012_SBCK_017-3b>¶
五行生情性情性生汙中汙中生神明神明生道德道德¶
生文章¶
　　　　　四時¶
釋名曰四時四方各一時時期也不失期也¶
書曰乃命羲和敬授民時¶
禮曰天有四時春秋冬夏無非教也¶
周禮曰典瑞掌玉器之藏土圭以致四時日月(度其影至/不至以知)¶
(其行/失也)¶
爾雅曰四時和爲玉燭¶
又曰春爲青陽夏爲朱明秋爲白藏冬爲&KR0007;英¶
論語曰天何言哉四時行焉萬物生焉¶
周禮曰凡四時成歳嵗者春秋冬夏各有孟仲季以名十¶
有二月月中氣以著時應春三中氣&KR0040;水春分榖&KR0040;夏三¶
<pb:KR3k0012_SBCK_017-4a>¶
中氣小滿夏至大暑秋三中氣處暑秋分霜降冬三中氣¶
小雪冬至大寒閏無中氣斗指兩辰之間萬物春生夏長¶
秋成冬藏天地之正四時之極不易之道¶
春秋繁露曰四時天之四選春者少陽之選夏者太陽之¶
選秋者少隂之選冬者太隂之選四時之行父子之道也¶
天地之志君臣之義也隂陽之理聖人之法也¶
廣雅曰四方各一時時期也物之生死各應節期而止也¶
又曰時司空也(司空主也各主/一方物之生死)¶
京房易妖占曰海鷰自來衆鷰隨之榖不登君失春政則¶
蒼鷰見於邑民多流亡失夏政則赤鷰見於邑失秋政則¶
白鷰見於邑失冬政則黒鷰見於邑皆如春占¶
管子曰嵗有四秋而分四時故曰農事旣成農夫賦其耜¶
鐵此之謂春之秋大夏且至絲纊之所作此之謂夏之秋¶
<pb:KR3k0012_SBCK_017-4b>¶
秋成五㯏之所㑹此謂秋之秋營室中女事紡績緝縷之¶
所作也此之謂冬之秋(榖同/音)¶
又曰東方曰嵗星其時曰春其氣曰風風生木南方曰日¶
其時曰夏其氣曰陽陽生火西方曰辰其時曰秋其氣曰¶
隂隂生金北方曰月其時曰冬其氣曰寒寒生水¶
淮南子曰時則曰六合孟春與孟秋爲合仲春與仲秋爲¶
合季春與季秋爲合孟夏與孟秋爲合仲夏與仲冬爲合¶
季夏與季冬爲合孟春始盈孟秋始縮(盈長也/縮短也)仲春始出¶
仲秋始内(出二月播植也/内八月取歛也)季春大出季秋大内孟夏始緩¶
孟冬始急(緩四月陽炎也/急十月寒肅也)仲夏德畢季冬刑畢(德畢陽施/窮也刑畢)¶
(隂殺/盡也)¶
又曰隂陽之專精爲四海四時之散精爲萬物四時者天¶
之吏也¶
<pb:KR3k0012_SBCK_017-5a>¶
又曰以天爲蓋以地爲輿四時爲馬¶
又曰日廻而月周時不與人㳺徐整三五¶
曆記曰北斗當崑崙崑崙氣連注天下春夏爲露秋冬爲¶
霜¶
晉張華詩曰四氣鱗次寒暑環周¶
晉陸機詩曰年往迅勁矢時來諒急絃¶
　　　　　閏¶
說文曰餘分之月五嵗再閏也告朔之禮天子居宗廟門¶
中故其字從王在門中也¶
白虎通曰月有閏何周天三百六十五度四分度之一十¶
二月日不匝十二度故三年一閏五嵗再閏也明隂不足¶
陽有餘閏者陽之餘也¶
書堯典曰帝曰咨汝羲曁和朞三百有六旬有六日以閏¶
<pb:KR3k0012_SBCK_017-5b>¶
月定四時成嵗(咨嗟曁與也匝四時曰朞一歳十二月月/三十日正三百六十日除小月六爲六日)¶
(是爲一歳有十二日未盈三歳足得一月則/置閏焉以定四時之氣節成一歳之暦象)¶
傳曰閏月不告朔非禮也先王之正時也履端於始舉正¶
於中歸餘於終(杜預注曰歩暦之始以爲術之端首也日/月之行有遲有速必分十二月舉中氣以)¶
(正月也餘日則歸/於終積爲閏也)履端於始序則不&KR0317;舉正於中人則不¶
惑歸餘於終事則不悖¶
又曰閏月戊寅濟于隂阪注以爲門五日蓋悮以門字與¶
五字合爲閏月也¶
公羊傳曰閏月不告朔曷爲不告朔天無是月也閏月矣¶
何以謂之天無是月月非常月也(所在無常/故無正也)¶
榖梁傳曰閏月者附月之餘日也(一歳三百六十日餘六/日又有小月積五歳得)¶
(六十日而再閏故曰/附月之餘日者也)積分而成於月者也天子不以告朔¶
而喪事不數也¶
<pb:KR3k0012_SBCK_017-6a>¶
禮玉藻曰聽朔於南門之外(諸侯聽朔於廟天子聽朔於/明堂諸侯告朔於祖則天子)¶
(告朔於/文武也)閏月則闔門左扉立乎其中(閏無中氣無時令故/不聽於堂也門謂廟)¶
(門立其中/當視朝)¶
周禮春官曰閏月太史詔王居門終月(門謂路寢門也鄭/司農云月令十二)¶
(月令在青陽明堂㹅章&KR0007;堂左右之位/唯閏無居干門故於文王在門謂之閏)¶
春秋元命包曰三年一閏以起紀(宋均注曰紀法也三年/加以一閏以會成嵗也)¶
史記曰黃帝起消息正閏餘¶
漢書音義曰嵗之餘爲閏¶
文士傳曰陸績字公紀作渾天說曰閏月無中氣斗斜指¶
二辰之間¶
荆楚嵗時記曰周禮云王出居寢門故爲字門中從王也¶
是月也不舉百事以非中氣也¶
　　　　　嵗¶
<pb:KR3k0012_SBCK_017-6b>¶
釋名曰嵗越也越故限也年進也進而前也祀已也新氣¶
生故氣巳也載載生物也¶
白虎通曰年者仍也年以紀事據月言年數者載成萬物¶
終始也五帝言載三王言年丗本曰后益作占嵗¶
易曰寒往則暑來暑往則寒來寒暑相推而嵗成焉¶
又洪範曰叶用五紀一曰嵗(孔安國曰所/以紀四時也)¶
禮曰日窮於次月窮于紀星回于天數將幾終嵗且更始¶
(歳者四時一終日一周天之名也言前至孟春之月日復/在營室月復建寅昏復參中旦復尾中故曰更始也矣)¶
爾雅曰太嵗在甲曰閼逢在乙曰旃蒙在丙曰柔兆在丁¶
曰強圉在戊曰著雍(著孫炎音猪略切郭璞音/義曰著者或作祝&KR0058;是也)在已曰屠¶
維在庚曰上章在辛曰重光在壬曰&KR0007;&KR1580;(郭璞/音翼)在癸曰昭¶
陽太嵗在寅曰攝提格在卯曰單閼在辰曰執徐在巳曰¶
大荒落在午曰敦牂(郭璞音/子郎反)在未曰恊洽在申曰涒灘(郭/璞)¶
<pb:KR3k0012_SBCK_017-7a>¶
<pb:KR3k0012_SBCK_017-8a>¶
之嵗之中月之中日之中則正卿受之歳之夕月之夕日¶
之夕則庶民受之鄭&KR0007;曰自正月盡四月爲歳之朝後志¶
曰凡六氣相傷謂之沴¶
尚書考靈耀曰天地開闢元曆紀名月首甲子冬至日月¶
五緯俱起牽牛&KR0004;日月&KR0002;懸璧五星&KR0002;編珠青龍甲子攝¶
提格孳(青龍嵗也嵗在寅日/攝提格孳猶生也)¶
春秋元命包曰義嵗之爲言遂也(遂出也出行事/於所直辰也)¶
淮南子曰太隂治春則欲行仁惠温良(木德仁/故柔良)太隂治夏¶
則欲布施宣明(火德陽也故/布德徧明)太隂治秋則欲脩備繕兵(金/德)¶
(断剛故/脩兵也)太隂治冬則欲猛毅堅強(水徳純隂冰凍/閉固故堅強也)三嵗而¶
改節六嵗而一衰(衰疫/疾也)十二歳而一荒(&KR0188;不熟/爲荒也)¶
淮南子曰見一葉之落知嵗之將暮¶
吕氏春秋曰天行不信莫能成嵗¶
<pb:KR3k0012_SBCK_017-8b>¶
師曠占曰黃帝問師曠曰吾欲知嵗苦樂善惡可知否師¶
曠對曰嵗欲豐甘草先生薺也嵗欲饑苦草先生葶藶也¶
嵗欲惡惡草先生水藻也歳欲旱旱草先生蒺蔾也嵗欲¶
溜溜草先生蓬也嵗欲病病草先生艾也¶
廣志曰青龍天一太隂太歳也¶
袁子正書語曰嵗在申酉乞漿得酒嵗在辰巳嫁妻賣子¶
夫盛衰更代豐荒相半天之常道也¶
楚辭曰獻嵗發春&KR0006;(獻進/也)¶
又曰開春發嵗&KR0006;(承陽施惠/養百姓也)¶
　　　　　嵗除¶
吕氏春秋注曰前嵗一日擊鼓駈疫癘之&KR0017;謂之逐除亦¶
曰儺(論語曰郷人儺孔子朝服立於/阼階張衡東京賦曰卒歲大儺)¶
荆楚記曰嵗暮家家具肴蔌謂&KR0043;嵗之儲以迎新年相聚¶
<pb:KR3k0012_SBCK_017-9a>¶
酣飲¶
又曰嵗前又爲藏鈎之戯(辛氏三&KR0087;記曰昭帝母鈎弋夫/人手拳而囯色帝披之得鈎今)¶
(人學藏鈎亦法/此鈎亦作彄)¶
又曰留&KR0043;嵗飯至新年十二月則棄之街衢以爲去故納¶
新也¶
唐太宗文皇帝守嵗詩曰暮景斜芳殿年華麗綺宫寒辭¶
去冬雪暖帶入春風階馥舒梅素盤花卷燭紅共歡新故¶
嵗迎送一霄中¶
又曰嵗隂窮暮紀獻節啓新芳冬盡今霄促年開明曰長¶
冰消出鏡水梅散入風香對此歡經宴傾壷待曙光¶
又於太原召侍臣賜宴守歳詩曰四時運&KR0069;琯一夕變冬¶
春送寒餘雪盡迎嵗早梅新¶
梁&KR0067;肩吾嵗盡應令詩曰嵗序巳云殫春心不自安聊開¶
<pb:KR3k0012_SBCK_017-9b>¶
百葉酒試奠五辛盤金薄圖神鷰朱泥印&KR0017;丸梅花應可¶
折惜爲雪中看¶
隋薛道衡嵗窮應教詩曰故年隨夜盡&KR0004;春逐晚生方驗¶
從軍樂飲至入西京¶
太平御覽卷第十七¶
<pb:KR3k0012_SBCK_017-10a>¶
