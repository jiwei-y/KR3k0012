# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:29.950080
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 558
#+PROPERTY: FILE SB11n0727-558太平御覽-卷之五百五十八.
<pb:KR3k0012_SBCK_558-1a>¶
太平御覽卷第五百五十八¶
　禮儀部三十七¶
　　　　　冢墓二¶
宋書曰王𤣥謨從弟𤣥象位下邳太守好發冢地無完椁¶
時人間垣内有小冢墳上殆平毎朝日&KR0004;升見一女子立¶
冢上近視則亡或以告𤣥象便命發之有一棺尚全有金蚕¶
銅人以百數剖棺見一女子可二十姿質&KR0002;生卧而言曰¶
我東海王家女應生資財相奉幸勿見害女臂有玉釧斬¶
臂取之於是女復死¶
又曰大明三年孝武幸籍田經𡊮湛墓使致𥙊増守墓五¶
户¶
又曰何承天愽見古今爲一時所重張永甞開𤣥武湖遇¶
古冢冢上得一銅斗有柄文帝以訪於朝士承天曰此亡¶
<pb:KR3k0012_SBCK_558-1b>¶
新威斗王莽時三公亡皆賜之一在冢外一在冢内時三¶
台居江左者唯甄邯爲大司徒必邯之墓俄而又啓冢内¶
更得一斗復有一石銘云大司徒甄邯之墓¶
又曰張&KR0073;曽祖澄當葬父郭璞爲占墓地葬某豦年過百¶
&KR0010;位至三司而子孫不蕃某豦年幾减半裁卿校而後累¶
丗貴顯澄乃葬其劣豦位至光禄年六十四而亡其子孫遂¶
昌¶
又曰周山圗爲淮南太守時盗發桓温冢大𫉬寳物客&KR0060;¶
取以遺山圗山圗不受簿以還官¶
齊書曰栁丗隆曉數術於倪塘創墓與賔客踐履十往五¶
往常坐豦及卒墓工圗墓取其坐豦焉¶
又曰王倫之爲豫章太守下車𥙊徐孺子許子將墓¶
又曰&KR0004;荀伯玉微時有善相墓者謂其父曰君墓當丗暴¶
<pb:KR3k0012_SBCK_558-2a>¶
貴者但不得乆耳又出失行女子伯玉聞之曰朝聞道夕¶
死可矣頃之伯玉姑當嫁明日應行今夕逃隨人去尋求¶
不能得後出家爲尼伯玉卒敗亡¶
又曰冨陽人唐㝢之僑居桐廬父祖相傳啚墓爲業㝢之¶
自云其冢墓有王氣山中得金轉相誑惑永明二年冬㝢¶
之聚黨遂䧟冨陽至錢塘¶
又曰始興王鑑鎮蜀於州園地得古冢無復棺但有石椁¶
銅器十餘種並古形玉璧三枚珎寳甚多不可皆識金銀¶
爲蚕形者數斗又以朱砂爲阜水銀爲池左右咸勸取之¶
鑑曰皇太子昔在雍有發古冢者得玉鏡玉屏風玉匣之¶
屬皆將還都吾意常不同乃遣功曹何佇之爲起墳諸寳¶
物一不得犯¶
又曰宜都王鑑鎭姑熟于時人發桓温女冢得金巾箱織¶
<pb:KR3k0012_SBCK_558-2b>¶
金&KR1130;爲嚴器又有金蚕銀蠒等物甚多條以啓聞欎林勑¶
以賜之鑑曰今取往物後取今物如此循環豈可熟念使長¶
史蔡約自徃脩復纎毫不犯¶
又曰文惠太子鎮雍州有盗發古冢者相傳云是楚王冢¶
大𫉬寳物玉履玉屏風竹書青絲綸簡廣數分長二丈皮¶
節如新有得十餘簡以示王僧䖍云是科斗書考工記周¶
官所闕文也¶
南史曰齊前將軍陳天福坐討唐寓之於錢塘掠奪百姓¶
財物棄市先是天福將行令家人預作壽冢未至東又信¶
催速就冢成而得罪因以葬焉¶
梁書曰丁貴嬪薨昭明太子遣人求得善墓地將斬草有¶
賣地者因閫人俞三副求市&KR0002;得錢三百萬與之三副密¶
啓武帝言太子所得地不如今所得地於帝&KR0123;帝末年多忌¶
<pb:KR3k0012_SBCK_558-3a>¶
便命市之葬畢有道士善圗墓云地不利長子&KR0002;厭伏或¶
可申延乃爲蠟鵝及諸物埋墓側長子位有宫&KR0101;鮑邈之¶
魏雅者二人&KR0004;並爲太子所愛邈之晚見踈於雅宻啓武¶
帝云雅爲太子厭禱帝宻遣檢㸃果得鵝等物大驚將窮¶
其事徐勉固諌得止唯誅道士¶
又曰蕭斆太清&KR0004;爲梁州長史梁州有古墓名曰尖冢或¶
云張騫墳欲有發者輙聞鼓角與外相拒堆埋者懼而退¶
斆謂　無此理求自&KR0101;督及開唯有銀鏤銅鏡方尺¶
唐書曰代宗時號州刺史王竒光上言閿郷縣女媧墓去¶
天寳末失所在今一夜河上側近忽聞風雷声曉見其墓¶
踊出上有𩀱栁樹下有巨石其栁各髙丈餘¶
又曰天后西幸京師路經楊𤣥感墓上誦李百藥過玄感¶
墓詩云劒有萬人敵文爲一代英除昏志不遂僣亂道難¶
<pb:KR3k0012_SBCK_558-3b>¶
平歎曰百藥唯解綴文不識大義¶
又曰韓恩復則天朝爲太常慱士定南郊儀注云太妃鼓¶
吹排羣邪守大體國家頼之睿宗朝爲給事活嚴善思¶
於雷霆之下拒武三思於䧟附之中𤣥宗御筆題碑云有¶
唐忠孝韓長公之墓¶
又曰伊愼兖州人善&KR0016;始爲果毅喪母將營合附不識其¶
父之墓晝夜號哭未浹日夢寐有指導焉遂發壠果得舊¶
記驗¶
又曰盧坦爲侍御史㑹李錡反有司請毀錡祖父廟墓坦¶
甞爲錡從事乃上言曰淮安王神通有功於草昧且古之¶
父子兄弟罪不相及況以錡故可累五代祖乎乃不毀因¶
賜神通墓五戸以備洒掃¶
白虎通曰春秋之義王者墳髙三仞樹以松諸侯半之樹¶
<pb:KR3k0012_SBCK_558-4a>¶
以栢大夫八尺樹以欒士四尺樹以槐庶人無墳樹以楊¶
栁¶
晏子曰梁丘據死景公召晏子告之據曰忠臣愛我欲厚¶
葬之髙大其壟晏子對曰不可公遂止¶
列子曰燕人長於楚老而還過晉國同行者給之指城¶
曰此燕國之城其人愀然變容　指社曰此&KR0002;里之社(&KR0002;猶/汝也)¶
乃喟然而歎指舎曰此君先人之廬乃泫然而泣指壠曰¶
&KR0002;先人之冢其哭不自禁同行者啞然大𥬇曰余等給君乃¶
晉國耳其人慙及至燕國之城社眞見先人之廬冢悲心¶
更微¶
𫝊子曰太原民發冢破棺中有婦人將出與語生人也視¶
其冢上木三十&KR0010;不知此婦人三十&KR0010;常生地中也將一¶
朝欻然生偶與發冢者㑹也¶
<pb:KR3k0012_SBCK_558-4b>¶
抱朴子曰呉景帝時於江陵掘冢取板治城後發一大冢¶
内有重閤石扉皆樞轉開閇四周徼道通事具髙可乗馬¶
又鑄銅爲人數十枚長五尺皆大冠衣執劒列侍靈坐皆¶
刻銅人背後石壁言殿中將軍或言侍郎似公王冢也破¶
其棺棺中有人𩯭巳班白鮮明靣體如生人棺中有白玉¶
壁三十枚藉尸兵人舉出死人以𠋣冢壁一玉長一尺形¶
似冬𤓰從死人懷中出墮地兩耳中及鼻中有黄金如&KR0037;¶
此則骨骸有假物而不杇之効也¶
吕氏春秋曰丗之爲丘壟也其大&KR0002;山其樹&KR0002;林以此觀¶
丗示冨則可矣以此爲死則不可自古及今未有不亡之¶
國者則是無不掘之墓也是故大墓無不掘者而丗争爲¶
之豈不悲哉堯葬於穀林通樹枝舜葬於紀市不變其肆¶
禹葬於㑹稽不變人徒是故先王以儉葬也非愛其費非¶
<pb:KR3k0012_SBCK_558-5a>¶
惡其勞以爲死者虚也¶
越絶書曰宋大夫華元冢在華原陳留小黄縣城北¶
呉越春秋曰虎丘者呉王闔閭墓也下池廣六十歩&KR0055;一¶
丈五赤銅椁三重中池廣六尺金鴈玉鳬諸膓魚膓之劒¶
以送焉取士臨海潮千萬人築治之以葬後金精上地爲¶
白虎據墳故以爲虎丘¶
越傳曰禹到大越上苗山更名山曰㑹稽因死葬焉穿壙¶
&KR0055;七尺上無寫泄下無流水壇髙三尺土階三等周方一¶
𠭇¶
華陽國志曰周失綱紀蜀先稱王有名&KR0345;藂其目縱死作¶
石階石棺國人化之故俗以石棺椁爲縱目人冢¶
又曰蜀有五丁能移山舉萬鈞其王薨輙立大石長三丈¶
重千鈞爲墓志¶
<pb:KR3k0012_SBCK_558-5b>¶
又曰蜀遣使朝𥘿𥘿惠王許嫁五女於蜀蜀遣五丁力士¶
奉迎虵山崩同時壓殺五丁及𥘿五女蜀王痛傷命曰五¶
婦冢今其人或名五丁冢¶
又曰武都有一丈夫化爲女子美而艶盖山精也蜀王納¶
爲妃不習水土欲去王必留之乃作東平之歌以樂之無¶
幾殁故王哀之乃遣五丁之武都擔士爲妃作冢¶
三輔决録曰竇后父名猗遭𥘿亂隱身鈎魚墜淵而卒后¶
登尊號遣使者於父墜所築起大墳¶
丗&KR0003;曰戴公見林法師墓曰德音未逺而拱木巳積冀神¶
理綿綿不與氣運俱盡耳¶
又曰黄&KR0004;末呉人發長沙王呉芮冢以其材於臨湘爲孫¶
堅立廟容良如生衣服不朽後預發者見綱曰君何𩔖¶
長沙王芮但微短耳綱瞿然曰是先祖也自芮之卒至冢¶
<pb:KR3k0012_SBCK_558-6a>¶
發四百餘年綱芮之十六丗孫也¶
又曰有人相羊祜應出受命君忌其言遂使掘斷墓後以¶
壞之相者云墓勢相讓猶有折臂三公俄而祜墜馬折臂後¶
至三公¶
又曰郭景純過江居于曁陽母亡安墓不盈百歩時人以¶
爲近水景純曰將當爲陵今沙漲去數十里皆爲人居家¶
桑田¶
慱物志曰漢末發范明友冢奴猶活明友是霍光女聓奴¶
記言光家事廢立之際多與漢書相應¶
又曰漢末有發前漢時宮人冢者宫人獨活旣出平如復¶
舊¶
列士傳曰羊角哀葬友人在栢桃與荆將軍冢比他日角¶
哀夢栢桃語巳曰蒙子之恩而𫉬原厚葬荆將軍自以豪¶
<pb:KR3k0012_SBCK_558-6b>¶
欲役伏吾吾不聽與連戰不勝期十五日大合戰以決勝¶
負得子則勝不得則負矣角哀至期日陳兵詣其冢上¶
三輔决録曰趙嘉年三十餘有重疾七年不樂乃爲令勑¶
兒曰丈夫生一丗豦無箕山二公之操仕無伊摰吕尚之勲¶
天不我與復何言哉聊立一圎石樹吾墓前刻之曰漢有¶
逸民姓趙名嘉有志無時命也柰何後病愈¶
楚國先賢傳曰李善字次孫南陽人也夲同縣李元蒼頭¶
建武中元家死没唯孤兒續始生善親自哺養丗祖拜¶
善及續並爲太子舎人善顯宗時辟公府以能治劇再遷日¶
南太守從京師之官道經南陽李元冢未至一里乃脫服¶
持劒去草及拜墓&KR0152;泣甚悲身炊爨自執姐鼎以脩𥙊¶
楊雄家諜曰子雲天鳯五年卒葬安陵阪上所厚沛郡桓¶
君山平陵如子禮弟子鉅鹿侯子芭共爲治喪諸公遣丗¶
<pb:KR3k0012_SBCK_558-7a>¶
子朝郎更行事者㑹送桓君止爲歛&KR0608;起祠塋侯芭負土¶
作墳號曰𤣥冢¶
七略曰楊雄死弟子共爲起冢號曰楊冢¶
趙歧別傳曰歧字臺卿年九十餘建安六年卒先自爲壽¶
藏圖季札子産晏嬰叔向四像居賔位又自像其像居¶
主位皆爲讃頌勑其子曰我死之日墓中聚沙爲牀布¶
簟白衣散髮其上覆以單&KR0013;即曰便下下訖便掩¶
王子年拾遺記曰舜葬蒼梧之野有鳥如丹雀自丹州而¶
來&KR0269;五色之氣氣如雲白日慿霄雀能羣飛衘土以成墳¶
太平御覽卷第五百五十八¶
<pb:KR3k0012_SBCK_558-7b>¶
