# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:01.130823
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 40
#+PROPERTY: FILE SB11n0727-040太平御覽-卷之四十.
<pb:KR3k0012_SBCK_040-1a>¶
太平御覽卷第四十¶
　地部五¶
　　王屋山　太行山　霍太山　首陽山¶
　　龍門山　&KR0302;山　梁山　太白山¶
　　峨眉山　岷山　嶓冢山　鳥䑕山¶
　　積石山¶
　　　　　王屋山¶
列子曰太行王屋二山方七里髙萬仞北山愚公者年且¶
九十面山而居徴山北之寒出入之迃也聚室而謀曰吾¶
與汝畢力平險可乎雜然相許(雜猶/僉也)其妻曰以君之力曽¶
不能損魁父之丘如太行王屋何且焉置圡石雜曰投諸¶
渤海之尾隱士之北遂率子孫荷檐者三夫叩石墾壤運¶
於渤海之尾隣人京城之孀妻有遺男始齓往助之寒暑¶
<pb:KR3k0012_SBCK_040-1b>¶
易節始一反焉河曲智&KR0369;𥬇而止之曰甚矣汝之不慧以¶
殘年餘力曽不能毁山之一毛其如土石何北山愚公長¶
息曰汝之心曽不&KR0002;孀妻弱子雖我之死有子存焉子又¶
生孫孫又生子子子孫孫無窮匱也而山不加増何苦而¶
不可乎河曲智叟無以應操蛇之神聞之懼其不巳告之¶
於帝帝感其誠命夸蛾氏二子&KR0018;二山一厝朔東一厝雍¶
南¶
神仙傳曰甘始太原人善行氣不食服天門冬治病不用¶
針艾在人間三百歳乃入王屋山¶
茅君内傳曰王屋山之洞周廽萬里名曰小有清虚之天¶
太素眞人王君内傳曰王屋山有小天號曰小有天周廽¶
一萬里三十六洞天之第一焉¶
　　　　　太行山¶
<pb:KR3k0012_SBCK_040-2a>¶
史記曰酈生說漢髙祖曰願足下急復進兵収取滎陽據¶
敖倉之粟塞成皐之險杜太行之道距飛狐之口守白馬¶
之津以示諸侯¶
神仙傳曰王烈邯鄲人服黄菁鈆華老而更少嵇叔夜甚¶
愛之與共入山遊戯烈後獨入太行山忽聞山東北如雷¶
聲往視山上破數百丈石中有一孔徑尺中有青泥出烈¶
取摶之隨手堅凝氣味如粳米飯也烈自食數九因掘歸¶
以與叔夜即皆成青石打之作銅聲案神山五百歳一開¶
其中有石髓得而服之壽與天地相畢¶
述征記曰登滑臺城西南望太行山白鹿岩王莽嶺冠于¶
衆山之表¶
墨子曰墨子怒耕桂子曰我無愈於子墨子曰將上太行¶
駕𩦸與羊子將誰驅曰將驅𩦸以𩦸足責也墨子曰我亦¶
<pb:KR3k0012_SBCK_040-2b>¶
以子爲足責¶
尸子曰龍門魚之難也太行牛之難也以德報怨人之難¶
也¶
水經注曰仲尼傷道不行欲北從趙鞅聞殺鳴犢遂旋車¶
而反其後晉人思之於太行嶺南爲之立廟盖往時廽轅¶
處也余案諸子書及史籍之文並言仲尼臨河而歎曰丘¶
之不濟命也夫如是非太行廽轅之言也¶
愽物志曰按太行山而北去亦不知山所限極處亦如東¶
海不知所窮¶
　　　　　霍太山¶
史記曰智伯攻趙襄子襄子懼乃奔保晉陽原過後至於¶
王澤見三人自帶以上可見自帶以下不可見與原過竹¶
二節莫通曰爲我以是遺趙無恤原過旣至以告襄子襄¶
<pb:KR3k0012_SBCK_040-3a>¶
子齋三日親自剖竹有朱書曰趙無䘏余霍太山(徐廣曰/在河東)¶
(永安/縣)山陽侯天使也三月丙戍余將使汝反滅智氏亦立¶
我百邑余將賜汝林胡之地滅智使原過主霍太山祠祀¶
又曰飛廉先爲紂作石槨(徐廣曰作石/椁於此方)還無所報乃爲壇¶
於霍太山而報得石棺銘曰帝令處父不與殷亂賜汝石¶
棺¶
水經注曰霍太山上有飛廉冢山上有岳廟廟甚靈鳥雀¶
不棲其林猛虎常守其庭此則禹貢嶽陽也¶
唐書曰義旗&KR0004;建髙祖自太原起兵西赴闕中途經霍邑¶
時隨將宋老生陳兵拒險義師不得進乃屯於賈胡堡㑹¶
霖雨積旬餽運不給髙祖患之忽有白衣老人詣軍門請¶
見余霍山神也遣語大唐皇帝&KR0002;向霍山東南傍山取路¶
八日雨止我當助爾破之髙祖&KR0004;哂之遣人東南視果有¶
<pb:KR3k0012_SBCK_040-3b>¶
微道髙祖𥬇曰此神不欺趙襄子豈當&KR0018;吾邪及八月巳¶
夘雨果霽髙祖大恱以太牢𥙊其山¶
　　　　　首陽山¶
詩曰采苓采苓首陽之巓采苦采苦首陽之下采葑采葑¶
首陽之東¶
史記曰伯夷叔齊孤竹君之子讓國而逃聞西伯善養老¶
往歸焉及至西伯卒武王載木主東伐紂伯夷叔齊扣馬¶
諌左右欲兵之太公曰此義人也而伯夷叔齊恥之義不¶
食周粟隱於首陽山采薇而食之乃至餓死¶
鏁語曰晉平公與齊景公乗至于澮見人乗白&KR0406;八駟以¶
來平公之前公問師曠曰有犬狸身而狐尾者乎師曠有¶
頃而荅曰有之其名曰　首陽之神飲酒霍太¶
山而歸其居於澮乎見之甚善君有喜焉¶
<pb:KR3k0012_SBCK_040-4a>¶
戴延之西征記曰洛東北去首陽山二十里山上有伯夷¶
叔齊祠或云餓死此山今河東蒱坂南又謂首陽亦有夷¶
齊祠未詳餓死所在¶
山海經曰和山上無草木而多瑶碧實惟河之九都是山¶
也五曲九水出焉合流而北注于河其中多蒼王&KR0123;神泰¶
逢司之是神好居於萯山之陽出入有光¶
吕氏春秋曰夏后氏孔甲田于東陽萯山遇大風雨¶
皇甫謐帝王丗紀以爲即東首陽山也盖是山之殊目矣¶
　　　　　龍門山¶
書禹貢曰浮于積石至于龍門西河(孔安國曰龍門在/河東之西界也)¶
周禮曰大司樂以隂竹之管龍門之琴瑟(隂竹/生北)於宗廟奏¶
之九變則人&KR0017;可得而禮¶
孝經援神契曰禹鑿龍門闢伊闕决江開岷導四瀆(鑿龍/門以)¶
<pb:KR3k0012_SBCK_040-4b>¶
(通河鑿岷山以開江導淮於桐/栢導濟於王屋故言導四瀆)¶
漢書地理志龍門山在馮翊夏陽縣北(續漢/書同)¶
辛氏三秦記曰河津一名龍門巨靈迹猶在去長安九百¶
里江海大魚洎集門下數千不得上土則爲龍故云曝鰓¶
龍門¶
尸子曰古者龍門未鑿吕梁未闢河出於孟門上¶
愼子曰河之下龍門其流駚如竹箭駟馬追弗能及¶
淮南子曰龍門未闢吕梁未鑿河出孟門之上大溢逆流¶
無有丘陵髙阜名曰洪水大禹通之孟門¶
水經注云風山四十里河水南出孟門與龍門相對即龍¶
門之上口也實爲河之巨阨兼孟門津之名也又有黄河¶
自風山西四十里南出孟門山此經禹鑿廣岸崇深傾崖¶
及捍巨石臨危&KR0002;墜復𠋣焉¶
<pb:KR3k0012_SBCK_040-5a>¶
　　　　　歧山¶
易曰王用亨于歧山吉无咎¶
詩曰古公亶父來朝走馬率西水滸至于&KR0302;下¶
又曰居&KR0302;之陽在渭之將萬&KR0022;之方下民之王¶
孟子曰大王居邠狄人侵之事之以皮幣不得免焉事之¶
以珠玉不得免焉乃屬其𦒿老而告之曰狄人之所欲者¶
吾土地也君子不以其所養人者害人二三子何患乎无¶
君我將去之去邠踰梁邑於&KR0302;山而下居焉¶
圖經曰&KR0302;山亦名天柱山禹貢曰導汧及&KR0302;¶
河圖括地象云歧山在崑崙山東南爲地乳上多白金周¶
之興也鸑鷟鳴於歧山時人亦謂歧山爲鳯皇堆¶
酈元注水經云天柱山上有鳯皇祠或云其峯髙峻逈出¶
諸山&KR0250;&KR0002;柱因爲名焉¶
<pb:KR3k0012_SBCK_040-5b>¶
　　　　　梁山¶
書曰壺口治梁及&KR0302;(壺口在兾州梁在雍/州循山治水在西)¶
詩曰弈弈梁山維禹甸之(弈弈大皃甸治也禹/治梁山除水災也)¶
傳曰梁山崩晉侯召(伯/宗)伯宗辟重重人曰待我不如捷之¶
速也問其所曰綘人也問綘事曰梁山崩將召伯宗謀之¶
問將&KR0002;之何曰山有杇壌而崩可&KR0002;何國主山川山崩川¶
竭國君爲之不舉降服乗縵徹樂出次祝幣史辭以禮焉¶
其如此而巳雖伯宗&KR0002;之何¶
穀梁傳曰梁山崩壅河三日不流晉君召伯宗而問之伯¶
宗來遇輦者輦者不避使車右下而鞭之輦者曰所以鞭¶
我者其取道逺矣伯宗下車而問焉曰子有聞乎對曰梁¶
山崩壅遏河三日不流伯宗曰君爲此召我也爲之柰何¶
崩之天有河天壅之雖召伯宗如之何¶
<pb:KR3k0012_SBCK_040-6a>¶
爾雅曰梁山晉望也(郭璞注曰晉國所望𥙊者也/今在馮下陽西北臨河上也)¶
漢志注曰梁山有夏陽西北即尚書禹貢治梁及岐¶
詩韓弈篇曰弈弈梁山晉國所望大梁别小梁之號俱在¶
韓城縣界大梁山在今縣西又按三秦記梁山宫城又石¶
名織錦城¶
　　　　　太白山¶
辛氏三秦記曰太白山在武功縣南去長安三百里不知¶
髙幾許俗云武功太白去天三百尺山下軍行不得鳴鼓¶
角鳴鼓角則疾風暴雨兼至也¶
周地圖記曰太白山甚髙上&KR0106;積雪無草木半山有撗雲¶
如瀑布則澍雨人常以爲&KR0049;驗之如離畢焉故語曰南山¶
瀑布非朝即暮¶
魏略曰&KR0123;茂&KR0171;則值亂𨼆於扶風南太白山中以經籍自¶
<pb:KR3k0012_SBCK_040-6b>¶
娱¶
　　　　　娥眉山¶
列仙傳曰陸通楚狂接輿也好養性在蜀峨眉山丗丗見¶
之數百年¶
華陽國志曰犍爲南安縣南有娥眉山去縣八十里地圖¶
云有仙藥漢武求不能得¶
益州記曰峨眉山在南安縣界當縣南八十里兩山首相¶
望如娥眉¶
　　　　　岷山¶
易乾鑿度曰岷山上爲井絡¶
書曰岷山導江東别爲沲(江東南流/沲東行也)¶
書琁璣鈐曰禹導積水决岷山流九貢(九貢九/州之貢)¶
家語曰江始出岷山其源可以濫觴及至于江津不方舟¶
<pb:KR3k0012_SBCK_040-7a>¶
則不可以渉¶
漢書曰成帝時岷山崩壅江水江水逆流¶
山海經曰岷山江水岀焉(今在汶山郡廣陽/縣西大江所岀也)其上多金玉¶
其下多梅多棠其獸多犀象多夔牛¶
　　　　　嶓冢山¶
書曰嶓冢導𣻌東流爲漢¶
華陽國志曰西岷嶓地稱天府¶
河圖括地象曰嶓冢山上爲狼星山上有異草花名骨容食¶
之無子¶
　　　　　鳥䑕山¶
河圖括地象曰鳥䑕同穴山地之幹也上爲掩畢星渭水¶
岀其中¶
漢武内傳曰封君逹隴西人也&KR0004;服黄蓮五十餘年入鳥¶
<pb:KR3k0012_SBCK_040-7b>¶
䑕山於山中服水百餘年還郷里年如三十常乗青牛號¶
青牛道士也¶
山海經曰鳥䑕同穴山今在隴西首陽縣西南山有鳥䑕¶
同穴鳥名䳜䑕名　如家䑕而短尾䳜如鵽而黄穿地¶
入數又䑕在内鳥在外而共處孔安國傳鳥䑕共爲雌雄¶
沙州記曰鳥䑕同穴山鳥如家雀色小白䑕小黄而無尾¶
凢同穴地皆肥沃壤盡軟熟如人耕多生黄花紫草¶
　　　　　積石山¶
書曰浮于積石至于龍門西河¶
穆天子傳曰西濟于河用申八駿之乗以飲于枝詩之中¶
積石之南河(水&KR0302;成曰/詩詩諸也)¶
山海經曰積石山其下有石門河水冐以西(冐覆也積石/在金地河𨵿)¶
(縣西南&KR0980;中河行/塞外東入塞也)是山也萬物無不有¶
<pb:KR3k0012_SBCK_040-8a>¶
莊子曰鳯之所居也積石千里河水岀下鳯鳥居止¶
太平御覽卷第四十¶
<pb:KR3k0012_SBCK_040-8b>¶
