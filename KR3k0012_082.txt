# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:03.046502
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 82
#+PROPERTY: FILE SB11n0727-082太平御覽-卷之八十二.
<pb:KR3k0012_SBCK_082-1a>¶
太平御覽卷第八十二¶
　皇王部七¶
　　　夏帝禹　帝啓¶
　　　帝太康　帝仲康¶
　　　帝相　有窮后羿¶
　　　寒浞　帝少康¶
　　　帝宁　帝槐¶
　　　帝芒　帝泄¶
　　　帝不降　帝局¶
　　　帝廑　帝孔甲¶
　　　帝臯　帝發　帝桀¶
　　　　　　夏帝禹¶
史記曰夏帝禹名曰文命禹之父曰鯀鯀之父曰帝顓頊¶
<pb:KR3k0012_SBCK_082-1b>¶
顓頊之父曰昌意昌意之父曰黃帝帝堯之時洪水滔天¶
浩浩懐山㐮陵下民其咨堯求能治水者群臣四嶽皆曰¶
鯀可治水無狀乃殛鯀於羽山堯崩舜問四嶽曰有能成¶
美堯之事者使居官皆曰伯禹爲司空可成美堯之功舜¶
命禹汝平水土維是勉之禹拜稽首讓於契后稷皐陶舜¶
曰女其徃視爾事矣禹爲人敏給克勤其德不違其仁可¶
親其言可信禹遂與益后稷奉帝命命諸侯百姓興人徒以¶
敷土行山表木定髙山大川禹傷先人之功不成受誅乃勞¶
身焦思居外十三年過家門不敢入陸行乗車水行乗船&KR0378;¶
行乗橇(孟曰橇刑如箕橋行&KR0378;上如淳曰橇/音茅蕝謂以板置&KR0378;上以通行路也)山行乗&KR1964;(徐/廣)¶
(曰&KR1964;音丘遥反如淳曰&KR1964;車謂以鐵如/錐長半寸施之履下以上山不蹉跌也)開九州通九道陂¶
九澤度九山舜崩三年䘮畢禹避舜之子啇均於陽城天¶
下諸侯皆去啇均而朝禹禹於是遂即天子位南靣朝天¶
<pb:KR3k0012_SBCK_082-2a>¶
下國號曰夏后姓姒氏娶塗山氏之女生子曰啓禹東廵¶
狩至于㑹稽而崩¶
帝王丗紀曰伯禹夏后氏姒姓也母曰修巳見流星貫&KR0295;¶
夢接意感又吞神珠薏苡胷拆而生禹於石紐虎&KR0569;大口¶
兩&KR0569;耳叅鏤首戴鈎(釣鈐/也)胷有玉斗足文履巳故名文命¶
字髙宻身九尺二寸長於西羗夷人&KR0004;禹未登用之時父¶
旣降在疋庶有聖德夢自洗於河觀於河始受圗括地象¶
也圖言治水之意四嶽舉之舜進之堯堯命爲司空繼鯀¶
治水乃勞身勤苦不重徑尺之壁而愛日之寸隂手足胼¶
胝又納禮賢士一沐三握髮一食三吐飡堯美其績乃賜¶
姓姒氏封爲夏伯故謂之伯禹天下宗之謂大禹年二十¶
始用三十二而洪水平年百歳崩于㑹稽因葬㑹稽山隂¶
之南今山上有禹冢井祠下有群鳥耘田(修紀或云/修已未詳)¶
<pb:KR3k0012_SBCK_082-2b>¶
河圖握拒起曰帝命伯禹曰告汝九術五勝之常可以克¶
之汝能從之汝師徒將興雒書靈准聽曰有人(謂禹/也)大口¶
耳叅漏足履巳(漏空也戌巳土之日故/當平水土故以爲名也)載成鈐(有骨表/如鈎鈐)懷¶
玉斗(懷琁璣玉衡之道或以/爲有黑子如玉斗也)〇書曰禹别九州(分其/所界)隨山¶
濬川(刋其木/深其流)任土作貢(任其土地/所其貢賦)¶
又曰正月朔旦受命于神宗(受舜終事之命神宗反/祖之宗廟言神尊也)率百¶
官&KR0002;帝之初(舜&KR0004;攝/帝故事)¶
尚書帝命驗曰禹白帝精以星感(星金/精也)脩紀山行見流星¶
意感栗然生姒戎文禹(栗然感㒵姒禹氏禹/生戎地一名政命)¶
尚書旋璣鈐曰禹開龍門導積石决岷山治九貢(龍門積/石山名)¶
(貢功也治/九州之功)¶
又曰禹開龍門導積石岀𤣥珪上刻曰延喜玉受德天錫¶
佩(禹切旣成天岀𤣥珪天錫之者以/徳佩禹有治水功者必佩以𤣥玉)¶
<pb:KR3k0012_SBCK_082-3a>¶
尚書中候曰伯禹在庶(伯官稱禹號也因/爲德謚庶庶人也)四嶽師舉薦之¶
帝堯(四嶽四方諸侯也/師衆也薦進也)握括命不試爵授司空(禹握括地/象天巳命)¶
(之故不復試以衆官司空於周爲/冬卿掌制國之五溝行導水之事)伯禹稽首讓于益歸(稽/首)¶
(拜頭至手益歸賢者/堯臣歸讀曰夔也)帝曰何斯&KR0002;眞(何不聽讓之辭斯此/也若汝也此汝眞其)¶
(人)出爾命圖示乃天(爾汝也禹方讓隱之故言岀汝所天/命也圖括地象示讀曰祇祇是也乃)¶
(天使汝治/水非我也)伯禹曰臣觀河百靣長人魚身岀曰吾河精也¶
(觀河&KR0026;於/河水也)授臣河圖帶足入淵(河圖謂括地象/帶足去也音帶)伯禹拜辭¶
(禹將行/故拜去)¶
詩含神霧曰禹之興黒風會紀(黑力黒也風風后也並黄/帝臣復神伯禹當斯而至)¶
(也)¶
禮曰禹立三年百姓以仁遂焉¶
大戴禮曰宰我曰請問禹孔子曰髙陽之孫鯀之子曰文¶
命敏給克濟其德不回其仁可親其言可信聲爲律身爲¶
<pb:KR3k0012_SBCK_082-3b>¶
度左凖繩右䂓矩履四時據四海平九州戴九天明耳目¶
治天下¶
禮含文嘉曰禹卑宫室垂意於溝洫百榖用成神龍至靈¶
龜服玉女敬養天賜妾○傳曰禹會諸侯於塗山執玉帛¶
者萬國○春秋孔演圖曰天命之見&KR0049;期門靈龜穴庭𤣥¶
龍衘雲(靈龜虚虎也穴庭者星入太微門/𤣥龍水精也衘雲者蓋此召氣也)¶
春秋元命苞曰禹之時民大樂其駢三聖相繼故樂名大¶
夏也¶
孝經鈎命决曰命星貫昴脩紀夢接生禹(命使之星謂/流行之星也)¶
遁甲開山圖曰禹㳺於東海得玉碧色長一尺二寸光如¶
日月自昭逹幽&KR0115;¶
楊雄蜀王夲紀曰禹夲没山廣柔縣人生於石細其地名¶
痢兒畔禹母吞珠孕禹坼堛而生於縣塗山娶妻生子啓¶
<pb:KR3k0012_SBCK_082-4a>¶
紀年曰禹立四十五年¶
語曰子曰禹吾無間然矣(孔子惟禹功德之盛也/言不能復間厠其間也)菲飲食¶
而致孝乎鬼神(馬融曰菲薄也致孝/&KR0017;神𥙊祀豊㓗也)惡衣服而致美乎黻¶
冕(孔安國日損其/常服以盛𥙊祀)卑宮室而盡力乎溝洫(包曰方里爲井/井間有溝溝廣)¶
(四尺十里爲城城中/有洫洫&KR0055;廣八尺也)¶
符子曰禹讓天下於竒子竒子曰君言佐舜勞矣鑿山川¶
通河漢首無髮股無毛故舜也以勞報子我生而逸不能¶
爲君之勞矣¶
越絶書曰禹始憂民救水到大越於茅山大㑹計爵有功¶
更名茅山謂之㑹稽及其王矣廵狩大越¶
吴越春秋曰禹案黃帝中經見聖人所記曰在九疑山¶
東南天柱號曰宛委承以文玉覆以盤石其書簡青玉爲¶
字編以白銀禹乃東巡狩登衡山求之卧見赤繡衣男子¶
<pb:KR3k0012_SBCK_082-4b>¶
自稱𤣥夷倉水使者來&KR0049;禹令禹齋三月更求之禹乃齋¶
三月登宛委山取得書通水經遂周行天下使益䟽記之¶
名曰山海經¶
又曰舜崩禹服䘮三年朝夕號泣形體枯槁面目黎黒¶
十州記曰禹治洪水畢乃乗蹻車到鍾山祠上帝於北阿¶
歸大功于九天禹經諸侯五岳使工刻石識其里數髙下¶
其字科斗書非漢人所了諸名山亦然¶
鬻子曰禹之治天下也以五聲聽門懸鼓鍾鐸磬而置鞀¶
(音/祧)於簨&KR1607;曰教寡人以道者擊鼔教寡人以義者鼓鍾教¶
寡人以事者振鐸語寡人以憂者擊磬語寡人以獄訟者¶
揮鞀此之謂五聲是以禹嘗據饋而七起日中不暇食於¶
是四海之士皆至¶
隋巢子曰昔三苗大乱天命殛之夏右受之大神降而輔¶
<pb:KR3k0012_SBCK_082-5a>¶
之司禄益食而民不飢司金益冨而國家寳司命益年而¶
民不夭四方歸之¶
莊子曰昔者禹堙洪水親自橾橐耜而滌天下之川服無¶
跋脛無毛沐甚雨擳疾風置萬國禹大聖也而形勞天下¶
如此使後世之墨者多以裘&KR0260;爲衣以&KR0282;屩爲服日夜不¶
依以自爲極曰不如能此非禹道也不足謂墨○孟子曰書¶
曰洚水警余洚水者洪水也(書尚書逸篇也水逆行降/洞無涯故日洚水洪大也)使¶
禹治之禹掘地而注之海驅蛇龍而放之菹水由地中行¶
江淮河漢是也險阻旣逺鳥獸之害人者消然後人得平¶
土而居之(堯使禹治洪水通九州故曰掘地而注之海也)¶
(沮澤生草者也今青州爲澤有草者爲菹水流行於地而)¶
(去也民下髙就平土故日險阻遠出水去故鳥獸害人者)¶
(消盡也)¶
<pb:KR3k0012_SBCK_082-5b>¶
尸子曰禹長頸鳥喙面皃亦惡天下從而賢之好學也¶
又曰古者龍門未闢吕梁未鑿禹於是䟽河决江十年不¶
闚其家生偏枯之病歩不相過人曰禹歩¶
墨子曰禹葬衣衾三領桐棺三寸葛以繃(&KR0024;庚/切)之下不及¶
泉上不通臭旣葬收餘壤爲壟&KR0002;叅耕之畒¶
韓子曰禹之王天下也身執木畚以爲民先股無完胈體¶
無生雖臣虜之勞不&KR0002;於此矣¶
吕氏春秋曰禹年三十未娶行塗山恐時暮失制乃娶塗¶
山女¶
又曰禹南濟乎江黃龍&KR0018;舟舟中之人恐懼禹仰而𥬇曰受¶
命於天竭力以濟生人受命天也奈何憂於龍焉龍弭耳¶
低尾而逃¶
又曰昔者禹一沐而三握髮一食而三起以禮有道之士¶
<pb:KR3k0012_SBCK_082-6a>¶
通乎巳之不足通乎巳之不足則不與物爭矣¶
又曰禹之决江水也民聚瓦礫及其事巳成功巳立爲萬¶
世利禹之所見者逺也而民莫之知¶
賈&KR0105;書曰禹常晝不暇食而夜不暇&KR0230;方是時憂務民也¶
淮南子曰昔者鯀作三仞之城諸侯倍之禹知天下叛之¶
乃壞城平地散財物禁甲兵施之以德海外賔服四夷納¶
職¶
又曰禹沐&KR0075;雨櫛疾風决江䟽河鑿龍門闢伊闕修彭蠡¶
之防乗四載隨山刋木平治水土定千八百國夙興夜寐¶
以致聦明輕賊薄歛以寛民力布徳施惠以振困窮吊死¶
問疾以養孤霜百姓親附政令流行¶
又曰禹爲水以身解於陽旰之河(解禱也陽/旰河在秦)¶
又曰堯之時天下大水禹身執畚鍤以爲民先䟽河而導¶
<pb:KR3k0012_SBCK_082-6b>¶
九攴(攴/分)鑿江而通九路辟五湖而定東海¶
又曰禹之趨時冠挂而不頋履遺而不取(冠有所桂着/去不暇頋視)非¶
爭其先也爭得其時也¶
&KR0003;苑曰禹見罪人下車問而泣之左右曰夫罪人不順道¶
故然焉君王何爲痛之至於此也禹曰堯舜之民皆以堯¶
舜之心爲心今吾爲君百姓皆以其心爲心是以痛之¶
抱扑子曰禹乗二龍郭攴爲馭¶
黄帝𤣥女兵法曰禹問於風后曰吾聞黄帝有&KR0018;勝之圗¶
六甲隂陽之道今安在乎風后對曰黄帝藏㑹稽之山下¶
其坎&KR0055;千丈廣千尺鎮以盤石致難得也禹北見六子問¶
海口所出禹乃决江口鳴角㑹稽龍神爲見玉匱浮禹乃¶
開而視之中有天下經十二卷禹未及持之其四卷飛上¶
天禹不能得也其四卷復下陂池禹不能極也禹得中四¶
<pb:KR3k0012_SBCK_082-7a>¶
卷開而視之及魏陳王曹植夏禹賛曰于嗟夫子拯丗濟¶
民克卑宫室致孝&KR0017;神&KR0188;食薄服紱冕乃新厥德不回其¶
誠可親亹亹其德温温其仁尼稱無間何德之純¶
又禹治水賛曰嗟夫夏禹寔勞水功西鑿龍門䟽河導江¶
梁歧旣闢九州以同天賜𤣥圭奄有萬&KR0022;¶
又禹渡河賛曰禹濟于河黃龍乗船舟人並懼禹歎仰天¶
子受天運勤功恤民死亡命也龍聞弭身¶
&KR0067;信禹渡江賛曰二江&KR0004;鑿九谷新成風飛蠲涌水起龍¶
驚樂天知命無待憂生危舟遂静亂檝還平¶
　　　　　帝啓¶
歸藏曰昔夏后啓筮享神於大陵而上釣臺枚占皐陶曰¶
不&KR0123;¶
史記曰昔夏后啓筮乗龍以登于天枚占于臯陶臯陶曰¶
<pb:KR3k0012_SBCK_082-7b>¶
&KR0123;而必同與神交通以身爲帝以王四卿¶
又曰啓禹之子其母塗山氏之女也扈氏不服啓伐之大¶
戰於甘誓遂㓕有扈氏天下咸歸¶
山海經曰大樂之野夏后啓於此舞九代馬乗兩龍雲蓋¶
三層左手操翳右手操瓌珮玉横在大運山北一曰大道¶
之野¶
帝王世紀曰啓升后十年舞九韶三十五年征河西¶
又曰帝啓一名建一名余德教施于四海貴爵而上齒養¶
國老於東序養庶老於西序在位九年年八十餘而崩矣¶
越絶書曰禹崩啓立曉知王事達君臣義○吕氏春秋曰夏¶
后伯即啓也與有扈戰於甘澤而不勝六卿請復之夏后¶
伯曰不可吾地不淺吾民不寡我而不勝是吾德薄而教¶
不善也於是乎處不重席食不貳味琴瑟不張鍾鼓不脩¶
<pb:KR3k0012_SBCK_082-8a>¶
子女不飾親親長長尊賢使能朞年而有扈氏服故欲勝¶
人者必先自勝矣¶
　　　　　帝太康¶
書曰太康尸位以逸豫滅厥德黎民咸貳乃盤遊無度畋¶
于有洛之表十旬不反有窮后羿距于河厥弟五人御其¶
母以從徯于洛之汭五子咸怨述大禹之戒以作歌其一¶
曰皇祖有訓民可近弗可下(皇君也君祖禹有訓戎也/近謂親之下謂失之者也)民¶
惟&KR0022;夲夲固&KR0022;寕(言人君當國/民以安國也)予視天下愚夫愚婦一能¶
勝予(言能敬畏小民/所也得衆心)一人三失怨豈在明不見是圖(三失/過非)¶
(一也不見是/謀備其微)予臨兆民懔乎&KR0002;朽索之馭六馬(十万曰億/十億曰兆)¶
(言多也懍色貌朽腐也朽/腐之索御六馬言危懼甚)爲人上者奈何不敬(能訓則不/驕在上不)¶
(驕則髙/而不危)其二曰訓有之内作色荒外作禽荒(作爲也迷乱/曰荒色女色)¶
(禽鳥/獸)甘酒嗜音峻宇彫牆(甘嗜無厭足也/峻髙大彫飾盡)有一于此未或¶
<pb:KR3k0012_SBCK_082-8b>¶
不亡(此六者棄徳之君有/其一必亡况兼有乎)其三曰惟彼陶唐有此冀方(陶/唐)¶
(帝堯氏都冀州/統天下四方)今失厥道亂其紀綱乃厎滅亡(言失堯之/道乱其法)¶
(制白致/滅亡)其四曰明明我祖萬&KR0022;之君有典有則貽厥子孫¶
(典謂經籍則法貽/遺也言仁及後丗)𨵿石和鈞王府則有荒墜厥緒覆宗絶¶
祀(金鐵銀石供民器用通之使和平則官/民足言古制有而太康失其業以取亡)其五曰鳴呼曷¶
歸予懐之悲(曷何也言/思而悲)萬姓仇予予將疇依鬱陶乎予心¶
顔厚有忸怩弗愼厥德雖悔可追(言人君行巳不愼其德以/速滅敗欲改悔其可追及)¶
(乎言無/益也)○帝王丗紀曰太康無道在位二十九年失政而崩¶
　　　　　帝仲康¶
書曰惟仲康肇位四海㣧侯命掌六師羲和廢厥職酒荒¶
于厥邑㣧后承王命徂征(羲和廢其職官還其私邑以酒迷乱/仲康命㣧侯掌六師徃就其邑討之)¶
　　　　　帝相¶
紀年曰帝相即位處啇丘元年征淮夷二年征風夷及黄¶
<pb:KR3k0012_SBCK_082-9a>¶
夷〇帝王丗紀曰帝相一名相安自太康巳來夏政凌遟¶
爲羿所逼乃徙啇丘依同姓諸侯斟灌斟㝷氏羿遂襲帝¶
號是爲羿帝¶
　　　　　有窮后羿¶
帝王丗紀曰羿有窮氏未聞其姓其先帝嚳以世掌射故¶
於是加賜以弓矢封之於鉏爲帝司射歷唐及虞夏至羿¶
學射於&KR0123;甫其辭佐長故亦以善射聞與吴賀北遊使羿¶
射雀左目羿引弓射之誤中左目羿俯首而愧終身不忘¶
故羿善射至今稱之及有夏之衰羿自鉏遷于窮石因夏¶
民之不附以代夏政逼篡帝位故號窮氏¶
傳曰昔有夏之方衰也后羿自鉏遷于窮石因夏民以代¶
夏政恃其射也不脩民事而&KR0075;于原獸棄武羅伯囚熊髠¶
尨圉(四子皆羿/之賢臣)而用寒浞(土捉/反)寒浞伯明氏之䜛子弟也¶
<pb:KR3k0012_SBCK_082-9b>¶
伯明后寒棄之夷羿收之信而使之以爲巳相浞行媚于¶
内而施賂于外愚弄其民而娱羿于田樹之詐匿以取其¶
國家内外咸服羿猶不悛將歸自田家衆殺而烹之以食¶
其子(食羿/子)其子不忍食諸死于窮門(殺之於/國門)靡奔有鬲氏¶
(靡夏遺臣事羿/者有鬲國名)浞因羿室生澆(五叫/反)及豷(音/處)恃其䜛匿詐¶
僞而不德于民使澆用師滅斟灌及斟㝷氏(二國夏同姓/諸侯仲康之)¶
(子后相/所依)處澆于過處豷于戈(過戈二/國名)靡自有鬲氏收二國¶
之燼以㓕浞而立少康少康滅澆于過后杼滅豷于戈(后/杼)¶
(少康/子)有窮由是遂亡¶
　　　　　寒浞¶
帝王世紀曰寒浞有窮氏旣篡羿位復襲有窮之號浞因¶
羿之室生澆及豷多力能陸地盪舟浞使奡率師滅斟灌¶
斟㝷氏殺夏帝相於過㓕豷於戈恃其詐力不䘏民事&KR0004;¶
<pb:KR3k0012_SBCK_082-10a>¶
夏之殺帝相也妃有仍氏女曰后緍方娠逃岀自竇歸于¶
有仍生少康焉&KR0004;夏之遺臣曰靡事羿羿死逃奔有鬲氏¶
收斟㝷二國餘燼殺寒浞而立少康¶
　　　　　帝少康¶
傳曰昔有過澆殺斟灌以伐斟鄩(澆寒浞子/封於過)滅夏后相后¶
緍方娠逃出自竇(后緍相妻也/娠懷身也)歸于有仍生少康焉爲仍¶
牧正(牧官/之長)澆使椒求之逃奔有虞爲之庖正虞思於是妻¶
之以二姚(思有虞君也自以二/女妻少康姚姓也)而邑諸綸(綸虞/邑也)有田一成¶
有衆一旅(方十里爲成/五百人爲旅)能布其德而逃其謀(兆始/也)以收夏¶
衆撫其官職遂滅過戈復禹之績祀夏配天不失舊物¶
魏髙貴郷公少康漢髙論曰少康生於滅亡之後降爲諸侯¶
之𨽻﨑嶇逃難僅以身免能布其德而兆其謀卒滅過戈¶
克復禹績非至德弘仁豈濟斯勲漢祖因土崩之勢專任¶
<pb:KR3k0012_SBCK_082-10b>¶
智力以成功業爲子則數危其親爲君則囚繫賢相身没¶
之後社稷幾傾&KR0002;典少康易時而處或未能復大禹之績¶
矣又論曰三代之世任德濟勲如彼之難𥘿項之際任力¶
成功如此之昜且太上立德其次立功就令漢祖功髙未¶
&KR0002;少康盛德之茂也¶
　　　　　帝宁(直吕/反)¶
紀年曰帝宁居原自遷于老王¶
帝王世紀曰帝宁一號后予或曰公孫曼能率禹之功夏¶
人報𥙊之在位十七年¶
　　　　　帝槐¶
紀年曰后芬立四十四年¶
帝王世紀曰帝芬一名帝槐或曰祖武在位二十六年¶
　　　　　帝芒¶
<pb:KR3k0012_SBCK_082-11a>¶
紀年曰后芒即位元年以𤣥珪賔于河東狩于海獲大魚¶
后芒陟位五十八年¶
帝王世紀曰帝芒一名和或曰帝芒¶
　　　　　帝泄¶
帝王世紀曰帝泄一名帝世或曰泄宗在位十六年¶
　　　　　帝不降¶
紀年曰不降即位六年伐九苑五十九年(其弟立是/爲帝局)¶
帝王世紀曰帝不降一名帝降或曰北成(北字或/作江字)¶
　　　　　帝局¶
帝王世紀日帝&KR0560;一名帝禺或曰髙陽在位二十一年¶
　　　　　帝廑(音/近)¶
紀年曰帝廑一名胤甲即位居西河天有祅孽十日並岀¶
帝王世紀日帝廑一名頊或曰董江在位二十年¶
<pb:KR3k0012_SBCK_082-11b>¶
　　　　　帝孔甲¶
傳曰昭二十九年秋龍見于絳郊皆魏獻子問於蔡墨曰¶
古者國有豢龍氏有御龍氏及有夏孔甲擾于有帝(擾順/也其)¶
(德能順/於天)帝賜之乗龍河漢各二(四頭爲乗各/二乗十六頭)各有雌雄¶
史記曰帝孔甲立好方術&KR0017;神事&KR0075;亂夏后氏德衰諸侯叛¶
之天降龍二有雌雄孔甲弗能食未得豢龍氏陶唐旣衰¶
其後有劉累學擾龍于豢龍氏以事扎甲孔甲賜之姓曰¶
御龍氏¶
漢書曰孔甲作盤盂銘三十六篇¶
列仙傳曰師門爲夏孔甲龍師孔甲不能修其心意殺而¶
埋之外野一旦風雨迎之記則山木皆焚孔甲祠而禱之¶
未還而道死¶
吕氏春秋曰夏后孔甲甞于東陽薲(音/頻)山天大風晦孔甲迷¶
<pb:KR3k0012_SBCK_082-12a>¶
入民室主人方乳(乳産/也)咸言后來是良日子誰敢殃之長¶
成人幕動折撩斧破斬足遂爲守者(以其無足爲/守門之官)乃作破¶
斧之歌¶
　　　　　帝臯¶
紀年曰后昊立三年(帝臯/也)¶
帝王世紀曰帝臯一名臯茍¶
　　　　　帝發¶
紀年曰后發一名后敬或曰發惠(其子立/爲桀)¶
　　　　　帝桀¶
歸藏曰昔桀伐唐而枚占於營營或曰不&KR0123;不利岀征唯¶
利安處彼貍爲䑕¶
書曰伊尹相湯伐桀升自陑遂與桀戰于鳴條之野¶
尚書帝命驗曰桀失其玉鏡用其噬虎(玉鏡喻清明之道/噬虎喻暴虐之風)¶
<pb:KR3k0012_SBCK_082-12b>¶
尚書帝命&KR0049;曰夏桀無道殺𨵿龍逢絶滅皇圖壞亂暦紀¶
(皇天也紀綱紀也天之/圗暦龍逢引以諫桀也)殘賊天下(刑法/峻也)賢人遁逃(避時/虐也)&KR0075;¶
色慢易(男女/無别)不事祖宗¶
韓詩外傳曰桀爲酒池可以運舟糟丘足以望十里¶
家語曰夏桀昆吾斬刈&KR0058;民如草木焉天下討之如疋夫¶
史記曰自孔甲以來諸侯多叛夏桀不務德而虐傷百姓¶
百姓不堪廼召湯而囚之夏臺巳而釋之湯修德諸侯皆¶
歸湯湯遂率兵以伐夏走鳴條逐放而死¶
紀年曰后桀命扁伐山民山民女于桀二人曰琬曰琰桀¶
愛二人女無子焉斵其名于&KR0002;華之玉苕是琬華是琰而¶
棄其元妃于洛曰妺喜桀傾宮飾瑶臺作瓊室立玉門湯¶
遂滅夏桀逃南巢氏自禹至桀十七世有王興無王用歳¶
四百七十一年¶
<pb:KR3k0012_SBCK_082-13a>¶
帝王世紀曰帝桀&KR0075;虐有才力能伸鈎索鐡手摶熊虎多¶
求美女以充後宫爲瓊室瑶臺金柱三千始以瓦爲屋以¶
望雲雨大進侏儒倡優爲爛漫之樂設竒偉之戯縱靡靡¶
之聲日夜與妺喜及宮女飲酒常置妺喜於膝上妺喜好¶
聞裂繒之聲桀爲發裂繒以順適其意以人駕車肉山脯¶
林以爲酒池一鼓而牛飲者三千餘人醉而溺水以虎入¶
市而視其驚伊尹舉觴造桀諌曰君王不聽群臣之言亡¶
無日矣桀聞折然啞然嘆曰子又祅言矣天之有日由吾¶
之有民日亡吾乃亡也兩日&KR0720;蝕&KR0017;呼於國桀醉不窹湯¶
來伐桀以乙夘日戰于鳴條之野桀未戰而敗績湯追至¶
大涉遂禽桀於焦放之歷山乃與妺喜及諸嬖妾同舟浮¶
海奔于南巢之山而死¶
愽物志曰夏桀之時爲長夜飲居&KR0055;宫中男女雜處三旬¶
<pb:KR3k0012_SBCK_082-13b>¶
不出不聽政¶
太公六韜曰桀時有瞿山之地桀十月鑿山陵通之於河¶
民有諌者曰冬鑿地穿山是發天之隂泄山之氣天子後¶
必敗桀以袄言殺之¶
管子曰桀女樂三萬人晨譟聞於衢服文繡衣裳¶
莊子曰桀之治天下也使天下人瘁瘁焉人苦其性是不¶
愉也¶
墨子曰昔夏桀貴爲天子冨有天下勇力之人生裂兕虎¶
指畫殺人¶
王孫書曰桀紂爲君徙愚妾之言違長者之諌衣温而忘¶
百姓之寒食羙而忘天下之飢或身放南巢或頭縣赤旗¶
斯亦無他也但不節財而暴民也¶
尸子曰伯夷叔齊餓死首陽無地故也桀放於歴山紂殺¶
<pb:KR3k0012_SBCK_082-14a>¶
於鄗宮無道故也有道無地則餓有地無道則亡¶
又曰昔者桀紂縱欲　長樂以苦百姓珍恠逺味必南海¶
之葷北海之鹽西海之菁東海之鯨此其禍天下亦厚矣¶
又曰昔夏桀之時至德滅而不楊帝道掩而不興(興舉/也)客¶
臺振而掩覆(客臺行禮客之室言不能/行禮故天大振勤而覆敗)犬成羣而入泉(言將/滅壤)¶
(犬失其主故噑/入淵一&KR0003;犬禍)彘衘藪而席隩(彘衘晨席入人/隩内言彘禍)美人婢首¶
墨面而不容(婢首亂頭也萃興髪并/編爲婢首不修容飾也)㬅聲吞炭内䦨而不¶
歌(㬅聲見世衰亂將滅故吞/炭自敗音聲&KR1068;氣而不歌)飛鳥鎩翼走獸决蹄(鍛翼殘/翼決致)¶
(蹇也言桀無道田獵鳥/獸悉&KR0013;創殘翼廢脚)山無峻幹澤無佳水(峻幹羙材佳/水清水言入)¶
(山澤不/以時故)¶
又曰桀爲琁室瑶臺象廊玉牀(琁瑶石之次玉/也象才廊室也)權天下虐¶
百姓於是湯以革車三百乗伐于南巢(南巢盧/江居巢)收之夏宫¶
天下寜定百姓和輯¶
<pb:KR3k0012_SBCK_082-14b>¶
譙周法訓曰桀紂雖有天子之位而無一人之譽也猶朽¶
木枯樹逢風則仆也¶
𡊮子正書曰桀紂有民左億右億之衆四岳三塗之險京¶
山中南之固及在鳴條之野一朝而失天下¶
符子曰桀觀炮烙於瑶臺謂龍逢曰樂乎龍逢曰樂桀曰¶
觀刑曰樂何無惻怛之心焉逢曰天下苦之而君爲樂臣¶
爲君股肱熟有心恱而股肱不恱乎桀曰聽子諌諌得我¶
功之不得我刑之龍逢曰臣觀君冕非冕也冕危石也臣¶
觀君履也非履也履春冰也未有冠危石而不壓蹈春冰¶
而不䧟桀歎曰子知我之亡而不自知亡子就炮烙之刑¶
吾觀于亡知我不亡龍逢行歌曰造化勞我以生休我以¶
炮烙乃赴火而死(禹至桀合/十九帝)¶
淮南子曰桀之力剔觡伸鈎(觡/角)索鐡椎移大戯(大戯軍/之大旗)水¶
<pb:KR3k0012_SBCK_082-15a>¶
殺黿鼉陸捕熊羆然革車三百乗困之嗚條(鳴條今陳/州平丘地)禽¶
之焦門¶
太平御覽卷第八十二¶
<pb:KR3k0012_SBCK_082-15b>¶
