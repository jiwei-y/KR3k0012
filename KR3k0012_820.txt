# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:48.711799
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 820
#+PROPERTY: FILE SB11n0727-820太平御覽-卷之八百二十.
<pb:KR3k0012_SBCK_820-1a>¶
大平御覽卷第八百二十¶
　布帛部七¶
　　布　火浣布　紵¶
　　白疊¶
　　　　　布¶
&KR0003;文曰細布十五&KR0155;布也纑布縷也絟細布也繐蜀布也¶
釋名曰布布列諸縷繐慧也齊人謂涼爲慧言服之輕細¶
凉慧也¶
周禮地官下載師曰凡宅不毛者有里布¶
又夏官下職方氏曰正北曰并州其淶易其利布帛¶
禮記月令曰仲夏之月母暴布(鄭玄注曰不以/隂功于太陽事)¶
禮記玉藻曰年不順盛君衣布(爲凶/年變)¶
又冠義曰始冠之冠緇布之冠也太古冠布齋則緇之其¶
<pb:KR3k0012_SBCK_820-1b>¶
緌也¶
左傳閔公曰衛文公大布之衣大帛之冠¶
襄二曰諸侯圍偪陽主人懸布魯孟氏之臣秦堇父登之¶
及堞而絶之(偪陽人懸布以/試外之勇者)墜則又懸之&KR0171;而復上者三¶
主人辭焉乃退(主人嘉其勇故/辭謝不復懸布)帶其斷布以徇於軍三日¶
(帶其斷布/以示勇也)¶
又襄二十八年齊子尾曰且夫冨如布帛之有幅焉爲之¶
制度使無遷也(遷移/也)夫民生厚而用利於是乎正德以幅¶
之(言厚利皆人之所欲/唯正德可以爲之幅)使無黜嫚(黜猶/放也)謂之幅利利過則¶
爲敗吾不敢貪多所謂幅也¶
周易&KR0003;卦曰坤爲布¶
論語郷黨曰齊必有明衣布¶
史記張騫傳曰臣在大夏時見卭竹杖蜀布問安得此大¶
<pb:KR3k0012_SBCK_820-2a>¶
夏國人曰吾賈人徃市身毒在大夏東南可數千里¶
又曰伏靈在莵絲之下燭之火滅即記其數以新布四尺¶
環置之明即掘取¶
漢書曰太山以布爲貨廣二尺二寸爲幅長四丈爲疋¶
又曰髙帝曰吾&KR0108;布衣而取天下¶
又曰文帝徙淮南王長道死時民謡曰一斗粟尚可舂一¶
尺布尚可縫兄弟二人不相容¶
又曰公孫弘爲丞相而卧布&KR0013;¶
又曰張敞爲京兆尹長安游徼受臧布罪名巳定其母年¶
八十守遺腹子詣敞自陳願乞一生之命敞多其母守節¶
而出教更量所受布狹幅短度中䟽虧二尺賈直五百由¶
此得不死¶
東觀漢記曰廉范年十五入蜀迎祖母䘮及到葭萌渡舡¶
<pb:KR3k0012_SBCK_820-2b>¶
没幾死太守張穆持筒中布數篋與范范曰石生堅蘭生¶
香前後相違不忍行也遂不受¶
又曰建&KR0004;元年賈逵入北宫虎觀南宫雲臺使出左氏大¶
義書奏上嘉之賜布五百疋衣一襲¶
謝承後漢書曰靈帝時楊珽爲零陵太守時蒼梧滑賊相¶
聚吏民憂恐珽乃特制馬車數十乗以排囊盛石&KR0069;於車¶
上繫布索於馬尾從風鼔&KR0069;賊不得視因以火燒布燃馬¶
驚奔突賊陣¶
又曰董卓獲山東兵以猪膏塗布十餘疋用&KR0414;其身然後¶
燒之先從足起¶
又曰呉郡夲不獻越布陸閎美容儀常衣越布單衣明帝¶
好之因勑郡獻越布由此始也¶
華嶠後漢書曰哀牢夷知染綵紬布織成文章如綾絹有¶
<pb:KR3k0012_SBCK_820-3a>¶
梧木華績以爲布幅廣五尺㓗白不受垢汗先以覆亡人¶
然後服之(華陽國志出/之與此同)¶
又曰王允與吕布及士孫瑞謀董卓有人書回字於布上¶
&KR0018;而行於市歌曰布乎布乎有告卓者卓不悟¶
范曄後漢書曰馬太后詔曰吾爲天下母而身服大練食¶
不求甘左右但著布布無香薫之飾者欲身率下也¶
又曰元和二年詔令天下大酺五日賜公卿以下錢帛各¶
有差及洛陽民當酺者布户一疋外三户共一疋賜愽土¶
弟子見在太學者布人三疋¶
典略曰&KR0171;秦如趙逢其隣子於易水之上從貸布一疋約¶
價千金鄰子不與¶
魏略曰大秦國在安息條支西出細布布織成　言用¶
水羊毳名曰海西布¶
<pb:KR3k0012_SBCK_820-3b>¶
又曰大秦國出金塗布緋持竹布發隆火浣布阿羅得布¶
巴則布鹿代布温𪧐布五色枕布魏文帝詔曰夫珍翫所¶
生皆中國及西域他方物比不如也代郡黃布爲細樂浪¶
練爲精江東太未布爲白故不如白疊故鮮皮也¶
魏略曰皇甫隆爲燉煌太守燉煌婦人作裙率縮如羊膓¶
用布一疋隆禁止之所省復不訾¶
𣈆書曰王戎性慳從子將㛰遺一單布衣㛰畢却収之¶
又曰&KR0171;峻平後帑藏空竭庫中唯練數千端鬻之不售而¶
國用不給導患之乃與朝賢俱制練布單衣於是人士翕¶
然竟服之練遂踴貴乃令主者出賣端至一金¶
又曰謝尚書江夏相府以布四十疋爲尚造烏布帳尚以¶
爲軍士&KR0237;袴¶
又曰顧愷之爲殷仲堪荆州叅軍嘗因假還仲堪特以布¶
<pb:KR3k0012_SBCK_820-4a>¶
帆借之至破冡遭大風愷之與仲堪牋曰地名破冡直破¶
冡而出下官平安布帆無恙¶
宋書曰王玄謨侵魏爲前鋒好營貨利一疋布責人八百¶
梨以此倍失人心¶
梁書曰蕭恢爲郢州刺史境内大寧時有進筒中布者恢¶
以竒貨異服即命焚之於是百姓仰德¶
陳書曰姚察自居顯要一不交通嘗有&KR0059;門生不敢厚餉¶
送南布一端花練一疋察謂曰吾所衣著止是麻布蒲練¶
此物於吾無用旣欲相接欵幸不煩爾此人遜請察厲色¶
驅出自是莫敢饋遺¶
南史曰林邑國出古貝古貝者樹名也其華盛時如鵝毳¶
抽其緒紡之以作布布與紵布不殊亦染成五色織爲班布¶
又曰東夷扶桒國其土多扶桒木故以爲名扶桒爲桐&KR0004;¶
<pb:KR3k0012_SBCK_820-4b>¶
生如荀國人食之實如梨而赤績其皮爲布以爲衣亦以¶
爲錦¶
燕書曰宋該字宣孔爲右長史太祖㑹羣僚以該性貪故¶
賜布百餘疋令&KR0018;而歸重不能致乃至僵頓以愧辱之¶
後魏書曰楊大眼爲荆州刺史常&KR0350;膏爲人衣以青布而¶
射之召諸蠻渠指示之曰卿等作賊吾正如此相殺¶
也¶
又曰楊椿歸老臨行誡子孫曰國家初丈夫好服彩色吾¶
雖不記上谷翁時事然記清河翁時服飾恒見翁着布衣¶
韋帶嘗自約勑諸父曰汝等後世&KR0002;冨貴於今日者愼勿¶
積金一斤綵帛百疋巳上用爲冨也¶
北史曰齊鄭述祖爲光州刺史有人入市盗布其父怒曰¶
何惡仁君執之以歸首述祖特原之自是境内無盗¶
<pb:KR3k0012_SBCK_820-5a>¶
唐書曰貞觀十八年命將征遼東安州人彭逋請出布五¶
千叚以資征人上喜之比漢之卜式拜宣義郎¶
晏子春秋曰景公謂晏子曰東海中有水而赤中有&KR0037;華¶
而不實何也晏子曰者秦繆公乗龍治天下以黄布褁蒸¶
&KR0037;至海而淬其布於波黃布故水赤蒸&KR0037;故華而不實公¶
曰吾佯問晏子對曰嬰聞佯問者亦佯對之¶
莊子曰魯君聞顔闔得道之人使人以弊先焉顔闔守門¶
麤布之衣而自飯牛使者致幣顔闔對曰恐聽謬而遺使¶
者罪不&KR0002;審之使者還反復來求即不得¶
孫卿子曰與人善言煖&KR0002;布帛與人惡言深於矛㦸¶
韓子曰衛人有夫妻禱而祝曰使我無故得百束布其夫¶
曰何少也妻曰益則子將取妾¶
又曰齊國好厚葬布帛盡於衣衾林木盡於棺椁桓公患¶
<pb:KR3k0012_SBCK_820-5b>¶
之以告管仲曰布帛盡則無以爲幣林木盡則無以爲守¶
備而人厚葬之不休禁之柰何管仲對曰凡人之有爲也¶
非名之則利之也於是乃下令曰棺槨過度者僇其戸罪¶
夫當䘮者夫僇死無名罪當䘮者無利人何故爲之也¶
又曰公儀休相魯其妻織布休曰汝豈與世人争利哉遂¶
燔其機¶
淮南子曰布之新不如紵紵弊而不如布或善爲新或善¶
爲故(美由/冝也)¶
抱朴子曰寸裂之錦黻未&KR0002;堅完之韋布¶
郭子曰劉道眞嘗爲徒扶風王以五百疋布贖之旣而用¶
爲從事中郎當時以爲美談¶
吕氏春秋曰戎人見暴布者問曰何以爲此莽莽也指麻¶
而示之怒曰此權權何以爲莽莽(權權由養治之/莽莽長皃也)¶
<pb:KR3k0012_SBCK_820-6a>¶
&KR0003;𫟍墨子曰古有用無文者禹是也土階三等衣裳細布¶
當此時黼黻無所用務在完堅¶
王子年拾遺記曰周成王六年然丘國遣使貢獻使者衣¶
雲霞之布如今之朝霞布也¶
列女傳曰楚江乙母者當恭王之時乙爲大夫有入王宫¶
盗者令尹以罪乙請於王而黜之處家無幾其母亡布八¶
㝷言令尹盗之王曰令尹在上冦盗在下令尹不知有何¶
罪焉母曰昔日妾子爲郢大夫人盗王宫中之物妾子唑¶
之而黜令尹獨何不以是爲過也王曰善令吏償母之布¶
因賜金十溢母讓金布曰妾豈貪貨而干王哉怨令尹之¶
治也遂不肯受王曰母智&KR0002;此其子必不愚乃復召江乙¶
而用之¶
先賢行狀曰王烈字彦考通識逹道人皆慕之州閭成風¶
<pb:KR3k0012_SBCK_820-6b>¶
咸競爲善時國中有盗牛者牛主得之盗者曰我邂逅迷¶
惑從今巳後將改過子旣巳見宥幸無使王烈聞之人有¶
以告烈者烈以布一端遺之¶
廣州先賢傳曰丁密蒼梧廣信人也清貧爲節非家織布¶
不衣〇竹林亡賢論曰王戎爲侍中南郡太守劉肇遺戎¶
筩中布五十端戎不受而厚報其書議者以爲譏世祖患¶
之爲發詔議者乃息¶
越絶書曰葛山者勾踐種葛使越女織治葛布獻於呉¶
玄中記曰玄菟北有山山有花人取紡績葛布¶
南越志曰桂州豐水縣有古終藤俚人以爲布¶
南州異物志曰五色班布以絲布古貝木所作此木熟時¶
狀如鵝毳中有核如珠玽(公後/切)細過絲緜人將用之則治¶
出其核但紡不績在意小抽相牽引無有斷絶欲爲班布¶
<pb:KR3k0012_SBCK_820-7a>¶
則染之五色織以爲布弱輭厚緻上毳毛外徼人以班布¶
文最煩縟多巧者名曰　城其次小麤者名曰文辱又次¶
麤者名曰烏驎¶
顧微廣州記曰阿林縣有勾芒木俚人斫其大樹半斷新¶
條更生取其皮績以爲布輭滑甚好¶
裴氏廣州記曰蠻夷不蚕採木緜爲絮皮貟當竹剥古縁¶
藤績以爲布¶
𥬇林曰沈珩弟峻字叔山有譽而性儉張温使蜀辭峻峻¶
入内良乆出語温曰向擇一端布欲以送卿而無麤者温¶
嘉其能顯非¶
俗&KR0003;曰桓豹奴善&KR0016;乗亦有極快馬時有一諸葛即自云¶
能走與馬等桓車騎以百疋布置埒令豹奴乗馬與諸葛¶
並走至者得布便俱走諸葛恒與馬齊欲至埒馬頭去埒¶
<pb:KR3k0012_SBCK_820-7b>¶
布三尺許諸葛一歩¶
杜寳大業拾遺録曰七年十二月朱寛征留仇國還獲男¶
女口千餘人并雜物産與中國多不同緝木皮爲布甚細¶
白幅闊三尺二寸亦有細斑布幅闊一尺許¶
夏侯開國呉郡賦曰金玉星煩明當霞聚纎絺細越青箋¶
白紵名練奪乎樂浪英葛光乎三輔¶
張載擬四愁詩曰佳人遺我筒中布何以報之流黄素¶
楊雄蜀都賦曰細絺弱折緜繭成衽筩中黄潤一端數金¶
魏武遺令曰銅雀臺上安六尺牀施繐帳月旦十五日向¶
帳作妓汝等時時登銅雀臺望吾西陵墓田¶
曹植表曰欲遣人到鄴市上黨布五十疋作車上小帳帷¶
謁者不聽¶
陸機弔魏武文曰悼繐帳之&KR0115;漠怨西陵之芒芒¶
<pb:KR3k0012_SBCK_820-8a>¶
　　　　　火浣布¶
魏志曰青龍三年西域重譯獻火浣布詔大將軍太尉臨¶
試以示百僚¶
呉録曰日南比景縣有火䑕取毛爲布燒之而精名火浣¶
布¶
崔鴻十六國春秋前秦録曰天笁國獻火浣布¶
南史曰南海諸簿國東千餘里至自然火洲其上有樹生¶
火中洲左近人剥取其皮紡績作布以爲手巾與蕉麻無¶
異而色微青黒&KR0002;小垢洿則投火中復更精潔或作燈炷¶
用之不知盡¶
列子曰周穆王大征西戎西戎獻崑吾劒火浣布其劒長¶
尺有咫錬銅赤刃用之切玉如泥焉其布浣之必投火中¶
布則火色出而振之皜然疑乎雪也¶
<pb:KR3k0012_SBCK_820-8b>¶
抱朴子曰海中肅丘有自生火常以春起而秋滅丘方十¶
里當火起滿洲洲上純生一種木正暑此木雖爲火所焚¶
而不䴢但小燋黒人或得爲薪者火之俱如常薪但不成¶
&KR0069;炊熟則以水灌㓕之後復更用如此不窮夷人取此木¶
華績以爲布其木皮赤剥以&KR0069;煑治以爲布但麤不及華¶
俱可以火浣又有白䑕毛長三寸許亦居此洲上空木中¶
入火中不燒灼也其毛又可績以爲布故火浣有三種¶
傳子曰長老&KR0003;漢桓帝時大將軍梁兾作火浣布單衣㑹¶
賔客行酒公卿朝臣前佯爭酒失杯而汙之僞怒解衣而¶
燒之布得火煒燁赫然而熾如燒凡布垢盡火滅粲然㓗¶
白如氷澣之¶
東方朔神異經曰南荒之外有火山長四十里廣五十里¶
其中皆生不燼之木晝夜火燒得暴風不猛雨不滅火中¶
<pb:KR3k0012_SBCK_820-9a>¶
有䑕重百斤毛長二尺餘細如絲可以作布&KR0106;居火中色¶
洞赤時時出外而色白以水逐而沃之即死織以爲布¶
捜神記曰崑崙之墟有炎火之山山上有鳥獸草木皆生¶
長於炎火之中故有火浣布非此山草木之皮枲則其鳥¶
獸之毛也漢世西域舊獻此布中間乆絶至魏&KR0004;時人疑¶
其有文無實文帝以爲火性酷烈無含育之氣著之典論¶
明其不然曰不然之事絶智者之聽及明帝立詔三公曰¶
先帝昔著典論不朽之格言其利刋石于廟門之外及太¶
學與石經並以爲永示後丗至此西域使至始獻火浣布¶
焉於是刋滅此論而天下𥬇之臣松之昔從征西洛陽歷¶
觀舊物見典論石在太學者尚存而廟外廡之間諸長老¶
云𣈆&KR0004;受禪即用魏廟移此石於太學非兩處立也竊謂¶
此言爲然¶
<pb:KR3k0012_SBCK_820-9b>¶
王子年拾遺記曰𣈆太康中有羽山之民獻火浣布其國¶
人稱羽山之上有文石生火煙色似隨四時而見也名爲¶
淨火有不㓗之衣投於石火之中雖滯汙淄𣵀如新浣矣¶
當虞舜時其國獻黃布漢末獻赤布梁兾製爲衣謂之丹¶
衣而史家云單衣則今縫掖也字異聲同未知孰是¶
又曰方丈山東有龍塲地方千里王瑤爲林或云龍常闘¶
此處膏血如水流著物如淳&KR0238;燕昭王二年海人乗霞舟¶
以彫壷盛膏數斗以獻王坐通雲之堂以火浣布爲纒用¶
龍膏爲燈照耀百里¶
梁四公記曰有啇人賷火浣布三端帝以雜布積之令杰¶
公以他事至於市所杰公遥識曰此火浣布也二是絹木¶
皮所作一是積䑕毛所作以誥啇人具如杰公所&KR0003;因問¶
木䑕之異公曰木堅毛柔是可別也以陽燧火山隂柘木¶
<pb:KR3k0012_SBCK_820-10a>¶
𤑔之木皮改常試之果驗¶
異物志曰斯調國有大洲在南海中其上有野火春夏自¶
生秋冬自死有木生於其中而不消也枝皮更滑秋冬火¶
死則皆枯瘁其俗常以冬採其毛以爲布色小青黒&KR0002;塵¶
垢汙之便投着火中則更鮮明也¶
　　　　　紵¶
尚書禹貢曰荆河惟豫州(西南至荆/山北雖河)厥貢漆枲絺紵¶
毛詩宛丘東門之池曰東門之池可以漚紵彼美淑&KR0078;可¶
與晤語¶
左傳襄六曰季札聘鄭見子産如舊相識與之縞帶子産¶
獻紵衣焉¶
漢書曰賈人不得衣錦繡綺縠絺&KR1533;紵𦋺¶
宋書曰戴法興㑹稽之山人家貧父　子以販紵爲業¶
<pb:KR3k0012_SBCK_820-10b>¶
華陽國志曰獠人賈言紵爲蘭¶
朱崖傳曰朱崖　出入　着布或細紵布巾巾四幅¶
其中内頭如領巾象¶
&KR0003;𫟍曰呉赤巾使於智氏假道於衛寗文子具紵絺三百¶
製將以送大夫懇曰呉雖大國也亦不壤交假之道則亦¶
敬矣又何禮焉文子不聽遂致之¶
古樂府曰白紵歌盛&KR0091;舞好冝及芳時作樂其辭曰白紵¶
質如月輕如雲色如銀製以爲&KR0129;餘作巾夲呉舞也¶
　　　　　白疊¶
漢書曰其帛絮細布千鈞紋綵千疋荅布(白疊/也)皮革千石¶
比千乗之家¶
𣈆令曰士卒百工不得服越疊¶
呉時外國傳曰諸簿國安子織作白疊花布¶
<pb:KR3k0012_SBCK_820-11a>¶
南史曰髙昌國有草實如繭繭中絲如細纑名爲白疊子¶
國人取織以爲布布甚輭白交布用焉¶
呉篤趙書曰石勒建平二年大宛獻珊瑚琉璃&KR1392;㲪白疊¶
廣志曰白疊毛織出諸薄洲¶
太平御覽卷第八百二十¶
<pb:KR3k0012_SBCK_820-11b>¶
<pb:KR3k0012_SBCK_820-11b>¶
