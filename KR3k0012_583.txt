# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:31.571313
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 583
#+PROPERTY: FILE SB11n0727-583太平御覽-卷之五百八十三.
<pb:KR3k0012_SBCK_583-1a>¶
太平御覽卷第五百八十三¶
　樂部二十一¶
　　琵琶　羯皷¶
　　　　　琵琶¶
釋名曰琵琶夲胡中馬上所皷推手前曰琵引手却曰琶¶
因以爲名¶
晉書曰石季倫善彈琵琶¶
宋書曰庾仲文爲吏部尚書好貨先與劉德願殊惡德願¶
自持琵琶甚精麗遺之便復欵然¶
南史曰宋范曄善彈琵琶能爲新聲上欲聞之屢諷以微¶
旨曄僞若不肯爲上甞宴飲歡適謂曄曰我欲歌卿可彈¶
曄乃奉旨上歌旣畢曄乃罷弦¶
蕭子顯齊書曰太祖曲江宴群臣數人各使效伎藝禇淵¶
<pb:KR3k0012_SBCK_583-1b>¶
彈琵琶王僧度彈琴沈文季歌張敬兒舞王敬則柏王儉¶
曰臣無所解唯知誦書因跪上前誦相如封禪書上笑曰¶
此盛德之事吾何以堪之遽止使陸澄誦孝經自仲尼居¶
而起儉曰澄所謂博而寡要臣請誦之乃誦君子之事上¶
章上曰善張子布更覺非竒¶
隋祕書監牛弘修皇后房内之樂文帝龍潜時頗好音樂¶
甞倚琵琶作歌二首名曰地厚天髙託言夫妻之義因即¶
取之爲房内曲命婦人並登歌上壽並用之職在宫内之¶
女人教習之¶
樂府雜録曰貞元中有王芬曹保其子善才其孫曹綱及¶
裴興奴善彈琵琶(其曹綱善運撥聲若風雨不事但弦其/裴興奴善於攏撚不撥稍軟時人云曹)¶
(綱有右手裴/興奴有左手)¶
武宗朝朱崖李太尉有樂吏廉郊者師於曹綱精妙入神¶
<pb:KR3k0012_SBCK_583-2a>¶
甞謂儕流曰教授人亦多矣未曽有此性靈弟子也甞因¶
清夜携樂器於平泉别墅臨池彈蕤賔調芰荷聞有聲意¶
其魚躍也及彈別調即寂然因復彈蕤賔乆之池中擲物¶
跳上岸觀之乃一片方響蕤賔䥫盖以聲律諧和相應故¶
也其妙若此¶
又曰貞元中有康崑崙彈琵琶第一手因長安大旱詔移¶
兩市以祈雨及至天門街市人廣較勝負及闘聲樂即街¶
東有康崑崙琵琶最上必謂街西無以敵也遂請崑崙登¶
綵樓彈一曲新翻羽調録要(即緑腰是也夲因樂上進曲/上令録出要者因以爲名自)¶
(後來誤言/緑腰也)其街西亦建一樓東市大誚之及崑崙度曲西¶
市樓上出一女郎抱樂器先云我亦彈此曲兼移在楓香¶
調及下撥聲如雷其妙絶入神崑崙即驚駭乃拜請爲師¶
女郎乃更衣而出及見即僧也盖西市内豪族厚賂莊嚴¶
<pb:KR3k0012_SBCK_583-2b>¶
寺僧善夲(善本名俗/姓叚也)以定東鄽之勝也翌日德宗召入令¶
陳夲藝異常佳奬因令教授崑崙奏曰且請崑崙彈一調¶
子乃彈之師曰本領何雜也兼帶雅聲崑崙驚曰叚師神¶
人也臣小年𥘉學琵琶偏於隣舎女巫處授一品絃調子¶
後仍易數師叚精鑒玄妙如此叚師奏曰遣崑崙不近樂¶
器十餘年使忘其夲領然後可教詔許之後盡叚師之蓺¶
也¶
又曰開元中有賀懷智善琵琶以石爲槽鵾鷄荕作絃用¶
䥫撥彈之¶
又曰琵琶始自烏孫公主造馬上彈之直項曲項者曲項¶
盖使於急關也古曲有陌上葉范曄石苞謝弈皆善此樂¶
也¶
風俗通曰琵琶近代樂家所作不知所起長三尺五寸法¶
<pb:KR3k0012_SBCK_583-3a>¶
天地人與五行也四絃象四時也以手琵琶之因以爲名¶
語林曰謝鎭西着紫羅𥜗據胡床在大市佛圖門樓上彈¶
琵琶作大道曲¶
異苑曰南平國兵在姑熟有鬼附之毎占㓙輙先索琵琶¶
隨彈而言事事有驗云是老䑕所作名曰靈侯¶
王諐期絳幕祠儀曰琵琶出於弦鞉笙簧基於絲竹¶
竹林七賢傳曰阮咸善琵琶荀朂雅解音律自以逺不及¶
也¶
文士傳曰孔輝善彈琵琶呉歸命恒使爲樂¶
孫放別傳曰君性好音能操琴及琵琶以自散¶
傅玄琵琶序曰聞之故老云漢遣焉烏孫公主念其行道¶
思慕使工知音者戰琴筝筑箜篌之属作馬上之樂觀其¶
器盤圎柄直隂陽序也四弦法四時也以方語目之故枇¶
<pb:KR3k0012_SBCK_583-3b>¶
杷也取易傳於外國也杜摯以爲興秦之末盖苦長城之¶
役百姓弦鼗而皷之二者各有所據以意斷之烏孫近焉¶
(石崇琵琶引曰王明君曰本爲昭君以觸文帝諱改匈奴/請婚元帝以明君配焉昔公主嫁烏孫令琵琶馬上作樂)¶
(以慰其思其送明君/亦故然序之云耳)¶
傳子曰朱生善彈琵琶雖伯牙之妙無加也¶
文士傳曰孔煒字正忠解音律彈琵琶¶
異苑曰永嘉中李謙素善琵琶元嘉𥘉徃廣州夜集坐倦¶
悉寢唯謙獨揮彈未輟便聞䆫外有唱佳聲毎至契㑹無¶
不擊節謙恠語曰何不進耶對曰遺生以乆無冝干突始¶
悟是鬼¶
幽明録曰晉司空桓豁在荆州有叅軍五月五日剪鸜鵒舌¶
教令學語遂無不鳴與人相問頋叅軍善彈琵琶鸜鵒每¶
立聽移時¶
<pb:KR3k0012_SBCK_583-4a>¶
録異傳曰呉赤烏三年句章氏楊度至餘姚夜行有一年¶
少持琵琶求寄載度受之皷琵琶作數十曲曲畢乃吐舌¶
擘目以怖度而去復行二十里許又見一老父寄載自云¶
姓王名戒因復載之謂曰鬼工皷琵琶甚哀戒曰我亦能¶
皷即是向鬼復擘眼吐舌度怖幾死¶
語林曰桓宣武外甥恒在坐皷琵琶宣武醉後指琵琶曰¶
名士固亦操斯器¶
三輔决録曰遊楚上表乞宿衛拜駙馬都尉楚無學問好遊¶
遨音樂乃畜歌琵琶筝笛每行將以自隨¶
樂府雜録曰唐文宗朝女弟子鄭中丞善於胡琴(中丞即/宫人之)¶
(官/也)内庫有兩面琵琶號大忽雷鄭常彈小忽雷因匙頭脫¶
送於崇仁坊南趙家修理大約造樂器多在此坊中南北¶
二趙家最妙大和中有權相舊吏梁厚夲莊在渭南縣之¶
<pb:KR3k0012_SBCK_583-4b>¶
西北臨渭水一日因垂釣忽見一物流過長五尺許悉以¶
錦纏其上令家僮接得就岸乃祕器也及發棺視之乃一¶
女郎也粧色儼然乆伺之口鼻間餘息未絶遂移於曲室¶
中將養經旬漸能言詢之云是鄭中丞也昨以悞聖旨命¶
内官縊殺投於渭河錦即諸弟子相贈耳及如故因垂涕¶
感謝厚夲即納爲妻言其琵琶今尚在南趙家值鄭注之¶
亂莫有知者梁乃潜賂樂匠贖得之毎至夜深方敢輕彈¶
後遇良晨美景飲於花下酒酣不覺郎彈數曲洎有黄門¶
放鷂子過其門私於牆外聽之曰此是鄭中丞琵琶聲也¶
不日召入内乃捨厚本之罪仍加錫賜也¶
明皇雜録曰天寳中上命宫女子數百人爲梨園弟子皆¶
居冝春北院上素曉音律時有馬仙期李龜年賀懷智洞¶
知律度安禄山自范陽入覲亦獻白玉簫管數百事皆陳¶
<pb:KR3k0012_SBCK_583-5a>¶
於梨園自是音響殆不類人間有中官白秀貞自蜀使廽¶
得琵琶以獻其槽以邏逤檀爲之温潤如玉光輝可鑒有¶
金縷紅文蹙成雙鳯貴妃毎抱是琵琶奏於梨園音韻淒¶
清飄如雲外而諸王貴主洎&KR0593;國已下競爲貴妃琵琶弟¶
子毎授曲畢皆廣有進獻其後龜年流落江南每遇良晨¶
勝景常爲人歌數闋座客聞之莫不掩泣罷酒¶
　　　　　羯皷¶
羯皷録曰羯皷出外夷以戎羯之皷故曰羯皷其音主太¶
簇一均龜兹髙昌踈勒天笁諸部皆用之次在都曇荅獵¶
皷之下(都曇似腰皷而小/荅獵即楷皷也)鷄皷之上　如&KR0238;桶(山桒/爲之)下以¶
小牙床承之擊用兩杖其音焦殺鳴烈尤冝急曲促破作¶
戰杖連碎之聲又冝髙樓曉影明月清風破空透逺特異¶
衆樂杖用黄檀狗骨花楸(等木/湏至)乾緊絶濕氣而復柔&KR1401;乾¶
<pb:KR3k0012_SBCK_583-5b>¶
取發越響亮&KR1401;取戰褭徤舉捲用鋼䥫䥫當精練捲湏至¶
勻若不以鋼則應絛髙下細捩不停不勻則皷面緩急若¶
琴徽之　病玄宗洞曉音律由之天縱凢是管絃悉造其¶
妙若製作曲調隨意即成如不立章度取適長短應指發¶
聲皆中點拍至於清濁變轉律吕呼召君臣事物相制使¶
雖古之夔曠無以過也尤愛羯皷横笛云八音之領䄂也¶
諸樂不可爲比甞值二月詰旦巾櫛方畢時宿兩𥘉晴景¶
色明麗小殿庭内栁杏將吐覩而歎曰對此景物豈可不¶
與他判斷之左右相目將令備酒唯髙力士遣取羯皷上¶
旋命之臨軒縱擊一曲名春光好(上自/掣)神思自得及頋柳¶
杏皆巳發拆指而笑曰此事不喚我作天公可乎左右皆¶
稱萬歳又製秋風髙毎至秋空逈徹纎塵不起即奏之必¶
逺風徐來庭葉墜落其妙絶入神也如此¶
<pb:KR3k0012_SBCK_583-6a>¶
又曰汝陽王璡寕王長子也姿容妍羙秀出藩邸上特鍾¶
愛焉自傳授之又以其聦悟敏惠妙逹其旨每隨遊幸頃¶
刻不捨璡甞戴砑綃帽打曲上自樀槿花一朶置於帽上¶
着處二物皆極滑乆之方安遂奏舞山花一曲花不墜(本/色)¶
(所謂定頭項/難在不動揺)上大喜笑賜金器一厨因誇花奴(璡小/名也)姿質¶
明瑩肌膚光細非人間人必神仙謫墜也寕王謙讓隨而¶
短之上笑曰大哥不在過慮阿暪自是相師(上於諸親/自稱此號)夫¶
帝王之相且湏英特越逸之氣不然則有深沉包育之候¶
若花奴但端秀過人悉無此犬固無猜也而又舉止淹雅¶
更得公卿間令譽耳寕王又謝之曰如此則臣乃輸之上¶
曰若此則阿暪亦輸大哥矣寕王又謙謝上曰阿暪嬴處¶
亦多大哥大用僞揖衆皆歡笑也上性儁邁酷不好琴甞¶
聽彈正弄未及畢叱琴者曰待詔出去謂宦者曰速召花¶
<pb:KR3k0012_SBCK_583-6b>¶
奴將羯皷來爲我解穢黄幡綽亦知音者上甞使人召之¶
不時至上怒絡驛使尋捕之旣至及殿側聞上理皷固止¶
謁者不令報俄頃上又問侍官奴來未曲罷改奏纔三數¶
十聲綽即入上謂曰頼稍遲我向來怒意至必撾焉適方¶
思之長入供奉巳五十餘日暫一日出外不可不許他東¶
西過徃綽拜謝畢内官有偶而笑者上詰之具言綽尋至¶
聽皷而候其時入上問之綽語其方及解怒之際皆無羌¶
悟上竒之復厲聲謂之曰我心骨下事安有侍官奴聞皷¶
聲能料之耶今且謂我何如綽遂走下堦面北鞠躬大聲¶
曰有勑竪金鷄上大笑而止¶
又曰宋開府雖耿介不倫亦深好聲樂尤善羯皷(南山起/雲北山)¶
(起雨即開/府所爲)始承恩頋與上論皷事曰不是青州石即是魯¶
山花歐然少年碧掌下雖有朋肯聲據此乃漢震第二皷¶
<pb:KR3k0012_SBCK_583-7a>¶
也且　用石花瓷固是腰皷掌下朋肯聲是以手拍非羯¶
皷鳴矣又謂上曰頭如青山峯手似白雨點按此即羯皷¶
之能事(山峯欲不動/雨點取碎急)即上與開府兼善兩皷也而羯皷偏¶
好以其比漢震稍雅細焉開府之家悉傳之東都留守鄭¶
叔祖母即開府之女今尊賢里鄭氏第小樓即是夫人習¶
皷之所也¶
又曰嗣曹王臯有巧思精於器用爲荆南節度使有羇客¶
懷二捲欲求通謁先啓於賔府府中觀者訝之曰豈足尚¶
邪客曰但啓於尚書當解耳及見臯捧而歎曰不意今日¶
獲逢至寳因指其鋼勻之狀賔但唯唯或復非之臯曰諸¶
公或似未信乎命取食柈自選其極平者遂重二捲於柈¶
心以油注之盤中捲滿而油不浸漏盖相契無際也臯曰¶
此必開元中供御捲也不然無以至此問其客曰某先人¶
<pb:KR3k0012_SBCK_583-7b>¶
在黔中得於髙力士衆方深伏佐潜問其價冝償幾何客¶
曰不過三百緍及臯遺之財帛器皿其直果稱焉¶
又曰廣德中蜀客雙流縣丞李琬者亦能之調集至長安¶
稅居務夲里夜聞羯皷聲曲頗妙於月下歩尋至一小宅¶
門户極卑隘叩門請謁皷工曰君所擊者豈非耶婆色鷄¶
乎(一本作耶/婆娑鷄也)雖至精能然而無尾何也工大異之曰君固¶
知音者此事無人知某太常工人也祖父傳此蓺尤能此¶
曲進因張通儒而入長安某家流散父没西河此曲遂絶¶
今但按舊譜數夲尋之竟無結尾聲故夜夜求之琬曰曲¶
下意盡乎工曰盡琬曰意盡則曲盡又何索乎工曰柰何¶
聲不盡也琬曰可言矣夫曲有如此當以他曲解之方可¶
盡其聲矣夫耶婆色鷄當用掘拓急偏解之工如其所教¶
果得諧叶聲意皆盡(如柘枝用渾脫解甘州/用絶了頭解之類是也)工泣言而謝¶
<pb:KR3k0012_SBCK_583-8a>¶
之即言於寺卿奏爲主簿累官至太常少卿爲宗正卿¶
又曰永奏中杜鴻漸爲三川副元帥兼西川節度使亦能¶
之成都有削杖者以二枚獻於鴻漸鴻漸得之示於衆曰¶
此尤物也常衣襟下牧貯積時矣匠曰某於脊溝中養之¶
二十年及鴻漸出蜀至利州西界望喜驛入漢川矣自西¶
南來始至嘉陵江頗有山景致至夜月色又佳乃與從事¶
楊崖州杜亞軰登驛樓望月行觴讌話曰今日出艱危脫¶
猜逼外則不辱命於朝廷内則不中禍於微質皆諸賢之¶
力也旣保此安歩又瞰於此殊境安得不自賀乎遂命家¶
僮取羯皷笛以所得杖酣奏數曲四山猿鳥悉皆飛鳴從¶
事頗異之曰昔夔之擊拊百獸舞庭此豈逺耶漸曰若漸¶
於此稍當致功猶未臻妙尚能及是况聖主御天賢臣考¶
樂飛走之類又何不感因言某有別墅近花嚴閣毎值風¶
<pb:KR3k0012_SBCK_583-8b>¶
清月㓪時或登閤奏此𥘉見群羊於川下數舉頭躑躅不¶
巳某謂以皷然也及皷止亦止某復皷之亦復然遂以疾¶
徐髙下而節之無不相應旋有二犬自其家走而吠之及¶
羊側逐漸止聲仰首若有所聽少選即復宛頸揺尾亦從¶
而變態是知率舞固無難矣某後不敢爲之近者士林間¶
無習之者唯㒒射韓臯善不甚露焉鄂州節度使時聞黄¶
鶴一兩集而已¶
太平御覽卷第五百八十三¶
