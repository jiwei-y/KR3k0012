# -*- mode: mandoku-view -*-
#+TITLE: 太平御覽
#+DATE: 2015-09-23 10:14:03
#+PROPERTY: LASTPB  <md:KR3k0012_SBCK_581-1a>
#+PROPERTY: JUAN 584

¶
<md:KR3k0012_SBCK_583-1a>¶
<pb:KR3k0012_WYG_583-1a>
欽定四庫全書
　太平御覽卷五百八十三¶
　　　　　　　　　　　　宋　李昉等　撰
　　樂部二十一¶
　　　琵琶　　羯皷¶
　　　　琵琶¶
釋名曰琵琶本胡中馬上所鼓推手前曰琵引手却曰
琶¶因以為名
<pb:KR3k0012_WYG_583-1b>
晉書曰石季倫善弹琵琶¶
宋書曰庾仲文為吏部尚書好貨先與劉徳願殊惡徳
願¶自持琵琶甚精麗遺之便復欵然¶
南史曰宋范&KR0110;善弹琵琶能為新聲上欲聞之屢諷以
微¶㫖&KR0110;偽若不曉終不肯為上嘗宴飲歡適謂曰&KR0110;我
欲歌卿可弹¶&KR0110;乃奉㫖上歌既畢&KR0110;乃罷絃¶
蕭子顯齊書曰太祖曲江宴羣臣數人各使傚伎藝褚
淵<md:KR3k0012_SBCK_583-1b>¶弹琵琶王僧䖍弹琴沈文季歌張敬兒舞王敬則拍
<pb:KR3k0012_WYG_583-2a>
張王儉¶曰臣無所解唯知誦書因跪上前誦相如封禅
書上笑曰¶此盛徳之事吾何以堪之遽止使陸澄誦孝
經自仲尼居¶起儉曰澄所謂博而寡要臣請誦之乃誦
君子之事上¶章上曰善張子布更覺非竒¶
隋祕書監牛𢎞脩皇后房内之樂文帝龍潜時頗好音
樂¶甞以琵琶作歌二首名曰地厚天髙託言夫妻之義
因莭¶取之為房内曲命婦人並登歌上夀並用之職在
宫内¶女人教習之
<pb:KR3k0012_WYG_583-2b>
樂府雜錄曰貞元中有王芬曹保保子善才其孫綱及¶
裴興奴善弹琵琶(其曹綱善用撥聲若風雨不事扣絃/其裴興奴善於攏撚用撥稍軟時人)
(云曹¶綱有右手/裴興奴有左手)¶
武宗朝朱崖李太尉有樂吏亷郊者師於曹綱精妙入
神<md:KR3k0012_SBCK_583-2a>¶嘗謂儕流曰教授人亦多矣未曽有此性靈弟子也
甞因¶清夜擕樂器於平泉别墅臨池弹蕤賓調芰荷間
有聲意¶其魚躍也及弹别調即寂然因復弹蕤賓久之
池中物¶跳擲上岸觀之乃一片方響蕤賓鐡盖以聲律
<pb:KR3k0012_WYG_583-3a>
諧和相應故¶也其妙若此¶
又曰貞元中有康崑崙弹琵琶第一手因長安大旱詔
移¶兩市以祈雨及至天門街市人廣較勝負及鬭聲樂
即街¶東有康崑崙琵琶最上必謂街西無以敵也遂請
崑崙登¶綵樓弹一曲新翻調錄要(即錄要目是也本因/樂工進曲上令錄出)
(要者因以為名自/¶後來誤書緑腰也)其街西亦建一樓東市大誚之也及
崑崙度曲畢西¶市樓上出一女郎抱樂器先云我亦彈此
曲兼移在楓香¶調中及下撥聲如雷其絶妙入神崑崙即
<pb:KR3k0012_WYG_583-3b>
驚駭乃拜請為師¶女郎乃更衣而出及見即僧也盖西
市豪族厚賂荘嚴<md:KR3k0012_SBCK_583-2b>¶寺僧善本(善本名俗/姓叚也)以定東𨞬之聲
也翌日徳宗召入令¶陳本藝異常嘉奨因令教授崑崙
奏曰且請崑崙弹一調¶子乃弹之師曰本領何雜也兼
帶邪聲崑崙曰叚師神¶人也臣少年初學琵琶偏於隣
舍女巫處授一品絃調子¶后乃易數師叚精監𤣥妙如
此叚師奏曰遣崑崙不近樂¶器十年後使忘其本領然
後可教詔許之后盡叚師之藝¶也
<pb:KR3k0012_WYG_583-4a>
又曰開元中有賀懐智善琵琶以石為槽鵾雞筋作絃用¶
鐡撥弹之¶
又曰琵琶始自烏孫公主造馬上弹之有直項者曲項¶
者葢便於急闗中也古曲有陌上桑范&KR0110;石苞謝弈皆善
此樂¶也¶
風俗通曰琵琶近代樂家所作不知所起長三尺五寸
法<md:KR3k0012_SBCK_583-3a>¶天地與五行也四絃象四時也以手琵琶之者因以
為名
<pb:KR3k0012_WYG_583-4b>
語林曰謝鎮西著紫羅襦據胡床在大市佛圖門樓上
弹¶琵琶作大道曲¶
異苑曰南平國兵在姑蘇有鬼附之毎占吉凶輒索琵
琶¶随彈而言事事有驗云是老鼠所作名靈侯¶
王保言期䧏幕祠儀曰琵琶出於絃鞉笙簧基於絲竹¶
竹林七賢傳曰阮咸善琵琶荀朂雅解音律自以逺不
及¶也¶
文士傳曰孔輝善弹琵琶呉歸命恒使為樂
<pb:KR3k0012_WYG_583-5a>
孫放别傳曰君性好音能操琴及琵琶以自散¶
傅𤣥琵琶賦序曰聞之故老云漢遣烏孫公主念其行道¶
思慕使二知音者載琴筝筑箜篌之屬作馬上之樂觀
其¶器盤圓柄直隂陽之序也四絃法四時也以方語目
之故云<md:KR3k0012_SBCK_583-3b>¶琵琶也取易傳於外國也杜摰以為嬴秦之末
蓋苦長城之¶役百姓絃鼗而鼓之二者各有所據以意
斷之烏孫近焉¶(石崇琵琶引曰王明君者本為昭君以/觸文帝諱改匈奴請婚元帝以明君配)
(焉昔公主嫁烏孫令琵琶馬上作樂¶以/慰其思其送明君亦然故序之云耳)
<pb:KR3k0012_WYG_583-5b>
傅子曰朱生善弹琴琵琶雖伯牙之妙無以加也¶
文士傳曰孔煒字正忠解音律弹琵琶¶
異苑曰永嘉中李謙素善琵琶元嘉初往廣州夜集坐
倦¶悉寝唯謙獨揮弹未輟便聞忩外有唱佳聲毎至契
㑹弹之無¶不擊莭謙怪語曰何不進耶對曰遺生已久
無宜干突始¶悟是鬼¶
幽明錄曰司空桓豁在荆州有叅軍五月五日剪鸜鵒
毎¶教令學語遂無不名與人相問顧叅軍善弹琵琶鸜
<pb:KR3k0012_WYG_583-6a>
鵒毎¶令聽移時<md:KR3k0012_SBCK_583-4a>¶錄異傳曰呉赤烏三年句章民楊度至餘姚夜行有一
年¶少持琵琶求寄載度許之鼓琵琶作數十曲曲畢乃吐
舌¶擊目以怖度而去復行數十里許又見一老父寄載
自云¶姓王名戒因復載之謂曰鬼工鼓琵琶甚哀戒曰
我亦能¶鼓即是向鬼復擊眼吐舌度怖幾死¶
語林曰桓宣武外甥恒在坐鼓琵琶宣武醉后指琵琶
曰¶名士固亦操斯器
<pb:KR3k0012_WYG_583-6b>
三輔决錄曰游楚上表乞宿衛拜駙馬都尉楚無學好
遊¶遨音樂畜歌者琵琶筝笛毎行将以自隨¶
樂府雜錄曰唐文宗朝女弟子鄭中丞善於胡琴(中丞/即宫)
(中之/人¶也)内庫有兩面琵琶號大小忽雷鄭常弹小忽雷因題
頭脱¶送於崇仁坊南趙家修理大約樂器多在此坊中
南北¶二趙家最妙太和中有權相舊吏梁厚本荘在渭
南縣之<md:KR3k0012_SBCK_583-4b>¶西北臨渭水一日因垂釣忽見一物流過長五
尺許悉以¶錦纒其上令家僮接得就岸乃秘器也及發
<pb:KR3k0012_WYG_583-7a>
棺視之乃一¶女郎也粧色儼然久伺之口鼻間餘息未
絶遂移於曲室¶中将養經旬漸能言詢之云是鄭中丞
也昨以忤聖㫖命¶内官縊殺投於渭河錦即諸子弟相
贈耳及如故因垂涕¶感謝厚本即納為妻言其琵琶今
尚在南趙家值鄭注之¶亂莫有知者梁乃潜賂樂匠贖
得之毎至夜深方敢輕弹¶後遇良辰美景飲於花下酒
酣不覺朗弹數曲洎有黄門¶放鷂子過其門私於墻外
聽之曰此是鄭中丞琵琶聲也¶不日召入内乃赦厚本
<pb:KR3k0012_WYG_583-7b>
之罪仍加錫賜也¶
明皇雜錄曰天寳中上命宫女數百人為梨園弟子皆¶
居宜春北院上素曉音律時有馬仙期李龜年賀懐智
洞¶知律安祿山自范陽入覲亦獻白玉簫管數百事安
皆陳<md:KR3k0012_SBCK_583-5a>¶於梨園自是音響殆不類人間有中官白秀貞自
蜀使迴¶得琵琶以獻其槽以邏逤檀為之清潤如玉光
輝可見有¶金縷紅文蹙成雙鳳貴妃毎抱是琵琶奏於
梨園音韻淒¶清飄如雲外而諸王貴主洎虢國以下競
<pb:KR3k0012_WYG_583-8a>
為貴妃琵琶弟¶子毎授曲畢皆廣有進獻其後龜年流
落江南毎遇良辰¶勝景常為人歌數闋坐客聞之莫不
掩泣罷酒¶
　　　　羯皷¶
羯皷錄曰羯皷出外夷以戎羯之皷故曰羯皷其音主
太¶蔟一均龜茲髙昌踈勒天竺諸部皆用之次在都曇
荅獵¶皷之下(都曇似腰皷而小/荅獵即背皷也)雞婁皷之上狀如漆桶(山/桑)
(為/之)下以¶小牙床承之擊用兩杖其音焦殺明烈尤宜急
<pb:KR3k0012_WYG_583-8b>
曲促破作¶戰杖連碎之聲又宜髙樓曉影明月清風破
空透逺特異¶衆樂杖用黄檀狗骨花楸須乾𦂳至縱濕
氣而復柔膩乾<md:KR3k0012_SBCK_583-5b>¶取發越響亮膩取戰裊健舉抱用鋼鐡
鐡當精煉棬須至¶匀若不鋼則應絛髙下紐捩不停不
匀則皷面緩急似¶若琴徽之&KR0146;病𤣥宗洞曉音律由於
天縱凡是管絃悉造其¶妙若製作曲調隨意即成如不
立章度取適長短應指發¶聲皆中㸃拍至於清濁變轉
律吕呼召君臣事物相制使¶古之夔曠無以過也尤愛
<pb:KR3k0012_WYG_583-9a>
羯皷横笛云八音之領袖也¶諸樂不可方此嘗值二月
詰旦巾&KR0808;方畢時宿雨初晴景¶色明麗小殿庭内栁杏
方吐覩而歎曰對此景物豈可不¶與他判斷之左右相
目之将備酒唯髙力士遣取羯皷上¶旋命之臨軒縱擊
一曲名春光好(上自/製)神思自得及顧栁¶杏皆已發拆指
笑曰此事不喚我作天公可乎左右皆¶稱萬嵗又製秋
風髙毎至秋空逈徹纎羅不起即奏之必¶逺風徐來庭
葉墜落其妙絶入神也如此<md:KR3k0012_SBCK_583-6a>¶
<pb:KR3k0012_WYG_583-9b>
又曰汝陽王璡寧王長子也姿容妍美秀出藩邸上特
鍾¶愛焉自傳受又以其聦悟敏恵妙逹其㫖毎隨遊幸
頃¶刻不舍璡甞戴砑綃帽打曲上自摘槿花一朶置於
帽上¶著處二物皆極滑久之方安遂奏舞山花一曲不
墜(本色¶所謂定頭/項難在不動揺)上大喜笑賜金器一橱因誇花奴(璡/小)
(名/也)資質¶明瑩肌膚光細非人間人必神仙謫墜也寧王
謙讓隨而¶短之上笑曰大哥不須慮阿瞞自是相師(上/於)
(諸親自/稱此號)夫¶帝王之相且須英特越逸之氣不然則有深
<pb:KR3k0012_WYG_583-10a>
沉包育之量¶若花奴但端秀過人悉無此態固無猜也
而又舉止淹雅¶更得公卿間令譽耳寧王又謝之曰如
此則臣乃輸之上¶曰若此則阿瞞亦輸大哥矣寧王又
謙謝上曰阿瞞贏處¶亦多大哥太用撝抑衆皆歡笑也
上性雋邁雅不好琴甞¶聴弹三㺯未及畢叱琴者曰待
詔出去謂宦者曰速召花<md:KR3k0012_SBCK_583-6b>¶奴将羯皷來為我解穢黄幡
綽亦知音者上嘗使人召之¶不時至上怒絡繹使尋捕
之既至及殿側聞上理鼓固止¶謁者不令報俄頃上又
<pb:KR3k0012_WYG_583-10b>
問侍官奴來未曲罷改奏纔三數¶十聲綽即入請曰頼
稍遲我向來怒意至必撾焉適方¶思之長入供奉已五
十餘日暫一日出外不可不許他東¶西過往綽拜謝畢
内官有偶而笑者上詰之官言綽尋至¶聽鼓而候其時
入上問之綽語其方怒及解怒之際皆無差¶悞上竒之復
厲聲謂之曰我心膚内事安有侍官奴聞鼓¶聲能料之
耶今且謂我何如綽遂走下堦面北鞠躬大聲¶曰有勅
竪金雞上大笑而止
<pb:KR3k0012_WYG_583-11a>
又曰宋開府雖耿介不倫亦深好聲樂善羯皷(南山起/雲北山)¶
(起雨即宋開/府所為也)承恩顧與上論皷事曰不是青州石末即是
魯¶山花甆撚小碧上掌下須有朋肯聲據此乃漢震第
二皷<md:KR3k0012_SBCK_583-7a>¶也且&KR0008;用石末花瓷固是腰皷掌下朋肯聲是以
手拍非羯¶皷明矣又謂上曰頭如青山峰手似白雨㸃
此即羯鼓¶之能事也上即命¶開府之家悉傳之東都留
守鄭¶叔祖母即開府之女今尊賢里鄭氏第一小樓即
是婦女習¶皷之所也
<pb:KR3k0012_WYG_583-11b>
又曰嗣曹王臯有巧思精於器用為荆南節度使有羇
客¶懐二棬欲求通謁先啟於寳府府中觀者訝之曰豈
足尚¶也客曰但啟於尚書當解耳及見臯捧而嘆曰不
意今日¶獲逢至寳因指其鋼鈎之状賓但唯唯或復非
之臯曰諸¶公或未信乎命取食柈自選其極平者遂重
二棬於柈¶心以油注之盤中棬滿而油不浸漏葢相契
無際臯曰¶此必開元中供御棬也不然無以至此問其
客曰某先生<md:KR3k0012_SBCK_583-7b>¶在黔中得於髙力士衆方深服僚佐潛問其
<pb:KR3k0012_WYG_583-12a>
價宜償幾何客¶曰不過三百緡及臯遺之財帛器皿其
直果稱焉¶
又曰廣徳中蜀客雙流縣丞李琬者亦能之調集至長
安¶稅居務本里夜聞羯皷聲曲頗妙於月下歩尋至一
小宅¶門户極卑隘叩門請謁皷工曰君所為者豈非耶
婆色雞¶乎(一本作耶/婆娑雞也)雖至精能然而無尾何也工大異
之曰君固¶知音者此事無人知某太常工人也祖父傳
此藝尤能此¶曲近因張通儒而入長安某家流散父没
<pb:KR3k0012_WYG_583-12b>
西河此曲遂絶¶今但按舊譜數本尋之竟無結尾聲故
夜夜求之琬曰曲¶不盡意乎工曰盡琬曰意盡則曲盡
又何索乎工曰奈何¶聲不盡也琬曰可言矣夫曲有如
此當以他曲解之方可¶盡其聲矣夫耶婆色雞當用掘
柘急徧解之工如其所教¶果得諧叶聲意皆盡工泣謝
之而<md:KR3k0012_SBCK_583-8a>¶即言於寺卿奏為主簿累官至太常少卿為宗正
卿¶
又曰永泰中杜鴻漸為三川副元帥兼西川節度使亦
<pb:KR3k0012_WYG_583-13a>
能¶擊羯皷之成都有以削杖二枚獻於鴻漸者鴻漸得
之示於衆曰¶此舊物也當衣襟下收貯積時矣匠曰某
於脊溝中養之¶二十年及鴻漸出蜀至利州西界望嘉
驛入漢川自西¶南來始至嘉陵頗有山川景致至夜月色
又佳乃與從事¶楊崖州杜亞軰驛樓望月行觴讌話曰
今日出難危脫¶積廹外則不辱命於朝廷内則不中禍
於微質皆諸賢之¶力也既保此安歩又瞰此殊境安得
不自賀乎遂命家¶童取羯皷笛以所得杖酣奏數曲四
<pb:KR3k0012_WYG_583-13b>
山猿鳥忽皆飛鳴從¶事頗異之曰昔夔之擊拊百獸舞
庭此豈逺耶漸曰漸¶但於此稍當致功猶未臻妙尚能
及是况聖主御天賢臣考¶樂飛走之類又何不感因言
某有别墅近花巖閣毎值風<md:KR3k0012_SBCK_583-8b>¶清月白時或登閣奏此初
見羣羊於川下數舉頭躑躅不¶已某謂以鼓然也及鼓
止亦止某復鼓之亦復然遂以疾¶徐髙下而節之無不
相應旋有二犬自其家走而吠之及¶羊側遂漸止聲仰
首若有所聴少選即復宛頸揺尾亦從¶而變態是率舞
<pb:KR3k0012_WYG_583-14a>
固無難矣某後不敢為之近者士林閒¶無習之者唯僕
射韓臯善不肯露焉鄂州節度使時聞黄¶鶴一兩集而
已¶
　
　
　
　
　
<pb:KR3k0012_WYG_583-14b>
　
　
　
　
　
　
　
　太平御覽卷五百八十三
