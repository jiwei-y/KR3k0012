# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:02.083214
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 61
#+PROPERTY: FILE SB11n0727-061太平御覽-卷之六十一.
<pb:KR3k0012_SBCK_061-1a>¶
太平御覽卷第六十一　地部二十六¶
　　河　祥瑞　沉祭¶
　　决塞　淮　濟¶
　　　　　河(祥瑞<折 t="33"/>沉&KR0021;<折 t="33"/>決塞並附)¶
釋名曰河下也隨地下處而通流也¶
山海經曰崑崙山縱廣萬里髙萬一千里去嵩山五萬里¶
有青河白河赤河黒河環其墟其白水出其東北陬屈向¶
東南流爲中國河河百里一小曲千里一大曲發原及中¶
國大率常然東流潜行地下至規期山北流分爲兩源一¶
出䓗嶺一出于闐其河復合東注蒲昌海復潜行地下南¶
出積石山西南流又東廻入塞過燉煌酒泉張掖郡南與¶
洮河合過安定北地郡北流過朔方郡西又南流過五原¶
郡南又東流過雲中西河郡東又南流過上都河東郡西¶
<pb:KR3k0012_SBCK_061-1b>¶
而出龍門汾水從東於此入河東即龍門所在○吕氏春秋¶
曰龍門未開河出孟門東大溢是謂洪水禹鑿龍門始南¶
流至華隂潼&KR0028;與渭水合又東廻過砥柱砥柱山名河水¶
分流包山而過山見水中&KR0002;柱然今陜州東河北陜縣三¶
縣界及洛陽孟津所在至鞏縣與洛水合成皐與濟水合¶
濟水出河北至王屋山而南截河渡正對成皐又東北流¶
過武德與沁水合至&KR0058;陽信都信都今兾州絳水所在絳¶
水亦曰潰水一曰漳水鉅鹿之北遂分爲九河鉅鹿今邢¶
州大陸所在大陸澤名九河一曰徒駭二太史三馬頰四¶
覆釡五胡蘇六簡七絜八鉤盤九鬲津又合爲一河而入¶
海齊&KR0074;公塞九河以廣田居故館陶貝丘廣川信都東光¶
河間以東城池九河舊跡猶存漢伐河決金堤南北多罹¶
其害議者常欲求九河故迹而穿之未知其所是以班固¶
<pb:KR3k0012_SBCK_061-2a>¶
云自兹距漢以亡其八枝也河之故瀆自沙丘堰南分河¶
出焉故尚書稱導河積石至于龍門今絳州龍門縣界南¶
至于華隂北至于砥柱東至于孟津在洛北都道所湊古¶
今以爲津東過洛汭至于大伾洛汭今鞏縣在河洛合流¶
之所也大伾山今汜水縣即故成皐也山爯成曰伾北過¶
絳水至于大陸其絳水今兾州信都大陸澤名今邢州鉅¶
鹿又北播爲九河同爲逆河入海是也同合出九河又合¶
爲一名爲逆河逆迎也言海口有潮夕潮以迎河水¶
書曰九河旣道(孔安國注曰河/水分爲九道)¶
詩曰關&KR0028;雎鳩在河之洲¶
又曰新臺有泚河水瀰瀰¶
又曰河水洋洋北流活活¶
又曰誰謂河廣一葦航之誰謂送逺&KR0613;予望之¶
<pb:KR3k0012_SBCK_061-2b>¶
又曰不敢&KR0064;虎不敢慿河¶
大戴禮曰聖人有國則河不滿溢¶
禮斗威儀曰君乗土而王其政太平則河溓(宋均注曰河/不災溢也)¶
傳曰周詩有之曰俟河之清人壽幾何(詩逸詩也言人壽/促而河清遲喻&KR0051;)¶
(之不可/待也)¶
又曰楚昭王有疾&KR0114;河爲祟大夫請祭王曰江漢沮漳楚¶
之望也河非所獲罪¶
春秋考異郵曰河者水之氣四瀆之精所以流化故曰河¶
潤千里¶
孝經援神契曰河者水之伯上應天漢¶
史記曰秦滅六國自以爲獲水德之瑞更名河曰德水¶
漢書曰河有兩源一出葱嶺山一出于闐于闐在南山下¶
其北流與葱嶺河合東注蒲昌海一名鹽澤¶
<pb:KR3k0012_SBCK_061-3a>¶
又曰長水校尉髙竝言河決率常於平原東郡左右其地¶
形下而土䟽惡也聞禹理河本空此地以爲水猥近察秦¶
漢河決曹衛之域不過百八十里可空此地勿以爲官亭¶
民室¶
張璠漢紀曰郭伋爲頴川太守光武詔曰賢能太守去帝¶
城不逺河潤九里兾京師并蒙其福¶
魏志曰&KR0061;紹渡河沮授臨舟歎曰上&KR0313;其志下務其功悠¶
悠黄河吾其濟乎¶
說&KR0080;曰甘茂使齊渡河舩人曰河水猶澗耳君不能渡何¶
王之能說乎甘茂曰持擑隨流臣不&KR0002;子說萬乗之君子¶
不如我¶
&KR0074;譚新語曰大司馬張仲議曰河水濁一石水六斗泥而¶
民競決河漑田令河不通利至三月桃花水至則決以其¶
<pb:KR3k0012_SBCK_061-3b>¶
噎不泄也可禁民勿復引河¶
韓詩外傳曰申徒狄非丗將自投於河崔嘉聞而止之曰¶
聖人民之父母也今爲濡足之故不救溺人可乎申徒狄¶
曰昔桀殺龍逄紂殺比干而亡天下呉殺子胥陳殺泄治¶
而滅其國非無聖知不用故也遂&KR0018;石而沉於河河圖始¶
開圖曰黄帝問風后曰余欲知河之始開風后曰河凢有¶
五皆始開乎崑崙之墟¶
愼子曰西河下龍門其流駃竹箭¶
抱朴子曰撮攘不能塡決河升水不能冷原火¶
又曰寸膠不能理黄河之濁尺水不能却蕭丘之火¶
淮南子曰武王伐紂至孟津陽侯之波逆流而擊疾風晦¶
&KR0115;人馬不相見於是武王左操黃&KR0207;右執白旄瞋目而麾¶
曰余在天下誰敢害余意者於是風濟波罷¶
<pb:KR3k0012_SBCK_061-4a>¶
又曰河以委虵(委虵音/逶迤)故能逺山以陵遲故能髙道以優¶
游故能化¶
又曰水九折注海而流不絶者有崑崙之輸也¶
風俗通曰河播也播爲九州也¶
物理論曰河色黄衆川之流蓋濁之也百里一小曲千里¶
一曲一直¶
山海經曰從極之淵深三百仞唯冰夷&KR0106;都焉(冰夷馮夷)¶
(也淮南子曰馮夷得道以潜大川)馮夷人面乗兩龍(乗雲)¶
(車駕二龍)¶
水經注曰禹理洪水觀於河見白面長人魚身出曰吾河¶
精也授禹河圖而還於淵¶
又曰昔澹臺子羽齎千金之璧渡河陽侯波起兩蛟挾舟¶
子羽曰吾可以義求不可以威刼操劒斬蛟蛟死波休乃¶
<pb:KR3k0012_SBCK_061-4b>¶
投璧於河三投而輙躍出乃毀璧而去示無恡意¶
又曰崑崙在北去嵩髙五萬里地之中也髙萬一千里河¶
水岀其東北¶
蕭廣濟孝子傳曰三洲人者各一州人皆&KR0012;單焭獨三人¶
闇㑹樹下息因相訪問老者曰寜可合爲斷金之業邪二¶
人曰諾即相約爲父子因命二人於大澤中作舎且欲成¶
父曰此不如河邊二人曰諾河邊舎幾成父曰又不如河¶
中二人復填河二旬不立有一書生過之爲&KR0350;兩土肫投¶
河中㑹父往呼止之曰甞見河可塡耶觀汝行耳相將而¶
去明日俱至河邊望見河中土髙丈餘¶
　　　　　祥瑞(河附)¶
禮記曰河岀馬圖言龍馬&KR0018;圖也¶
河圖曰黄帝云余夢見兩龍授圖乃齊往河洛而求有魚¶
<pb:KR3k0012_SBCK_061-5a>¶
折溜而止魚汎曰圖跪而受之¶
運斗樞曰舜與諸侯觀河洛有黄龍&KR0018;圖岀置帝前䠠入¶
水而前去(䠠之遊反又/音帶䠠去也)¶
拾遺記曰黄河千年一清聖王之大瑞也¶
易乹鑿度曰帝王將起河水先清清變白白變赤赤變黒¶
黒變黄各三日¶
中候曰榮光出河休氣四塞滎光即五色¶
論語曰河不出圖吾巳矣夫¶
　　　　　沉&KR0021;(河附)¶
穆天子傳曰天子西狩獵獲白狐玄貉以&KR0021;于河¶
禮記曰三王之&KR0021;川也皆先河後海此所謂務本言海之¶
本源自河也¶
史記曰元光中河決於匏子於是天子臨決河沉白馬玉¶
<pb:KR3k0012_SBCK_061-5b>¶
璧於河令羣臣從官自將軍巳下皆&KR0018;薪塡決河而取淇¶
園之竹以爲堰天子旣臨河決悼功之不成乃作瓠子之¶
歌¶
　　　　　决塞(河附)¶
&KR0150;梁傳曰梁山崩壅河三日不流&KR0051;君召伯尊伯尊遇輦¶
者問焉輦者曰君親素縞帥羣臣哭之旣而祠焉伯尊至¶
君問之伯尊如其言而河流矣(左傳曰/伯宗)¶
漢書曰成帝時河決潰金隄凢灌四郡河隄使者王延丗¶
塞以竹落長四丈大九圍盛以小石兩&KR0179;夾載而下之三¶
十六日河隄成改元爲河平¶
又曰賈讓奏言治河有上中下三筞&KR0002;徙其當水衝之人¶
以避之放河使北入海泛濫期月自定不勞人力此功一¶
立河定人安千載無患謂之上筞&KR0002;多穿漕渠使人得以¶
<pb:KR3k0012_SBCK_061-6a>¶
漑田雖非聖人法然亦救敗術也今㩀堅地作石隄東西¶
水門但用木以土耳旱則開東方水門以漑田水則開西¶
方髙門以分河此誠冨國安人興利除害謂之中䇿苟繕¶
完故堤増卑陪原勞費無巳數逢此害謂㝡下䇿也¶
又曰武帝元光中河水從頓丘發卒十萬救決河起龍淵¶
宫(武廟也自作/之故言宫)¶
吕氏春秋曰故龍門未開吕梁未發河水孟門大溢逆流¶
名曰洪水禹乃決江䟽河爲彭蠡之鄣所治者千八百國¶
此禹之功¶
文子曰江河之大溢不過三日¶
水經注曰漢平帝之丗河汴決壞未及得修汴渠東侵日¶
月彌廣門閭故處皆水中也¶
漢明帝永平十二年議治汴渠上乃引樂浪人王景問水¶
<pb:KR3k0012_SBCK_061-6b>¶
形便景陳利害應對敏捷帝甚善之乃賜山海經渠書禹¶
貢圖及以錢帛發卒數十萬詔景與將作謁者王呉治渠¶
防築隄修堨起自滎陽東至千乗海口千有餘里景乃商¶
度地勢鑿山開澗防遏衡要踈決壅積十里一門水更相¶
廽注無復潰漏之患明年渠成帝親隨廵行詔濵河郡國¶
置河堤貟吏如西京舊制由是顯名王呉及諸從事者皆¶
増秩一等順帝陽嘉中又自汴河口以東縁河積石爲堰¶
通淮曰金堤靈帝建寜中又増修石門以遏渠口水盛則¶
通注津耗則輟流¶
　　　　　淮¶
春秋&KR0003;題辭曰淮出桐栢淮者均也均其務¶
釋名曰淮圍也圍遶揚州北界東至海(廣雅/同)¶
&KR0003;文曰淮岀南陽平氏桐栢大復山東南水經注及山海¶
<pb:KR3k0012_SBCK_061-7a>¶
經云淮水岀南陽平氏縣桐栢山其源初則涌岀復潜流¶
三十里然後長騖東北經大復山從義陽郡北東過江夏¶
平春縣北又東過新息縣南期思縣北至原鹿縣南與汝¶
水合又東過廬江安豐縣與決水合東北至九江壽春縣¶
東與頴水合壽春縣北與淝水合又東至當塗縣北與渦¶
水合東北至下邳淮隂縣與泗水合東至廣陵淮浦縣而¶
入海也近海數百里通朝夕潮尚書稱導淮自桐栢東㑹¶
于泗沂入于海是也¶
書曰淮沂其乂¶
又曰泗濵浮磬淮夷蠙珠¶
周禮曰橘踰淮而北爲枳此地氣然也¶
詩曰率彼淮浦省此徐土¶
孟子曰禹排淮泗而注諸江¶
<pb:KR3k0012_SBCK_061-7b>¶
焦貢易林曰江河淮海天之奥府衆利所聚可以饒有¶
劉向&KR0003;&KR0080;曰莊周貧徃貸於魏文侯文侯曰待吾邑粟之¶
來而奉之周曰乃今者周之來見道牛蹄中有鮒魚焉太¶
息謂周曰我尚可活也周曰須我爲汝向南詣楚王決江¶
淮以漑汝鮒魚曰今命在盆甕之中耳乃爲我見楚王決¶
江淮以漑我汝即索我於枯魚之肆矣¶
&KR0051;陽秋曰秦始皇東遊望氣者云五百年後金陵有天子¶
氣於是始皇改曰秣陵塹北山以絶其&KR0020;今建康即秣陵¶
西北界所塹即建康南淮也(今謂之/秦淮)¶
淮南子曰夫醉者超江津以爲㝷常之溝也¶
　　　　　濟¶
釋名云濟濟也言源岀河北濟河而南也¶
水經注及山海經云濟水出河東垣縣王屋山初名流水¶
<pb:KR3k0012_SBCK_061-8a>¶
風俗通云濟水出常山房子縣賛皇山此又則是一水耳¶
應氏以爲流入濟者非也東出温縣西北始名濟水¶
孔安國注尚書泉源爲沇流去爲濟在温西北平地又東¶
南流當鞏縣之北而南入河與河並流過成臯成臯今汜¶
水縣¶
&KR0051;書地道志曰濟自大伾入河與河水&KR0242;大伾成皐古成¶
皐兼包鞏縣之界溢出爲滎水東流過陽武及封丘縣又¶
東過&KR0072;朐縣南至定陶縣南又東北流與荷水㑹東至乗¶
氏縣西分而爲二其一東北流入鉅野澤過壽張西與汶¶
水合又北過榖城縣西又東北過廬縣北經齊郡東萊郡¶
而入海也尚書稱導沇水東流爲濟河水所在也又東北¶
㑹于汶又東北入于海是也¶
淮南子曰濟水通和冝麥¶
<pb:KR3k0012_SBCK_061-8b>¶
風俗通曰濟岀常山房子賛皇山廟在東郡臨邑縣濟者¶
齊也齊其度量也¶
戴延之西征記曰濟水自大岯入河與河水&KR0242;而東流¶
劉向&KR0003;&KR0080;曰泗瀆江河淮濟何以視諸侯能蕩滌垢濁焉¶
能通百川於海焉能蕩岀雲&KR0040;焉爲德甚美故視諸侯¶
周禮冬官曰鸜鵒不踰濟地氣然也¶
左傳曰鄭伯之車僨于濟¶
韓子曰清濟濁河足以爲限長城巨防足以爲塞齊五戰¶
之國也¶
太平御覽卷第六十一¶
