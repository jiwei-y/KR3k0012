# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:30.676433
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 569
#+PROPERTY: FILE SB11n0727-569太平御覽-卷之五百六十九.
<pb:KR3k0012_SBCK_569-1a>¶
太平御覽卷第五百六十九¶
　樂部七¶
　　　優倡　&KR0075;樂¶
　　　　　優倡¶
春秋元命包曰翼星主南宫之羽儀文物聲明之所豊茂¶
爲樂庫爲天倡先王以賔于四門而列天庭之衛主俳倡¶
近太微而爲尊¶
家語曰魯定公與齊侯㑹於夾谷孔子攝相事齊奏宮中¶
之樂優倡侏儒戲于前孔子趍進曰疋夫而熒侮諸侯有¶
罪應誅於是斬侏儒手足異處齊俟懼有慙色¶
史記曰優旃者秦侏儒也善爲&KR0015;言然合於道&KR0087;始皇時¶
置酒而天雨陛楯者沾寒優旃見而哀之謂之曰汝欲休¶
乎陛揗者曰幸甚優旃曰我即呼汝汝疾應曰諾居殿上¶
<pb:KR3k0012_SBCK_569-1b>¶
上壽呼萬歳旃大呼曰陛楯郎郎曰諾優旃曰汝雖長何¶
益故雨中立我雖短也故休居於是乎使得半相代¶
史記曰&KR0087;昭王臨朝嘆息應侯進曰臣聞主憂臣辱主辱¶
臣死今王中朝而憂臣敢請其罪王曰吾聞楚之鐵劒利¶
而倡優拙夫鐡劒利則士勇倡優拙則思慮逺夫以逺思¶
慮而衘勇土恐楚國之圖&KR0087;也¶
漢書曰枚臯善爲賦不如相如又言爲賦多怪誕虚無不¶
經有&KR0011;倡者也¶
又曰孝惠帝葬安陵徙閞東倡優樂人五千户以爲陵邑¶
(潘安仁開中記曰善爲/啁戯故語稱安陵啁也)¶
又曰張禹成就弟子爲人恭儉尤著淮陽彭宣至大司空¶
沛郡戴崇至少府宣爲人恭儉有法度而崇愷悌多智二¶
人異行禹甞置酒設樂與弟子娯禹將崇入後堂飲食婦人¶
<pb:KR3k0012_SBCK_569-2a>¶
相對作優管絃鏗鎗極樂昏夜乃罷而宣之來禹見之於¶
便坐講論經義日晏賜食不過一&KR0079;巵酒相對宣未甞得¶
至後堂¶
晉成帝咸康七年散&KR0016;常侍郎顧臻表曰宋代之樂設禮¶
外之觀逆行連倒四海朝覲言觀帝庭而足以蹈天道以¶
履地紀反天地之順傷彛倫之大乃命太常悉罷之其後¶
復髙絙紫鹿又有天台山伎齊武帝遣主書董仲民按孫興¶
公賦造作莓苔石石橋道士捫翠屏之狀尋省焉¶
後魏書太武旣平河西得西涼樂至魏周之際遂謂之國¶
&KR0458;魏代至隋咸重之其曲項琵琶竪箜篌之徒並出自西¶
域非華夏舊器楊澤新聲神白馬之&KR0011;生於故歌非漢魏¶
遺曲故其樂聲調悉與書史不同其歌曲有永代(囯諱/改焉)樂¶
解曲有萬代豊曲有于寘佛曲工人平上㥽緋褶白舞一¶
<pb:KR3k0012_SBCK_569-2b>¶
人方舞四人白舞令闕方舞四人假髻玉支釵紫&KR0093;布褶¶
白大口袴五彩接䄂烏皮鞾後魏道武帝天興六年冬詔¶
太樂㧾章鼓吹増修雜戲造五兵角抵麒麟鳯凰仙人長¶
蛇白象武及諸畏獸魚龍辟邪鹿馬仙車髙絙百尺長趫¶
幢跳丸以備百戲大饗設之於殿前明元帝&KR0004;又増修之¶
撰合大曲更爲鍾皷之節北齊神武平中山有魚龍爛熳¶
俳優侏儒山車巨象拔井種&KR0050;殺馬剥驢等竒怪異端百¶
有餘物名爲百戲¶
隋書曰文帝開皇&KR0004;周齊百戲並放遣之焬帝大業二年¶
突厥染干來朝帝欲誇之㧾追四方散樂大集東都&KR0004;於¶
華林苑積翠池側帝惟宫女觀之有含利繩柱等如漢故¶
事又爲夏育扛鼎取車輸石&KR0875;大盆器等各於掌上而跳¶
弄之并二人戴竿其上舞忽然騰之而換易千變萬化曠¶
<pb:KR3k0012_SBCK_569-3a>¶
古莫儔染于大駭之自是皆於太常教習毎歳正月萬國¶
來朝留至十五日於端門外建國門内綿亘八里列爲戯¶
&KR0163;百官起棚夾路從昏逹曙以縱觀之至晦而罷&KR0458;人皆¶
衣錦繍繒綵其歌者多爲婦人服鳴環珮飾以花髦者殆¶
三萬人初課京兆河南製此服而西京繒錦爲之中虚六¶
年諸夷大獻方物突厥啓人以下皆國主親來朝乃賀於¶
天津街盛陳百戯自海内凡有&KR0458;藝無不㧾萃崇侈器翫¶
盛飾衣服皆用珠翠金銀錦&KR0290;絺繍其營費鉅萬閞西¶
以安德王雄揔之東都以齊王&KR0788;㧾之金石匏革之聲聞數¶
十里外彈弦㩎管以上萬八千人大列炬火光燭天地百¶
戲之盛振古無比自是毎年以爲常焉大抵散樂&KR0258;戲多¶
幻術皆出西域始以善幻人至中國漢安帝時天笁獻&KR0458;¶
能自斷手足刳剔膓胄自是歴代有之¶
<pb:KR3k0012_SBCK_569-3b>¶
趙書曰石勒叅軍周延爲館陶令斷官絹數百疋下獄以¶
八議宥之後毎大㑹使俳優着介㥽黄絹單衣優問汝爲¶
何官在我軰中曰我夲爲館陶令斗數單衣曰政坐取是¶
故入汝軰中以爲&KR0015;¶
列女傳曰夏桀旣棄禮義滛於婦人求四方美人積之後¶
宫於俳優侏儒而爲竒偉戲者取之於房造爛熳之樂¶
漢官典職曰正旦天子幸德陽殿作九賔樂舎利從東來¶
戯於庭畢入殿門激水化成比目魚跳躍漱水作霧鄣日¶
畢化成黄龍髙丈八出水遨戲於庭炫燿日光以二丈&KR0093;¶
繫兩柱中頭間相去數丈兩倡女對舞行於䋲上又蹐局¶
屈身藏形斗中鍾聲並唱樂畢作魚龍蔓延黄門鼓吹¶
三通¶
賈&KR0105;連語曰衛侯喜鶴鶴有飾以文繍而乗軒者賦歛繁¶
<pb:KR3k0012_SBCK_569-4a>¶
多不頋其民貴優而輕大臣群臣或諌則面而叱之及翟¶
伐衛冦挾域堞矣衛君泣而拜其臣民曰冦迫矣士民其¶
逸之士民曰亦使君之貴優將君之愛鶴以君守戰矣我¶
儕棄人也安能戰乃潰門而出走翟入衛君奔死遂䘮其¶
國¶
梁元帝纂要曰古艶曲有北里靡靡激楚結風陽阿之曲¶
又有百戲起於秦漢有魚龍蔓延(假作獸/以戯)髙絙鳯皇安&KR1178;¶
王案(並石季龍所/作見鄴中記)都盧尋橦(今之縁竿/見西京賦)九劒(九一名鈴/見西京賦)戯¶
車山車興雲動雷(見李尤平/樂&KR0026;賦)跟挂腹旋(並縁竿所作見/&KR0019;玄西都賦)吞¶
刀(見西/京賦)吐火(見西/京賦)激水轉石漱霧杠鼎(並見李尤長樂&KR0026;/及&KR0019;玄西都賦)¶
象人(見漢書韋昭/曰今之假面)怪獸含利之戯(並見西/京賤)¶
列子曰宋有孫子者以妓千宋元君以&KR0031;枝長倍其身属¶
其腫並趣並馳弄七劒迭而躍之五劒常在空中元君大¶
<pb:KR3k0012_SBCK_569-4b>¶
驚立賜金帛又有蘭子能鷰戯者復以干元君元君大怒¶
曰昔以異&KR0458;干寡人&KR0458;無用遇寡人歡心彼必聞此而進¶
乃拘而戮之鷰戯&KR0002;　絶倒投也¶
石虎鄴中記曰虎正㑹殿前作樂髙絙龍魚鳯凰安息五¶
案之属莫不畢備有額上縁橦至上鳥飛左囬右轉又以¶
撞着口齒上亦如之誤馬車立木橦其車上長二丈橦頭¶
安橦木兩&KR0458;兒各坐木一頭或鳥飛或倒掛又衣&KR0458;兒作¶
猕候之形走馬上或在脇或在馬頭或在馬尾馬走如故¶
名爲猨&KR0016;¶
樂府雜録曰弄叅軍始因後漢舘陶令石躭有&KR0141;犯和帝¶
惜其才免罪每宴樂即令衣白夾衫命優伶戲弄辱之經¶
年乃放後爲叅軍誤也開元中有李仙鶴善此戯明皇特¶
授韶州同正叅軍以食其禄是以陸鴻漸撰詞云韶州盖¶
<pb:KR3k0012_SBCK_569-5a>¶
由此¶
大周正樂曰漢武帝通西域始以善幻人至中國安帝時¶
天笁獻&KR0458;能自斷手足刳腹胃自是歴丗有之唐髙宗&KR0086;¶
其驚俗勑西域開津不令入中國¶
唐書樂志曰睿宗時婆羅門樂人倒行而足舞極銛刀鋒¶
植於地低因就刃以歴臉中又植於背下吹篳篥立其腹¶
上終曲而無傷又伏伸其手足躡之旋身遶手百轉無已¶
漢世有橦末&KR0458;又有盤舞晉世如之以柸盤舞詩云妍妯¶
凌七盤言舞用盤七枚也梁謂之盤舞&KR0458;梁又有長蹻&KR0458;¶
跳鈴&KR0458;擲倒跳劒&KR0458;吞劒&KR0458;今並存又有舞輪&KR0458;盖今之戯¶
車輪者透三峽&KR0458;盖今之透飛梯之&KR0011;髙絙&KR0458;盖今之戯¶
䋲者是也梁有猕猴幢戯今有縁竿&KR0458;又猕猴縁竽未審¶
何者爲是今又有弄椀珠&KR0458;弄丹珠&KR0458;歌舞戯有大面撥¶
<pb:KR3k0012_SBCK_569-5b>¶
頭蹋揺娘窟儡子等戯置教坊於禁中以處之¶
又曰散樂非部伍之聲俳優歌舞&KR0258;奏漢天子臨軒設樂¶
舎利獸從西方來戯於殿前激水成比自魚跳躍漱水作¶
霧翳日此成黄龍脩丈八　出水遊戯煇熠曰光䋲繫兩¶
柱相去數丈二倡女對舞䋲上切肩而不傾如是&KR0258;變㧾¶
名百戯江東猶有髙絙紫鹿&KR0613;行鱉食齊王卷衣笮䑕¶
夏育杠鼎臣象行乳神&KR0027;抃足背&KR0018;靈嶽柱樹曰雪&KR0030;地¶
成川之&KR0458;¶
明皇&KR0258;録曰上御勤政樓大張聲樂羅列百&KR0458;時教坊有¶
王大娘善戰百尺竿竿上施木山狀瀛洲方丈仍令小兒¶
持鋒節出入其間而舞不輟時劉晏爲祕書省正字年方¶
小形狀獰劣而惠悟過人上召於樓上簾下貴妃置於&KR0176;¶
爲施粉黛與之巾櫛上令詠王大娘戴竿晏應聲曰樓前¶
<pb:KR3k0012_SBCK_569-6a>¶
百戯競爭新唯有長竿妙入神誰爲綺羅翻有力猶自嫌¶
輕更着人因命牙笏及黄紋&KR0129;以賜晏時有公孫大娘者¶
善劒舞能爲鄰里曲及裴將軍士謂之春秋設大張&KR0458;樂¶
雖小大優劣不同而劇其華侈遐方僻郡歡縱亦然¶
樂府&KR0258;録曰大面出於北齊齊蘭陵王長恭才武而皃美¶
常着假面以對敵常擊周師金墉下勇冠三軍齊人壯之¶
爲此聲以効其指撝擊刺之容俗爲之蘭陵王入陣曲¶
　　　　　&KR0075;樂¶
左傳曰煩手&KR0075;聲慆堙心耳乃忘和平謂之鄭聲(許真五/經異義)¶
(曰鄭囯有溱洧之水男女聚㑹謳歌相感今鄭詩二十一/篇婦人者十九故鄭聲&KR0075;也又云鄭重之音使人&KR0075;過也)¶
又曰惠王三年邊伯石遬蔿國出王立王頽王處千鄭三¶
年子頽飲三大夫酒子國爲客(子囯蔿囯/客上客)樂及偏聲(偏舞/六代)¶
(之樂一日諸/大夫偏釋)鄭厲公見&KR0593;叔(厲公鄭莊公之子厲公突也/&KR0593;叔王卿士&KR0593;公林父也)¶
<pb:KR3k0012_SBCK_569-6b>¶
曰吾聞之司冦行戮君爲之不舉(不舉/樂也)而况敢樂禍乎今¶
吾聞子頽歌舞不思憂夫出王而代其位禍孰大焉臨禍¶
忘憂是謂樂禍禍必及之盍納王乎&KR0593;叔許諾鄭伯將王¶
自圉門入&KR0593;叔自北門入(二門王/城門)殺子頽及五木夫王乃¶
入¶
禮記曰姦聲乱色不留聦明&KR0075;樂慝禮不接心術¶
又曰姦聲感人而逆氣應之逆氣成象而&KR0075;樂興焉¶
又曰作竒&KR0458;&KR0075;巧以蕩上心者殺無赦¶
又曰鄭音好濫&KR0075;志宋音燕女溺志衛音趍數煩志齊音¶
傲僻驕志此四者&KR0075;於色而害於德¶
論語曰&KR0086;紫之奪朱&KR0086;鄭聲之乱雅樂包曰鄭聲&KR0075;聲之¶
哀者¶
漢書曰王莽&KR0004;獻新樂於明堂太廟群臣始冠麟韋之弁¶
<pb:KR3k0012_SBCK_569-7a>¶
或聞其樂聲曰厲而哀非興國之聲也¶
宋書曰廢帝元徽五年太樂雅鄭共千有餘人後堂&KR0258;&KR0458;¶
不在其數¶
裴子野宋略日先王作樂崇德以格神人通天下之至和¶
節群生之流放故天子逹於士庶未曽去其樂而無非僻¶
之心及周道衰微日失其序亂俗先之以怨怒國亡從之¶
以哀思擾&KR0258;子女蕩恱&KR0075;志充庭廣奏則以魚龍靡漫爲¶
瓌瑋㑹同享覲則以吴趍楚舞爲妖妍纎羅霧縠侈其衣¶
踈金鏤玉砥其器在上班&KR0045;寵臣群下亦從風而靡王侯¶
將相歌妓填室鴻啇冨賈舞女成群競相誇大互有争奪¶
如恐不及莫爲禁令傷物敗俗莫不在此¶
隋書曰裴藴&KR0774;帝徴爲太常少卿&KR0004;髙祖不好聲妓遣牛¶
弘定樂非正聲清啇及孔部四舞之色皆罷遣從臣至是¶
<pb:KR3k0012_SBCK_569-7b>¶
揣知帝意奏括天下周齊梁陳樂家子弟皆爲樂戸其六品¶
巳下至於民庶有善音樂及倡優百戯者皆直太常是後¶
異&KR0458;&KR0075;聲咸萃樂府皆置&KR0054;士弟子逓相教傳増益樂人¶
至三萬餘¶
國語曰平公旣作新聲(新聲師㳙/新聽者也)¶
師曠曰公室其將卑乎君之萌兆衰矣樂以間山川之風¶
輝德於廣逺也(風/徳)以廣(風德者德各有風類也作樂/各象其德韶夏護武之謂也)風山¶
川以逺之(所樂以通山川之/風&KR0011;也逺其德也)風物以聽之修詩以詠之修¶
禮以節之夫德廣逺而有節是以逺服而迩不遷(迩/近)¶
&KR0003;苑曰子路鼓瑟有北都之聲孔子聞之曰信矣由之不¶
才也冉有侍孔子曰求來尓奚不謂由夫先王之制音也¶
奏中聲爲中節彼小人則不然執末以論夲務剛以爲基¶
故其音湫厲而微末以象殺伐之氣夫殺者乃亂亡之風¶
<pb:KR3k0012_SBCK_569-8a>¶
也冉有以告子路子路曰由之罪也後果不得其死焉¶
淮南子曰&KR0045;鄭衛之浩樂結激楚之遺風此齊人之所以¶
&KR0075;泳流&KR0698;¶
列女傳曰夏桀旣棄禮義&KR0075;於婦人求四方美人積之後¶
宫造爛漫之樂¶
吕氏春秋曰音樂之所由來逺矣故唯得道之人其可與¶
言樂乎亡國戮民非無樂也其樂不樂溺者非不&KR0015;也(溺/人)¶
(必&KR0015;雖/&KR0015;不樂)罪人非不歌也(當死強歌/歌不樂也)亂世之樂有似於此夫¶
樂有適心亦有過人之情欲壽而&KR0086;夭欲安而&KR0086;危欲榮¶
而&KR0086;辱欲逸而&KR0086;勞四欲得四&KR0086;除則心適矣¶
又曰楚之衰也作爲巫音髙誘注曰男曰鵛女曰巫華¶
桓譚新論曰夫不剪之室不如阿房之宫不琢之椽不如¶
磨龍石之桶玄酒不如蒼梧之醇控楬不如流鄭之樂¶
<pb:KR3k0012_SBCK_569-8b>¶
樂&KR0003;曰聲放散則政荒崔氏云由君上驕逸則萬物荒散¶
啇聲欹散邪官不理政壞刑罰不法而威令不行角聲憂¶
愁爲政虐民民怨故也民不安業猶君失政徴聲哀苦事¶
煩民勞君&KR0075;佚崔氏云由君邪民苦於役羽聲傾危則國¶
不安崖氏云賦徭重其民困財物匱¶
梁元帝纂要云古艶曲有北里靡靡激楚流風陽阿之曲¶
皆非正聲之樂也(流風亦日/結鳳也)¶
唐㑹要曰調露元年太子使樂工於東宫新作寳慶之曲¶
成命工者奏于太清觀始平縣令李嗣真謂道士劉槩輔¶
儼曰此樂宫啇不和君臣相阻之徴也角徴失位父子不¶
恊之兆也殺聲旣多哀調又苦&KR0002;國家無事太子受其咎¶
矣數月太子廢¶
又曰咸通中伶官李可乆善音律尤能轉喉爲新聲音辝¶
<pb:KR3k0012_SBCK_569-9a>¶
曲折聽者忘倦京師屠沽少年効之謂之拍彈時同昌公¶
主除䘮懿宗與郭淑妃悼念不巳可乆爲歎百年舞曲舞¶
人皆盛飾珠翠仍&KR0030;魚龍地衣以列之曲終樂闋珠翠覆¶
地詞語悽惻聞者流涕又常於安樂寺作菩薩蠻舞上益¶
憐之(可乆常爲子娶婦帝賜酒二銀鐏啓之乃金翠也時/宰相曹磪中尉西門季玄屢論之懿宗不納至僖宗)¶
(即位宰相崔彦昭/奏遂死於嶺表)¶
開元傳信記曰唐開元末年涼州進新曲上命諸王於便¶
殿觀之曲終諸王皆稱萬歳獨寕王不賀玄宗徴其故憲¶
曰此曲雖嘉臣有聞焉夫曲者始於宮散於啇武於角徴¶
羽莫不根柢囊括在於宫啇也臣見此曲宮離而少徴啇¶
亂而加&KR0064;夫宮者君也啇者臣也宮不勝則君躰卑啇有¶
餘則臣事僣臣恐異曰臣下有悖亂之事陛下有播越之¶
禍莫不兆於斯曲也洎禄山南犯玄宗西幸方明寕王審¶
<pb:KR3k0012_SBCK_569-9b>¶
音之妙也¶
大業記曰安公子是隋焬帝將幸江都宮中所撰時樂工¶
笛中吹此曲其父疾廢於卧内聞泫然流涕問其子何得¶
此曲對曰宮中新翻也謂其子曰宫者君也此曲雖在羽¶
調後有一宮聲徃而不返大駕東廵必不廻耳可託疾勿¶
去其精如此¶
太平御覽卷第五百六十九¶
<pb:KR3k0012_SBCK_569-10a>¶
