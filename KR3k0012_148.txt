# -*- mode: mandoku-view -*-
#+TITLE: 太平御覽
#+DATE: 2015-09-23 10:14:01
#+PROPERTY: LASTPB  <md:KR3k0012_SBCK_147-1a>
#+PROPERTY: JUAN 149

<md:KR3k0012_SBCK_147-11a>¶
<md:KR3k0012_SBCK_148-1a>¶
<pb:KR3k0012_WYG_148-1a>
欽定四庫全書
　太平御覽巻一百四十八¶
　　　　　　　　　　　　宋　李昉等　撰
　　皇親部十四¶
　　　太子三
　　　　太子三¶
崔豹古今注曰漢明帝為太子樂人作詩歌四章以讃¶
德一曰日重光二曰月重輪三曰星重輝四曰海重潤
<pb:KR3k0012_WYG_148-1b>
東觀漢記曰東海恭王疆光武皇帝長子也母郭氏建
武¶二年六月立為皇太子十七年十月郭后廢為中山
太后¶自郭后廢疆不自安因左右陳誠願備藩輔其十
九年¶六月疆廢為東海王二十八年十月就國食東海
魯國并¶二郡二十九縣租入倍儲王賞賜恩寵無倫比
多置虎賁旄¶頭宮殿設鍾簴之懸疆性聰達恭謙臨之
國比上書讓還¶東海十九縣上不許以疆章示公卿大¶
夫甚嘉歎之<md:KR3k0012_SBCK_148-1b>¶
<pb:KR3k0012_WYG_148-2a>
續漢書曰趙嘉為太尉中元二年上崩嘉受遺詔典録
喪¶禮新承王莽之亂國無舊典皇太子與諸王雜坐同
席尊¶卑無别嘉乃正色橫劔殿階扶下諸王以明尊卑¶
范曄後漢書曰孝順皇帝安帝之子母李氏為閻皇后
所¶害永寧元年立為皇太子延光三年安帝乳母王聖
大長¶秋江京中常侍樊豐譖太子乳母王男厨監邴吉
殺之¶太子數為歎息王聖等懼有後禍遂與豐京共搆
陷太子太¶子坐廢為濟陰王明年三月安帝崩北鄉侯
<pb:KR3k0012_WYG_148-2b>
立濟陰王以¶廢黜不能上殿親臨梓宮悲號不食内外
羣僚莫不哀之¶及北鄉侯薨車騎將軍閻顯及江京與
中常侍劉安陳達¶等白太后秘不發喪而更徵立諸國
王子乃閉宮門屯兵¶自守十一月丁巳京師及郡國十
六地震是夜中黃門孫¶程等十九人共斬江京劉安陳
達等迎濟陰王於德陽殿<md:KR3k0012_SBCK_148-2a>¶西鍾下即皇帝位年十一¶
魏志曰文帝為五官中郎將而臨淄侯植才名方盛黨
與¶有奪適之議文帝使人問賈詡以自固之術詡曰願
<pb:KR3k0012_WYG_148-3a>
將軍恢¶崇德度躬素士之業朝夕孜孜不違子道如此
而已文帝¶從之深自砥礪太祖嘗屛人問詡詡黙然不
對太祖曰與¶卿言而不答何也詡曰屬有思故不即對
耳太祖曰何思¶詡曰思袁本初劉景升父子也太祖大
笑於是太子遂定¶
魏畧曰太祖不立太子太子自疑是時有髙元昌者善
相¶人乃呼問之對曰其貴乃不可言因問壽幾何元昌
曰甚¶壽至四十當有小恙過是無憂後無幾而立太子
<pb:KR3k0012_WYG_148-3b>
也¶
世説曰辛毗女憲英適太常羊耽外孫夏侯湛為其傳
曰¶憲英聰明有才鑒初文帝與陳思王争為太子既而
文帝¶得立抱毗頸而告之曰辛君知我喜不毗以告憲
憲歎曰<md:KR3k0012_SBCK_148-2b>¶太子代君主宗廟社稷也代君不可以不慼主
國不可以¶不懼宜慼而喜何以能乆魏其不昌乎¶
魏志曰明帝文帝太子也生而太祖愛之常令在左右¶
魏書曰明帝生數歲而有岐嶷之姿武帝異之曰我基
<pb:KR3k0012_WYG_148-4a>
於¶爾三世矣毎朝燕會同與侍中近臣並列帷幄好學
多識¶特留意於法理¶
魏畧曰文帝以郭后無子詔使子明帝帝以母不以道
終¶意甚不平後不獲已乃敬事郭后旦夕因長御問起
居郭¶后亦自以無子遂加慈愛文帝始以帝不恱有意
欲以他¶姬子京兆王為嗣故不拜太子¶
魏末傳曰明帝嘗從文帝獵見子母鹿文帝射殺鹿母
使帝¶射鹿子帝不從曰陛下殺其母臣不忍復射其子
<pb:KR3k0012_WYG_148-4b>
因涕泣¶文帝即放弓箭以此深奇之而建樹之意定也<md:KR3k0012_SBCK_148-3a>¶王隱晉書曰武皇帝寛仁厚德深沉有智量風度容貌
綽¶如也景元中為撫軍咸熙元年晉國初開立為世子
遷撫¶軍大將軍開府副使相國二年立為太子¶
又曰惠帝為太子時上素知太子闇弱後必亂國然不
能¶擇才乃遣荀朂和嶠徃觀之朂還盛稱太子德更進
茂不同西宮之時也¶嶠答詔稱臣以為太子如故不見
更勝此自陛下家事非¶臣所盡知也於是天下貴嶠而
<pb:KR3k0012_WYG_148-5a>
賤朂矣¶
又曰愍懷太子名遹(音/聿)字熙祖少聰慧武帝愛之六七
歲¶¶帝夜望火太子牽上衣裾使入闇中上問其故太子
對¶以暮夜倉卒宜備非常不當近火光令人照見也又
嘗見¶官養猪肥大不常復問上何不殺以賜左右而乆
費五穀¶上即烹之由是益竒之常稱以為似宣皇帝亦
以東宫無¶嫡有託後之意太康十年詔曰遹既長且仁
可令以遹為<md:KR3k0012_SBCK_148-3b>¶廣陵王以廣陵臨淮為封國邑五萬户及
<pb:KR3k0012_WYG_148-5b>
世祖崩惠帝即¶位立為皇太子詔曰遹尚幼蒙今出上
東宫雖當賴師傅¶羣賢之訓其逰處左右宜得正人使
共周旋能相長益者¶太保衞瓘息庭司空司馬泰息
略太子太傅楊濟息毖(音/祕)¶太子少師裴楷息憲太子少
傅張華息禕尚書令華廙(音/翼)¶息恒並以道義之門有不
肅之訓其令此六人更共往來¶其後太子好卑居小馬
小牛令左右騎斷羇勒使墮地¶又令人屠肉己自分齊
手揣輕重斤兩不差云其母本屠¶家女也頗好遊宴或
<pb:KR3k0012_WYG_148-6a>
闕朝侍稍失儲副望賈后無子妬害¶滋甚九年正月月
暈赤黃數重三月十八日滎陽河南潁¶川繁霜殺桑及
桃李杏花尉氏雨血有聲若牛出許昌城¶夏桑生於東
宫西廂日長尺餘數日枯日中若飛燕者積¶數月漢中
平中亦有此變皆為太子也賈后作擷字髻太<md:KR3k0012_SBCK_148-4a>¶子見擷
之象也是時謡曰宫東馬子莫聾空前至臘月纒¶汝&KR1058;
十一月天連日大風發屋折樹十二月二十八日后遣¶
宫婢齎書與太子云陛下昨夜不快可入朝太子如令
<pb:KR3k0012_WYG_148-6b>
詣朝聽詔二十九日入朝賈后不見使婢陳儛賜棗酒
強¶使飲辭不見聽太子醉賈后誣奏太子有悖書廢徙
金墉¶城以千兵防送幽于許昌宫之别坊賈后與賈謐
謀早害¶太子以絶民望三月十四日矯詔使小黃門孫
慮害太子¶賈后表以廣陵王禮𦵏之趙王倫誅賈謐廢賈
后帝乃使持¶節兼司空衞尉伊䇿故皇太子曰嗚呼少
負岐嶷之質荷¶先帝殊異之寵大啓土宇奄有淮陵朕
奉遵遺㫖建爾儲¶副以光顯我祖宗祇爾德行以從保
<pb:KR3k0012_WYG_148-7a>
傅事親孝敬禮無遺¶者而朕昧於㓙搆致爾於非命之
禍俾申生孝己復見於¶今賴宰相賢明人神憤怨用啟朕心
討厥有罪咸伏其辜何補<md:KR3k0012_SBCK_148-4b>¶於荼毒寃魂酷痛哉是用忉
怛悼恨震動於五内今追復¶皇太子喪禮備制反葬京
畿祀以太牢魂而有靈尚獲爾¶心¶
文士傳曰賈謐與愍懷太子博争道成都王厲聲曰皇
帝太¶子國之儲君賈長淵何得無禮¶
晉書曰明帝元皇帝長子也幼而聰哲為元帝所寵異
<pb:KR3k0012_WYG_148-7b>
年¶數歲常坐置膝上屬長安使來因問帝曰汝謂日與
長安¶孰遠對曰不聞人從日邊來居然可知也元帝異
之明日¶宴羣僚又問之對曰日近元帝失色曰何乃間
昨者之言¶對曰舉目見日不見長安由是益竒之及帝
即尊號立為¶皇太子¶
何法盛晉中興書曰肅祖中宗長子也建武元年中宗
為¶晉王拜王太子及踐尊號為皇太子册曰於戯朕承
天緒忝<md:KR3k0012_SBCK_148-5a>¶繼祖宗之洪基君臨於萬邦戰戰兢兢若涉淵水
<pb:KR3k0012_WYG_148-8a>
未有攸¶濟自古聖王敷宅四海莫不建立元子本枝百
世今稽古¶授爾於儲宫以陪貳於朕躬欽哉爾其克念
乃祖日新厥¶德何逺非佞何親非賢欽翼師傅以丕崇
大化可不慎歟¶爾其敬之¶
又曰孝宗穆皇帝諱&KR1334;康帝子也建元二年康帝疾篤
左¶光禄大夫令司徒謨尚書令恢等上疏曰臣聞皇羲
𤣥邈¶五帝攸往淳風澆散三王傳嗣欲令國有常居民
有定奉¶關諸盛衰不易之道也伏惟皇子天挺竒表隆
<pb:KR3k0012_WYG_148-8b>
準豐下岐¶嶷之姿彰於始年大成之風顯於期月宜建
立儲宫允副¶民望請下太史擇吉日告宗廟備禮奉行
奏可¶
後魏書曰太宗明元皇帝道武之長子初帝母既賜死
太¶祖乃召帝告曰昔漢武帝將立其子而殺其母不令
婦人<md:KR3k0012_SBCK_148-5b>¶後與國政使外家無亂汝當繼統吾故遠同漢武
為長乆¶之計帝素純於孝哀泣不能自勝太祖怒召之
帝欲入左右¶曰孝子事父小杖則受大杖避之今陛下
<pb:KR3k0012_WYG_148-9a>
怒盛入或不測¶陷帝於不義不如且出待和解而進不
晚也帝從之乃逰¶行於外及元紹之逆也帝還而誅之
天賜六年即皇帝位¶
又曰景穆皇帝太武皇帝之長子也母曰賀夫人延和
元¶年立為皇太子時年五歲明惠强識聞則不忘及長
好讀¶經史皆通大義太武甚竒之初太武之伐河西李
順等咸¶言姑臧無水草不可行太子有疑色及車駕至
姑臧乃詔¶太子曰姑臧城東西門外涌泉於城其大如
<pb:KR3k0012_WYG_148-9b>
河澤草茂¶盛可供大軍數萬人之多言者亦可惡也太
子謂言者曰為¶人臣不實若此豈是忠乎吾初聞有疑
但帝決行耳幾誤¶人大事言者復何面見帝也正平元
年六月薨於東宫<md:KR3k0012_SBCK_148-6a>¶時年二十四賜諡曰景穆皇太子髙
宗即位追尊為景穆¶皇帝廟號恭宗¶
又曰世宗宣武皇帝孝文皇帝第二子也母曰髙夫人
初¶夢為日所逐避於牀下日化為龍繞己數匝遂有娠
生帝¶於平城宫二十一年立為皇太子
<pb:KR3k0012_WYG_148-10a>
又曰肅宗孝明帝諱詡世宗第二子也延昌元年立為
皇¶太子二年世宗幸東宫召崔光與黄門甄琛廣陽王
肅等¶並賜坐詔光曰卿是朕西臺大臣當令為太子師
傅光起¶拜固辭詔不許即命肅宗出從者十餘人勅以
光為傅之意¶令肅宗拜光光又拜辭又不當受太子拜
復不蒙許肅宗遂¶南面再拜詹事王顯啟請從太子拜
於是宫臣畢拜光北¶面立不敢答拜唯西面拜謝而出¶
又曰廢太子生而母死文明太后撫視之常置左右詔
<pb:KR3k0012_WYG_148-10b>
曰<md:KR3k0012_SBCK_148-6b>¶昔塗山有育美名列於夏典任姒作配往跡顯於周
書故¶能緝熙丕緒祚延八百自元子誕育於今四載而
名表未¶孚於四方茂實未昭於朝掖非所以憲章遠猷
允光禮度¶者也太皇太后親發明㫖為之立名依德協
義名恂字元¶道國祚永隆儲貳有寄無窮之兆於是而
始乃大赦天下¶太和十七年七月癸丑立恂為皇太子
髙祖毎歲征幸常¶留守恂不好書學體貌肥大深忌河
洛暑熱意毎追樂北¶方庶子髙道恱數苦諫恂甚銜之
<pb:KR3k0012_WYG_148-11a>
乃刃道悅於禁中髙祖¶引羣臣於清徽堂議廢之為庶
人置之河陽後謀逆賜死¶
梁書曰天監十四年正月朔旦帝臨軒冠太子於太極
殿¶舊制太子著遠逰冠金蟬翠緌纓至是詔加金博山¶
又曰昭明太子母丁貴嬪有疾太子還永福省侍疾衣
不¶解帶及薨歩從喪還宫至殯水漿不入口毎哭慟絶
武帝<md:KR3k0012_SBCK_148-7a>¶令中書舍人顧協宣㫖曰毁不滅性聖人之制不
勝喪比¶於不孝有我在那得自毁如此可即強進飲粥
<pb:KR3k0012_WYG_148-11b>
太子奉勅¶乃進數合自是至葬日進麥粥一升武帝又
勅曰聞汝所¶進過少轉羸痩我比来更無病正為汝如
此胷中亦圯塞成¶疾應强加饘粥不使我還爾懸心雖
屢奉勸逼終喪日止¶一溢不嘗菜菓之味體素壯腰帶
十圍至是減削過半毎¶入朝士庶見者莫不下泣¶
又曰昭明太子性愛山水於園圃穿築更立亭館與朝
士¶名素髙者逰其中嘗泛舟後池番禺侯軌盛稱此中
宜奏女¶樂太子不答詠左思招隱詩云何必絲與竹山
<pb:KR3k0012_WYG_148-12a>
水有清音¶軌慙而止¶
又曰昭明太子好士愛文劉孝綽與陳郡殷芸吳郡陸
倕¶琅耶王筠彭城劉洽等同見禮待太子起樂賢堂<md:KR3k0012_SBCK_148-7b>¶後周書曰宣帝諱贇髙祖長子帝即位多過惡初帝之
在¶東宫也髙祖慮其不堪承嗣遇之甚嚴朝見進止與
諸臣¶無異雖隆寒甚暑亦不得休息性既嗜酒高祖遂
醪醴不¶許至東宫帝毎有過輒加捶扑嘗謂之曰古來
太子被廢¶者幾人餘兒豈不堪立邪於是遣東宫官屬
<pb:KR3k0012_WYG_148-12b>
録帝言語動¶作每月奏聞帝憚髙祖嚴矯情修飾以是
過惡遂不聞¶
隋書曰煬帝髙祖第二子母文獻獨孤皇后上美姿儀¶
少敏慧髙祖及后於諸子中特鍾愛髙祖幸上所居第
見¶樂器絃多斷絶又有塵埃若不用者以為不好聲色
之玩¶上尤自矯飾當時稱為仁孝及太子勇廢立為皇
太子¶
唐書曰李綱隋開皇末為太子洗馬皇太子勇嘗以歲
<pb:KR3k0012_WYG_148-13a>
首¶宴宫臣左庶子唐令則自請奏琵琶又歌武媚娘之
曲綱¶趨而出勇曰我欲為樂耳君勿多事及勇廢黜文
帝召東<md:KR3k0012_SBCK_148-8a>¶宫官屬切讓之無敢對者綱對曰今日之事乃
陛下之過¶非太子之罪也太子才非上品性是常人若
得賢明之士¶輔導之足堪繼嗣皇業方今多士盈朝當
擇賢居任奈何¶以絃歌鷹犬之才日在其側致令至此
乃陛下訓導不足¶豈太子之罪耶¶
隋書曰元德太子昭煬帝長子也生而高祖命飬宫中
<pb:KR3k0012_WYG_148-13b>
三¶歲時於𤣥武門弄石獅子高祖與文獻后至其所高
祖適¶患腰痛舉手憑后昭因避去如此者再三高祖歎
曰天生¶長者誰復教乎由是大竒之高祖嘗謂曰當為
爾娶婦昭¶應聲而泣高祖問其故對曰漢王未婚時恒
在至尊所一¶朝娶則便出外懼將違離是以啼耳上歎
其有至性特鍾¶愛焉煬帝即位便幸雒陽宫昭留守京
師大業元年帝遣¶使者立為皇太子<md:KR3k0012_SBCK_148-8b>¶唐書曰太宗文皇帝高祖第二子也母曰太穆皇后以
<pb:KR3k0012_WYG_148-14a>
隋¶開皇十八年生於武功之别館初在孕而語聲聞於
外后¶心異之將誕育后不之覺而太宗已生高祖受禪
拜尚書¶令進封秦王武德九年立為皇太子¶
又曰隱太子建成高祖長子也大業末高祖捕賊汾晉
令¶建成攜家屬寄於河東義旗建遣使密召之建成與
齊王¶元吉間行赴太原建成至高祖大喜拜左領大都
督封隴¶西郡公引兵略河西郡從平長安義寧元年冬
隋恭帝拜¶唐國世子開府置僚屬二年授撫軍大將軍
<pb:KR3k0012_WYG_148-14b>
東討元帥將¶兵十萬狥洛陽及還恭帝授尚書令武德
元年立為皇太¶子時太宗功業日盛建成與齊王元吉
潛謀作亂九年六¶月三日太宗密奏建成元吉淫亂後
宫因自陳曰臣於兄¶弟無絲毫所負今欲殺臣似為世
充建德報讐臣今枉死<md:KR3k0012_SBCK_148-9a>¶永違君親魂歸地下實亦恥見
諸賊高祖省之愕然報曰¶明日當勘問汝宜早叅四日
太宗將左右九人至𤣥武門¶自衞高祖已調召裴寂蕭
瑀竇延陳叔達封倫宇文士及顔¶師古等欲令窮覆其
<pb:KR3k0012_WYG_148-15a>
事建成元吉行至臨湖殿覺變即迴¶馬將東歸宫府太
宗隨而呼之元吉馬上張弓再三不彀¶太宗乃射之建
成應絃而斃¶
又曰高宗文皇帝太宗第九子也母曰文德順聖長孫
皇后¶貞觀二年生於東宫之麗正殿封晉王幼而岐嶷
端審寛¶仁孝友初授孝經太宗問曰此書中何言為善
對曰夫孝¶始於事親中於事君終於立身太宗大恱曰
行此足以事父¶兄為臣子矣太子承乾廢長孫無忌李
<pb:KR3k0012_WYG_148-15b>
勣等議立為皇太子¶
又曰太子承乾得罪太宗欲立晉王而限以非次惶惑
不¶決乃御兩儀殿羣臣盡出獨留長孫無忌及司空房
𤣥齡<md:KR3k0012_SBCK_148-9b>¶李勣謂曰我三子一弟所為如此我心無聊因自
投於牀¶抽佩刀以自刺無忌等驚懼争前扶抱取佩刀
以授晉王¶無忌等請太宗所欲報曰我欲晉王無忌曰
謹奉詔有¶異議者臣請斬之太宗謂王曰汝舅許汝也
汝宜拜謝¶晉王因下拜太宗太宗謂無忌等曰公等既
<pb:KR3k0012_WYG_148-16a>
符我意未知物論¶何如無忌曰晉王仁孝天下屬心乆
矣乞召問百僚必無¶異辭於是建立遂定¶
　
　
　
　
　
　
<pb:KR3k0012_WYG_148-16b>
　
　
　
　
　
　
　
　太平御覽巻一百四十八
