# -*- mode: mandoku-view -*-
#+TITLE: 太平御覽
#+DATE: 2015-09-23 10:14:01
#+PROPERTY: LASTPB  <md:KR3k0012_SBCK_128-1a>
#+PROPERTY: JUAN 131

¶
<md:KR3k0012_SBCK_130-1a>¶
<pb:KR3k0012_WYG_130-1a>
欽定四庫全書
　太平御覽卷一百三十¶
　　　　　　　　　　　　宋　李昉等　撰
　　偏霸部十四¶
　　　北齊髙歡¶　　　　高澄¶
　　　髙洋¶
　　　　高歡¶
北齊書曰高祖神武皇帝姓高氏諱歡字賀六渾渤海
<pb:KR3k0012_WYG_130-1b>
蓚¶人也六世祖隱晉𤣥菟太守皇考樹性通率不事家
業住¶居白道南數有赤光紫氣之異隣人以為怪勸徙
居以避¶之皇考曰安知非吉居之自若及神武生而皇
妣韓氏殂¶養於同産姊婿鎮獄隊尉景家神武既累世
北邊故習其¶俗遂同鮮卑長而深沈有大度輕財重士
為豪俠所宗目¶有精光長頭高顴齒白如玉少有人傑
表家貧及聘武<md:KR3k0012_SBCK_130-1b>¶明皇后始有馬得給鎮為隊主鎮將遼
西段長常竒神武貌謂曰君¶有康濟之才終不徒然便
<pb:KR3k0012_WYG_130-2a>
以子孫為託神武自隊主轉為¶¶函使嘗乗驛過建興雲
霧晝晦雷聲隨之半日乃絶若¶有神應者每行道路往
來無風塵之色又嘗夢履衆星而¶行覺而内喜為函使
六年毎至洛陽給令史麻祥使祥嘗¶以肉啗神武神武
性不立食坐而進之祥以為慢已笞神¶武四十及自洛
陽還傾産以結客親故怪問之答曰吾至¶洛陽宿衞羽
林相率焚領軍張彞宅朝廷懼其亂而不問¶為政若此
事可知也財物豈可常守邪自是乃有澄清天下之¶志
<pb:KR3k0012_WYG_130-2b>
與懐朔省事雲中司馬子如及秀容人劉貴中山人賈¶
顯智為奔走之友懐朔户曹史孫騰外兵史侯景亦相
友¶結孝昌元年歸爾朱榮先是劉貴事榮盛言神武¶英
毅至是始得見以憔悴故未之竒也貴乃為神武更衣復
求<md:KR3k0012_SBCK_130-2a>¶見焉因隨榮之廐廐有惡馬榮命翦之神武乃不加
羈絆而¶翦竟不蹄齧已而起曰御惡人亦如此馬矣榮
遂坐神武¶於床下屏左右而訪時事神武曰聞公有馬
十二各色別¶為羣將此竟何用也榮曰但言爾意神武
<pb:KR3k0012_WYG_130-3a>
曰方今天子愚¶弱太后淫亂孽寵擅命朝政不行以明
公雄武乗時奮發討¶鄭儼徐紇而清帝側霸業可舉鞭
而成此賀六渾之意也¶榮大恱語自日中至夜半乃出
自是毎參軍謀既而榮以¶神武為親信都督於時魏明
帝銜鄭儼徐紇逼靈太后未¶敢制私使榮舉兵内向榮
以神武為前鋒至上黨明帝又¶私詔停之及帝暴崩榮
遂入洛因將簒位神武諫恐不聽¶請鑄像卜之鑄不成
乃止孝莊帝立以定䇿勲封銅鞮伯¶榮嘗問左右曰一
<pb:KR3k0012_WYG_130-3b>
日無我誰可主軍皆稱爾朱兆榮曰此¶正可統三千騎以
還堪代我主衆者惟賀六渾耳因誡兆曰<md:KR3k0012_SBCK_130-2b>¶爾非其匹終
當為其子穿鼻乃以神武為晉州刺史於是大¶聚斂因
劉貴貨榮下要人盡得其意時州庫角無故自鳴神¶武
異之無幾而孝莊誅榮及爾朱兆自晉陽將舉兵赴洛¶
召神武神武使長史孫騰辭以絳蜀汾胡欲反不可委
去兆恨焉¶騰復命神武曰兆舉兵犯上此大賊也吾不
能久事之自是¶始有圖兆計及兆入洛執莊帝以北神
<pb:KR3k0012_WYG_130-4a>
武聞之大驚又使¶孫騰偽賀兆因密覘孝莊所在將刼
以舉義不果乃以書喻¶之言不宜執天子以受惡名於
海内兆不納殺帝而與爾朱¶世隆等立長廣王曄改元
建明封神武為平陽郡公魏普泰¶元年二月神武自領
軍次信都高乾封隆之開門以待遂¶據冀州是月爾朱
度律廢元曄而立節閔帝欲羈縻神武¶三月乃白節閔
帝封神武為渤海王徴使入覲神武辭四¶月癸巳又加
授東道大行臺第一鎮人酋長龎蒼鷹自太<md:KR3k0012_SBCK_130-3a>¶原來奔神
<pb:KR3k0012_WYG_130-4b>
武以為行臺郎尋以為安州刺史神武自向山¶東養士
繕甲禁兵侵掠百姓歸心乃詐為書云爾朱兆將¶以六
鎮人配契胡為部曲衆皆愁怨又為并州符徴兵討步
落稽¶發萬人將遣之孫騰尉景為請留五日如此者再
神武親送之¶郊雪涕執别人皆號慟哭聲動地神武
乃喻之曰與汝俱失¶鄉客義同一家不意在上乃爾徴
召直向西已當死後軍¶期又當死配國人又當死奈何
衆曰唯有反耳神武曰反¶是急計須推一人為主衆願
<pb:KR3k0012_WYG_130-5a>
奉神武神武曰爾鄉里難制不¶見葛榮乎雖百萬衆無
刑法終自灰滅今以吾為主當與¶前異不得欺漢兒不
得犯軍令生死任吾則可不爾不能為¶取笑天下衆皆
頓顙死生唯命神武曰若不得已明日椎¶牛饗士喻以
討爾朱兆之意封隆之進曰千載一時普天¶幸甚神武
曰討賊大順也拯時大業也吾雖不武以死繼<md:KR3k0012_SBCK_130-3b>¶之何敢
讓焉六月庚子建義於信都乃抗表罪狀爾朱氏¶世隆
等秘表不通八月爾朱兆攻陷殷州李元忠來奔孫¶騰
<pb:KR3k0012_WYG_130-5b>
以為朝廷隔絶不權立天子則衆望無所係十月壬寅¶
奉章武王融子渤海太守朗為皇帝年號中興是為廢
帝¶十一月攻鄴相州刺史劉誕嬰城固守神武起土山
為地¶道往建大柱一時焚之城陷入地永熙元年正月
拔¶鄴城據之廢帝進神武大丞相柱國大將軍太師是
時青¶州建義大都督崔靈珍大都督耿翔皆遣使歸附
行汾州¶軍事劉貴棄城來降閏三月爾朱天光自長安
兆自并州度¶律自洛陽仲逺自東郡同㑹鄴衆號二十
<pb:KR3k0012_WYG_130-6a>
萬挾洹水而軍¶節閔以長孫承業為大行臺總督焉神
武令封隆之守¶鄴自出頓紫陌時馬不滿二千匹兵不
至三萬衆寡不敵¶乃於韓陵為圓陣連牛驢以塞歸道
於是將士皆有死志四<md:KR3k0012_SBCK_130-4a>¶面赴擊之爾朱兆責神武以背
已神武曰本戮力共輔¶王室今帝何在兆曰永安枉害
天柱我報讎耳神武曰我¶昔日親聞天柱計汝在户前
立豈得言不反耶且以君殺¶臣何報之有今日義絶矣
乃合戰大敗之四月斛斯椿執¶天光度律以送洛陽長
<pb:KR3k0012_WYG_130-6b>
孫承業遣都督賈顯智張歡入洛¶陽執世隆彦伯斬之
兆奔荆州仲逺奔梁州遂死焉時凶¶蠧既除朝廷慶恱
既而神武至洛陽廢節閔及中興主而¶立孝武孝武既
即位授神武大丞相天柱大將軍太師世¶襲定州刺史
増封并前十五萬户神武辭天柱減户五萬¶壬辰還鄴
魏帝餞於乾脯山執手而別七月壬寅神武帥¶師北伐
爾朱兆封隆之言侍中斛斯椿賀拔勝賈顯智等¶往事
爾朱普皆反噬今在京師寵任必搆成禍隙神武深以
<pb:KR3k0012_WYG_130-7a>
為然乃歸天光度律於京斬之遂自滏口入爾朱兆大<md:KR3k0012_SBCK_130-4b>¶掠晉陽北保秀容并州平神武以晉陽四塞乃建大丞
相¶府而定居焉爾朱兆既至秀容分兵守險出入冦掠
神武¶揚聲討之師出止者數四兆意怠神武揣其歳首
當宴㑹¶遣竇泰以精騎馳之一日一夜行三百里神武
以大軍繼¶之二年正月竇泰奄至爾朱兆庭軍人因宴
休惰忽見泰¶軍驚走追破之於赤洪嶺兆自縊神武親
臨厚塟之慕容¶紹宗以爾朱榮妻子及餘衆自保焉突
<pb:KR3k0012_WYG_130-7b>
城降神武以義故¶待之甚厚神武之入洛也爾朱仲逺
部下都督橋寧張子¶期自滑臺歸命神武以其助亂且
數反覆皆斬之斛斯椿¶由是内不自安乃與南陵王寳
炬及武衞將軍元毗魏光¶禄王思政搆神武於魏帝舍
人元士弼又奏神武受敕大¶不敬於是魏帝與神武有
隙矣天平元年六月魏帝下詔罪¶狀神武為北伐經營
神武亦勒馬宣告曰孤遇爾朱擅權<md:KR3k0012_SBCK_130-5a>¶舉大義於四海奉
戴主上義貫幽明横為斛斯椿讒搆以¶誠節為逆首昔
<pb:KR3k0012_WYG_130-8a>
晉趙鞅興晉陽之甲誅君側惡人今者南¶邁誅椿而已
以高昻為前鋒曰若用司空言豈有今日之¶舉司馬子
如答神武曰本欲立小者正為此耳魏帝徴兵¶關右召
賀拔勝赴行在所遣大行臺長孫承業大都督潁¶川王
斌之斛斯椿共鎮武牢七月魏帝躬率大衆屯河橋¶神
武至河北十餘里再遣人口申誠欵魏帝不報神武乃
引¶軍渡河魏帝問計於羣臣或云南依賀拔勝或云西
就關¶中或云守洛口死戰未決而王斌之與斛斯椿爭
<pb:KR3k0012_WYG_130-8b>
權不睦¶斌之棄椿徑還紿帝云神武兵至即日魏帝遜
於長安己¶酉神武入洛陽止於永寧寺八月神武以萬
機不可曠廢乃¶與百寮議以清河王亶為大司馬居尚
書下舍而承制決¶事焉神武尋至𢎞農遂西剋潼關九
月庚寅神武還至洛<md:KR3k0012_SBCK_130-5b>¶陽乃遣僧道榮奉表關中又不答
乃集百寮四門耆老議¶所推立以為自孝昌衰亂國統
中絶神主靡依昭穆失序¶遂立清河王世子善見議定
白清河王王曰天子無父茍¶使兒立不惜餘生乃立之
<pb:KR3k0012_WYG_130-9a>
是為孝靜帝魏於是始分為二神¶武以孝武既西恐逼
崤峽洛陽復在河外接近梁境如向¶晉陽形勢不能相
接乃議遷鄴護軍祖榮贊焉詔下三日車¶駕便發户三
十萬狼狽就道神武留洛陽部分事畢還晉¶陽自是軍
國政務皆歸相府二年正月魏帝褒詔以神武¶為相國
假黄鉞劒履上殿入朝不趨神武固辭四年十一月壬¶
辰神武西討自蒲津濟衆二十萬周文軍於沙苑神武
以¶地阨少却西人鼔噪而進軍大亂棄器甲十有八萬
<pb:KR3k0012_WYG_130-9b>
神武¶跨槖駞侯船以歸元象元年三月辛酉神武固請
解丞相¶魏帝許之四月庚寅神武朝於鄴壬辰還晉陽
興和元年<md:KR3k0012_SBCK_130-6a>¶七月丁丑魏帝進神武為相國録尚書事固
辭乃止十一月¶神武以新宫成朝於鄴魏帝與神武讌
射武定四年八月¶癸巳神武將西討自鄴㑹兵晉陽九
月神武圍玉壁¶西魏晉州刺史韋孝寛守玉壁頓軍五
旬城¶不拔死者七萬人聚為一冢有星墜於神武營衆
驢並鳴¶士皆讋懼神武有疾十一月庚子輿疾班師庚
<pb:KR3k0012_WYG_130-10a>
戌遣太原¶公洋鎮鄴辛亥徴世子澄至晉陽有惡鳥集
亭樹世子使¶斛律光射殺之己夘神武以無功表解都
督中外諸軍¶事魏帝優詔許焉是時西魏言神武中弩
神武聞之乃勉¶坐見諸貴使斛律金作勑勒歌神武自和
之哀感流涕侯景¶素輕世子嘗謂司馬子如曰王在吾
不敢有異王無吾不¶能與鮮卑小兒共事子如掩其口
至是世子為神武書召景¶景不至又聞<md:KR3k0012_SBCK_130-6b>¶神武病遂擁兵
自固神武謂世子曰我雖疾爾面更有餘憂¶色何也世
<pb:KR3k0012_WYG_130-10b>
子未對又問曰豈非憂侯景叛耶曰然神武曰¶景專制
河南十四年矣常有飛揚跋扈志顧我能養豈為¶汝駕
御也今四方未定勿遽發哀厙狄干鮮卑老公斛律¶金
勑勒老公並性遒直終不負汝可朱渾道元劉豐生¶逺
來投我必無異心賀拔焉過兒樸實無罪過潘樂和厚¶
汝兄弟當得其力韓軌少戅宜寛借之彭樂心腹難得
宜¶防護之少堪敵侯景者唯有慕容紹宗我故不貴之
留以與¶汝宜深加殊禮委以經略之事五年正月朔日
<pb:KR3k0012_WYG_130-11a>
蝕神武曰日¶蝕其為我耶死亦何恨庚午陳啟於魏帝
是日崩於晉陽¶時年五十二秘不發喪天保初追崇為
獻武帝廟號太祖¶
　　　　高澄¶
北齊書曰世祖文襄皇帝諱澄字子惠神武長子母曰
婁<md:KR3k0012_SBCK_130-7a>¶太后生而岐嶷神武異之魏中興元年立為渤海王
世子¶就杜詢講學敏悟過人詢甚嘆服二年加侍中開
府儀同三¶司尚孝靜帝妹馮翊長公主時年十三神情
<pb:KR3k0012_WYG_130-11b>
雋爽便若成人¶神武試問以時事得失辨析無不中理
自是軍國籌䇿皆預¶之天平元年加使持節尚書大行
臺并州刺史三年入輔朝¶政加領軍左右京畿大都督
時人雖聞器識猶以少年期之¶而機略嚴明事無凝滯
於是朝野振肅武定四年十一月神¶武西討不豫班師
文襄馳赴軍所侍衞還晉陽五年正月¶丙午神武薨七
月戊戌魏帝詔以文襄為使持節大丞相¶都督中外諸
軍録尚書事大行臺渤海王文襄啟辭願停¶王爵壬寅
<pb:KR3k0012_WYG_130-12a>
魏帝詔太原公洋攝理軍國遣中使敦喻八月¶戊辰文
襄啟申神武遺令請減國邑分封將督各有差辛¶未朝
於鄴固辭丞相魏帝詔曰既朝野攸慿安危所繫不<md:KR3k0012_SBCK_130-7b>¶得
令遂本懐須有權奪可復前大將軍餘如故七年五月
文¶襄帥師赴潁川六月尅之獲西魏大將軍王思政八
月文¶襄遇盜崩初梁將蘭欽子京見虜文襄以配廚欽
求贖之¶不許京與其黨六人謀作亂時京將進食文襄
却之謂人¶曰昨夜夢此奴殺我宜殺却京聞之置刃於
<pb:KR3k0012_WYG_130-12b>
盤下冒¶言進食文襄怒曰我未索食何遽來京揮刀曰
將殺汝文¶襄自投傷足入床下賊黨至去床遇殺時年
二十九追諡¶文襄皇帝¶
　　　　高洋¶
北齊書曰顯祖文宣皇帝諱洋字子進高祖第二子世
宗¶之母弟后初孕每夜有赤光照室后私嘗怪之初高
祖之¶歸爾朱榮時經危亂家徒壁立后與親姻相對共
憂寒餒¶帝時尚未能言欻然應曰得活太后及左右大
<pb:KR3k0012_WYG_130-13a>
驚而不敢言<md:KR3k0012_SBCK_130-8a>¶鱗身重踝不好戲弄深沈有大度晉陽曾
有沙門乍愚乍¶智時人不測呼為阿秃師帝曾與諸童
共見之厯問禄位¶至帝舉手再三指天而已口無所言
見者異之高祖嘗試¶觀諸子意識各使治亂絲帝獨拔
刀斬之曰亂者須斬高¶祖是之又各配兵四出而使甲
騎偽攻之世宗等怖撓帝¶乃勒衆與彭樂敵樂免胄言
情猶擒之以獻後從世宗行¶過遼陽山獨見天門開餘
人無見者内雖明敏外若不足¶世宗毎嗤之云此人亦
<pb:KR3k0012_WYG_130-13b>
得富貴相法亦何由可解唯高祖¶異之天平二年授驃
騎大將軍儀同三司武定元年加侍中¶五年授尚書令
中書監京畿大都督七年八月世宗遇害¶事出倉卒内
外震駭帝神色不變指麾部分自若臠斬羣¶賊而漆其
頭徐宣言曰奴反大將軍被傷無大苦也當時¶内外莫
不驚異焉乃赴晉陽親總庻政務從寛厚事有不<md:KR3k0012_SBCK_130-8b>¶便者
咸蠲省焉八年正月戊辰魏帝詔進帝位使持節丞¶相
都督中外諸軍録尚書事大行臺齊郡王食邑一萬户
<pb:KR3k0012_WYG_130-14a>
三月辛酉又進封齊王食邑十萬户自居晉陽寢室夜
有光¶如晝既為王夢人以筆㸃已額旦以告館客王曇
哲曰吾¶其退乎曇哲再拜賀曰王上加㸃便成主字乃
當進也夏五¶月辛亥帝如鄴甲寅進位相國總百揆加
九錫殊禮齊王¶如故魏帝遣兼太尉彭城王韶奉皇帝
璽綬禪位於帝¶戊午乃即皇帝位於南郊升壇柴燎告
天事畢還宫御¶太極前殿詔大赦天下改武定八年為
天保元年辛酉尊¶王太后為皇太后辛未遣大使於四
<pb:KR3k0012_WYG_130-14b>
方觀察風俗問民疾苦¶嚴勒長吏厲以廉平興利除害
務存安靜六月詔吉凶車¶服制度各為等差具立條式
使儉而獲中又詔冀州之渤¶海長樂二郡先帝始封之
國義旗初起之地并州之太原<md:KR3k0012_SBCK_130-9a>¶青州之齊郡霸業所在
王命是基君子有作貴不忘本也¶申恩宜洽蠲復田租
丁亥詔立王子殷為皇太子王后李氏¶為皇后八月詔
曰有能直言正諫不避罪辜謇謇若朱¶雲諤諤若周舍
開朕意沃朕心弼于一人利兼百姓者必當寵以¶榮禄
<pb:KR3k0012_WYG_130-15a>
待以不次又曰諸牧民之官須仰承尊意勸課農桑廣
收天¶地之利以備水旱之災庚寅詔曰朕以虚寡嗣𢎞
王業思¶所以贊揚盛績播之萬古雖史官執筆有聞無
墜猶恐緒¶言遺美時或未書在位王公文武大小降及
民庶爰至僧¶徒或親奉音旨或承傳旁說凡可載之文
籍悉宜條録封¶上冬十月己夘備法駕御金輅入晉陽
宫朝皇太后於内¶殿十一月周文帝率衆至陜城分騎
北渡至建州丙寅帝¶親戎出次城東周文帝聞帝軍嚴
<pb:KR3k0012_WYG_130-15b>
盛嘆曰高歡不死矣遂¶退四年征契丹帝親踰山嶺為
士卒先露頭袒身晝夜兼<md:KR3k0012_SBCK_130-9b>¶行千餘里唯食肉飲水壯氣
彌厲竟大破契丹獲畜十數萬頭七年秋自河西摠秦
戍築長城東至於海前後所築東西凡三千餘里六十
里一戍要害置州鎮凡二十五所八年春帝在城東馬
射勅京城婦女悉赴觀不赴者罪以軍法七日乃止初
於長城内築重城自庫洛拔而東四百餘里先是發丁
匠三十餘萬營¶三臺於鄴下因其舊基而髙博之大起
<pb:KR3k0012_WYG_130-16a>
宫室及遊豫園至是三臺成改銅爵曰金鳯金獸曰聖
應氷井曰崇光十一月甲午帝登三臺御乾象殿朝讌
羣臣并命賦詩以新宫成故也十年春正月甲寅帝如
遼陽甘露寺二月丙戌帝於甘露寺禪居深觀唯軍國
大政奏聞三月丙辰帝至自遼陽十月甲午帝暴崩於
晉陽宫還京師塟武寧陵諡曰文宣皇帝廟號髙祖武
平初又改廟號顯¶祖帝素沈敏有逺量初文襄崩秘不
發¶喪其後漸露魏帝竊謂左右曰大將軍殂此似是天
<pb:KR3k0012_WYG_130-16b>
意威¶權當歸王室矣及帝將幸晉陽親入辭謁於昭陽
殿從者¶千人居前持劒者十餘輩帝在殿下數十步立
而衛士升階¶已二百許皆攘袂扣刃若對嚴敵帝令主
者傳奏須詣晉¶陽言訖再拜而出魏帝失色目送帝曰
此人似不能見容¶吾不知死在何日洎受禪之後留心
政術御下肅清六七¶年以天下無事便留連飲宴通日
竟夜躬自鼓舞袒露¶形體傅粉塗黛乗駞牛驢不施鞍
勒親戚貴臣雜錯侍從¶徴集淫嫗分付從官親看無禮
<pb:KR3k0012_WYG_130-17a>
以為戲樂貴妃薛氏甚被¶愛寵忽憶其經與清河王岳
私通命支解之弄其髀以為琵<md:KR3k0012_SBCK_130-10a>¶琶已而對之流涕後又
以刀子劃楊愔腹崔季舒託俳¶優言曰老小公子惡戲
因掣刀子而去之又置愔於棺中¶載以轜車幾下釘者
數四發丁匠三十萬人營三臺於鄴構¶木髙二十七丈
兩棟相去二百餘步工匠危怯皆繋繩自防帝¶登脊疾
走無怖畏時復雅舞折旋中節傍人見者莫不寒¶心帝
沈湎日甚婁太后舉杖撃之曰如此父生如此兒帝¶曰
<pb:KR3k0012_WYG_130-17b>
天子母豈不知共婿眠時即當嫁老母與胡太后大怒¶
自此不復開顔帝免冠辭謝乃設席於地脫背就罰苦
請¶笞脚五十因此戒酒一旬還復如初又令飛黄頭與
諸國¶自金鳯臺各乗紙鴟以飛黄頭至紫陌乃墜於地
凡所殺¶害或支解或火燒或投水盖以萬數又誅元氏
或父母為¶主或身常貴盛皆斬於東市凡七百餘人悉
投屍漳水捕¶魚者多獲爪甲都下為之久不食魚<md:KR3k0012_SBCK_130-10b>¶先是¶¶¶¶¶¶¶¶
帝問㤗山道士曰吾得幾年為天子答曰得三十¶年帝
<pb:KR3k0012_WYG_130-18a>
曰十年十月十日得非三十也吾甚畏之過此無慮<md:KR3k0012_SBCK_130-11a>¶人
生有死又何致惜但憐兒道尚幼人將奪之耳帝及期¶
而崩年三十一¶
　
　
　
　
　
<pb:KR3k0012_WYG_130-18b>
　
　
　
　
　
　
　
　太平御覽卷一百三十
