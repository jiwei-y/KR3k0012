# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:05.639747
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 130
#+PROPERTY: FILE SB11n0727-130太平御覽-卷之一百三十.
<pb:KR3k0012_SBCK_130-1a>¶
太平御覽卷第一百三十¶
　偏霸部十四¶
　　北齊髙歡¶
　　　　髙澄¶
　　　　髙洋¶
　　　　　髙歡¶
北齊書曰髙祖神武皇帝姓髙氏諱歡字賀六渾㴾海蓨¶
人也六丗祖隱晉玄菟太守皇考樹性通率不事家業住¶
居白道南數有赤光紫氣之異隣人以爲怪勸徙居以避¶
之皇考曰安知非&KR0123;居之自若及神武生而皇妣韓氏殂¶
飬於同産姊婿鎮嶽隊尉景家神武旣累丗北邊故習其¶
俗遂同鮮卑長而深沉有大度輕財重士爲豪俠所宗目¶
有精光長頭髙權齒白如玉少有人傑素家貧及娉武¶
<pb:KR3k0012_SBCK_130-1b>¶
明皇后始有馬得給鎮將遼西叚長常竒神武貌謂曰君¶
有康濟之才終不徒然便以子孫爲託神武自隊主轉輪¶
爲函使嘗乗驛過建興雲霧晝晦雷聲隨之半日乃絶&KR0002;¶
有神應者毎行道路徃來無風塵之色又嘗夢履衆星而¶
行&KR0116;而内喜爲函使六年毎至洛陽給令史麻祥使祥嘗¶
以肉㗖神武神武性不立食㘴而進之祥以爲慢巳笞神¶
武四十及自洛陽還傾産以結客親故恠問之荅曰吾至¶
洛陽𪧐衛羽林相率焚領軍張彛宅朝廷懼其亂而不問¶
爲政&KR0002;此事可知也財物豈可常守耶自是乃有澄清天下之¶
志與懷朔省事雲中司馬子如及秀容人劉貴中山人賈¶
顯智爲奔走之友懷朔户曹史孫騰外兵史侯景亦相友¶
結孝昌元年歸尓朱榮於秀容先是劉貴事榮盛言神武¶
羙至是始得見以憔悴故未之竒也貴乃爲神武更衣復求¶
<pb:KR3k0012_SBCK_130-2a>¶
見焉因隨榮之廐廐有惡馬榮命剪之神武乃不加羈絆而¶
剪竟不蹄齧巳而起曰御惡人亦如此馬矣榮遂㘴神武¶
於床下屏左右而訪時事神武曰聞公有馬十二谷色别¶
爲群將此竟何用也榮曰但言尓意神武曰方今天子愚¶
弱太后&KR0075;亂孽寵擅命朝政不行以明公雄武乗時奮發討¶
鄭儼徐紇而清帝側霸業可舉鞭而成此賀六渾之意也¶
榮大恱語自日中至夜半乃出自是毎參軍謀旣而榮以¶
神武爲親信都督于時魏明帝銜鄭儼徐紇逼靈太后未¶
敢制私使榮舉兵内向榮以神武爲前鋒至上黨明帝又¶
私詔停之及帝暴崩榮遂入洛邑將簒位神武諌恐不聽¶
請鑄像卜之鑄不成乃止孝莊帝立以定䇿勲封銅鞮伯¶
榮嘗問左右曰一日無我誰可主軍皆稱尓朱兆榮曰此¶
正可統三千&KR0016;以還堪代我主衆者唯賀六渾耳因誡兆曰¶
<pb:KR3k0012_SBCK_130-2b>¶
尓非其匹終當爲其子穿鼻乃以神武爲晉州刺史於是大¶
聚斂因劉貴貨榮下要人盡得其意州庫角無故自鳴神¶
武異之無幾而孝莊誅榮及尓朱兆自晉陽將舉兵赴洛¶
召神武使長史孫騰辭以蜀汾胡欲反不可委去兆恨焉¶
騰命神武曰兆舉兵犯上此大賊也吾不能乆事之自是¶
始有圗兆計及兆入洛執莊帝以北神武聞之大驚又使¶
孫騰僞賀兆因密覘孝莊所在將刧以舉義不果乃以書喻¶
之言不冝執天子以受惡名於海内兆不納殺帝而與尓朱¶
丗隆等立長廣王曄改元建明封神武爲平陽郡公魏普泰¶
元年二月神武自領軍次信都髙乾封隆之開門以待遂¶
據冀州是月尓朱度律廢元曄而立節閔帝欲羈縻神武¶
三月乃白節閔帝封神武爲勃海王徴使入覲神武辭四¶
月癸巳又加授東道大行臺第一鎭人酋長龐蒼鷹自太¶
<pb:KR3k0012_SBCK_130-3a>¶
原來奔神武以爲行臺郎㝷以爲安州刺史神武自向山¶
東飬士繕甲禁兵侵掠百姓歸心乃詐爲書云尓朱兆將¶
以六鎮人配契胡爲部曲衆皆愁爲并州符徴兵討歩落稽¶
發萬人將遣之孫騰尉景爲請留如此者再神武親送之¶
郊雪涕執别人號慟&KR0152;聲動地神武乃喻之曰與尓俱失¶
郷客義同一家不意在上乃尓徴召直向西巳當死後軍¶
期又當死配國人又當死柰何衆曰唯有反耳神武曰反¶
急計湏推一人爲主衆願奉神武神武曰尓郷里難制不¶
見葛榮乎雖百萬衆無刑法終自灰滅今以吾爲主當與¶
前異不得欺漢兒不得犯軍令生死任吾則可不尓不能爲¶
取𥬇天下衆皆頓顙死生唯命神武曰&KR0002;不得巳明日推¶
牛饗士喻以討尓朱兆之意封隆之進曰千載一時普天¶
幸甚神武曰討賊大順也極時大業也吾雖不武以死繼¶
<pb:KR3k0012_SBCK_130-3b>¶
之何敢讓焉六月庚子建義於信都乃抗表罪狀尓朱氏¶
丗隆等祕表不通八月尓朱兆攻䧟殷州李元忠來奔孫¶
騰以爲朝廷隔絶不權立天子則衆望無所係十月壬寅¶
奉章武王融子渤海太守㓪爲皇帝年號中興是爲廢帝¶
十一月攻鄴相州刺史劉誕嬰城固守神武起土山爲地¶
道往往建大柱一時焚之城䧟入地永熈元年正月壬午拔¶
鄴城據之廢帝進神武大丞相柱國大將軍太師是時青¶
州建義大都督崔靈珍大都督耿翔皆遣使歸附行汾州¶
事劉貴弃城來降閏三月尓朱天光自長安兆自并州度¶
律自洛陽仲逺自東郡同㑹鄴衆號二十萬挾洹水而軍¶
節閔以長孫承業爲大行臺揔督焉神武令封隆之守¶
鄴自岀頓紫陌時馬不满二千歩兵不至三萬衆寡不敵¶
乃於韓陵爲圎陣連牛驢以塞歸道於是將士皆爲死志四¶
<pb:KR3k0012_SBCK_130-4a>¶
面合擊之尓朱兆責神武以背巳神武曰夲勠力者共輔¶
王室今帝何在兆曰永安枉害天柱我報讎耳神武曰我¶
昔日親聞天柱計汝在户前立豈得言不反耶且以君殺¶
臣何報之有今日義絶矣乃合戰大敗之四月斛斯椿執¶
天光度律以送洛陽長孫承業遣都督賈顯智張歡入洛¶
陽執丗隆彦伯斬之兆奔并州仲逺奔梁州遂死焉時兇¶
蠧旣除朝廷慶恱旣而神武至洛陽廢節閔及中興主而¶
立孝武孝武旣即位授神武大丞相天柱大將軍太師丗¶
襲定州刺史増封并前十五萬户神武辭天柱減户五萬¶
壬辰還鄴魏帝餞于乾脯山執手而別七月壬寅神武帥¶
師北伐尓朱兆封隆之言侍中斛斯摏賀拔勝賈顯智等¶
徃事尓朱普皆反噬今在京師寵任必構禍𨻶神武深以¶
爲然乃歸天光度律於京師斬之遂自&KR0493;口入尓朱兆大¶
<pb:KR3k0012_SBCK_130-4b>¶
掠晉陽北保秀容并州平神武以晉陽四塞乃建大丞相¶
府而定居焉尓朱兆旣至秀容分兵守險出入冦抄神武¶
&KR0045;聲討之師出止者數四兆意怠神武揣其歳首當宴㑹¶
遣竇泰以精&KR0016;馳之一日一夜行三百里神武以大軍繼¶
之二年正月竇泰&KR0853;至尓朱兆庭軍人因宴休惰忽見泰¶
軍驚走追破之於赤洪嶺兆自縊神武親臨厚葬之慕容¶
紹宗以尓朱榮妻子及餘衆自保焉突城降神武以義故¶
待之甚厚神武之入洛也尓朱仲逺部下都督橋寧張子¶
期自滑臺歸命神武以其助亂且數反覆皆斬之斛斯椿¶
由是内不自安乃與南陵王寳炬及武衛將軍元毗魏光¶
王思政搆神武於魏帝帝舎人元士弼又奏神武受敕大¶
不敬於是魏帝與神武𨻶矣天平元年正月魏帝下詔罪¶
狀神武爲北伐經營神武亦勒馬宣告曰孤遇尓朱擅權¶
<pb:KR3k0012_SBCK_130-5a>¶
舉大義於四海奉戴主上義貫幽明撗爲斛斯椿䜛構以¶
誠節爲逆首昔晉趙鞅興晉陽之甲誅君側惡人今者南¶
邁誅椿而巳以髙昻爲前鋒曰&KR0002;用司空言豈有今日之¶
舉司馬子如荅神武曰夲欲立小者正爲此耳魏帝徴兵¶
𨵿石召賀抜勝赴行在所遣大行臺長孫承業大都督頴¶
川王斌之斛斯椿共鎭武牢七月魏帝躬率大衆屯河橋¶
神武至河北十餘里再遣口申誠&KR0323;魏帝不報神武乃引¶
軍渡河魏帝問計於群臣或云南依賀拔勝或云西就𨵿¶
中或云守洛口死戰未决而元斌之與斛斯椿爭權不睦¶
斌之弃椿徑還給帝云神武兵至即日魏帝遜位於長安巳¶
酉神武入洛陽止於永寧寺八月神武以萬機不可曠廢乃¶
與百僚議以清河王亶爲大司馬居尚書下舎而承制决¶
事焉神武尋至弘農遂西尅潼𨵿九月庚寅神武還至洛¶
<pb:KR3k0012_SBCK_130-5b>¶
陽乃遣僧道榮奉表𨵿中又不荅乃集百僚沙門𦒿老議¶
所推立以爲自孝昌衰亂國統中絶神主靡依昭穆夫序¶
遂議立清河王丗子善見議定白清河王王曰天子無父苟¶
使兒立不惜餘生乃立之是爲孝靜帝魏於是始分爲二神¶
武以孝武旣西恐逼崤陜洛陽復在河外接近梁境如向¶
晉陽形勢不能相接議遷鄴護軍祖營賛焉詔下三日車¶
駕便發户四十萬狼狽就道神武留洛陽部分事畢還晉¶
陽自是軍國政務皆歸相府二年正月魏帝褒詔以神武¶
爲相國假黄龯劒履上殿入朝不趨神武固辭四年十一月壬¶
辰神武西討自蒲津濟衆二十萬周文軍於沙𫟍神武以¶
地阨少却西人鼓噪而進軍大亂弃器甲十有八萬神武¶
跨橐駞候船以歸元象元年三月辛酉神武固請解丞相¶
魏帝許之四月庚寅神武朝于鄴壬辰還晉陽興和元年¶
<pb:KR3k0012_SBCK_130-6a>¶
七月丁丑魏帝進神武爲相國録尚書事固讓乃止十一月¶
神武以新宫成朝於鄴魏帝與神武讌射武定四年八月¶
癸巳神武將西征自鄴㑹兵晉陽九月神武圍王壁以挑¶
西師不敢應西魏晉州刺史韋孝寛守王壁頓軍五旬城¶
不拔死者七萬人聚爲一冢有星墜於神武營衆驢並鳴¶
士皆讋懼神武有疾十一月庚子輿疾班師庚戍遣太原¶
公洋鎭鄴辛亥徴丗子澄至晉陽有惡鳥集亭樹丗子使¶
斛斯律光射殺之巳卯神武以無功表解都督中外諸軍¶
事魏帝優詔許焉是時西魏言神武中弩神武聞之乃勉¶
坐見諸貴使斛律金勑勤歌神武自和之哀感流涕侯景¶
素輕丗子嘗謂司馬子如曰王在吾不敢有異王無吾不¶
能與鮮卑小兒共事子如掩其口至是丗子爲神武書召景¶
景先與神武約得書書微㸃乃來書至無㸃景不至又聞¶
<pb:KR3k0012_SBCK_130-6b>¶
神武疾遂擁兵自固神武謂丗子曰我雖疾尓靣更有餘憂¶
色何也丗子未對又問曰豈非憂侯景叛耶曰然神武曰¶
景專制河南十四年矣常有飛&KR0045;跋扈志頋我能飬豈爲¶
汝駕御也今四方未定勿遽發哀庫狄干鮮卑老公斛律¶
金勑勤老公並性純道直終不&KR0018;汝可朱渾道元劉豊生¶
逺來投我必無異心賀拔焉過兒樸實無罪過潘樂和厚¶
汝兄弟當得其力韓&KR0100;少戅宜寛借之彭樂心腹難得宜¶
防護之少堪敵侯景者唯有慕容紹宗我故不貴之留以與¶
汝冝深加殊禮委以經略之事五年正月朔日蝕神武曰日¶
蝕其爲我耶死亦何恨景午陳啓於魏帝是日崩於晉陽¶
時年五十二祕不發喪天保&KR0004;追崇爲獻武帝廟號太祖¶
　　　　　髙澄¶
北齊書曰丗祖文襄皇帝諱澄字子惠神武長子也母曰婁¶
<pb:KR3k0012_SBCK_130-7a>¶
太后生而&KR0302;嶷神武異之魏中興元年立爲渤海王丗子¶
就杜詢講學敏悟過人詢甚歎服二年加侍中開府儀同三¶
司尚孝靜帝妹馮翊長公主時年十三神情儁爽便&KR0002;成人¶
䄂武試問以時事得失辯析無不中理自是軍國籌䇿皆預¶
之天平元年加使持節尚書令大行臺并州刺史三年入輔朝¶
政加領軍左右京畿大都督時人雖聞器識猶以少年期之¶
而機略嚴明事無凝滯於是朝野振肅武定四年十一月神¶
武西討不豫班師文襄馳赴軍所侍衛還晉陽五年正月¶
丙午神武崩七月戊戍魏帝詔以文襄爲使持節大丞相¶
都督中外諸軍録尚書事大行臺㴾海王文襄啓辭願停¶
王爵壬寅魏帝詔太原公洋攝理軍國遣中使敦喻八月¶
戊辰文襄啓申神武遺令請減國邑分封將督各有差辛¶
未朝于鄴固辭丞相魏帝詔曰旣朝野攸慿安危所繫不¶
<pb:KR3k0012_SBCK_130-7b>¶
得令遂夲懷須有權奪可復前大將軍餘如故七年五月文¶
襄帥師赴頴川六月尅之獲西魏大將王思政等八月文¶
襄遇盗崩&KR0004;梁將蘭欽子京見虜文襄以配厨欽求贖之¶
不許京與其黨六人謀作亂時京將進食文襄却之謂人¶
曰昨夜夢此奴殺我又曰急殺却京聞之寘刃於盤下冒¶
言進食文襄怒曰我未索食何遽來京揮刀曰將殺汝文¶
襄自投傷足入床下賊黨至去床遇弑時年二十九追謚¶
文襄皇帝¶
　　　　　髙洋¶
北齊書曰顯祖文宣皇帝諱洋字子進髙祖第二子丗宗¶
之母弟后&KR0004;孕毎夜有赤光照室后私常怪之&KR0004;髙祖之¶
歸尓朱榮時經危亂家徒壁立后與親姻相對共憂寒餒¶
帝時尚未能言欻然應曰得活太后及左右大驚而不敢言¶
<pb:KR3k0012_SBCK_130-8a>¶
鱗身重踝不好戯弄&KR0055;沉有大度晉陽曽有沙門乍愚乍¶
智時人不測呼爲阿秃師帝曽與諸童共見之歴問禄位¶
至帝舉手再三指天而巳口無所言見者異之髙祖嘗試¶
觀諸子意識各使治亂&KR0093;帝獨抽刀軿之曰亂者須斬髙¶
祖是之又各配兵四出而使甲&KR0016;僞攻之丗宗等怖撓帝¶
乃勒衆與彭樂敵樂免胄言情猶擒之以獻後從丗宗行¶
過遼陽山獨見天門開餘人無見者内雖明敏貌若不足¶
丗宗毎嗤之云此人亦得冨貴相法亦何由可解唯髙祖¶
異之天平二年授驃&KR0016;大將軍儀同三司武定元年加侍中¶
五年授尚書令中書監京畿大都督七年八月丗宗遇害¶
事出倉卒内外震駭帝神色不變指麾部分自&KR0002;臠斬群¶
賊而&KR0238;其頭徐宣言曰奴反大將軍&KR0013;傷無大苦也當時¶
内外莫不驚異焉乃赴晉陽親揔庶政務從寛厚事有不¶
<pb:KR3k0012_SBCK_130-8b>¶
便者咸蠲省焉八年正月戊辰魏帝詔進帝位使持節丞¶
相都督中外諸軍録尚書事大行臺齊郡王食邑一萬户¶
三月辛酉又進封齊王邑十萬户自居晉陽寢室夜有光¶
如晝旣爲王夢人以筆點巳額旦以告館客王曇哲曰吾¶
其退乎曇哲再拜賀曰王上加㸃成主字乃當進也夏五¶
月辛亥帝如鄴甲寅進位相國揔百揆加九錫殊禮齊王¶
如故魏帝遣兼太尉彭城王韶奉皇帝璽綬禪位于帝¶
戊午乃即皇帝位於南郊&KR0155;壇柴燎告天事畢還宫御¶
太極前殿詔大赦天下改武定八年爲天保元年辛酉尊¶
王太后爲皇太后辛未遣大使於四方觀察風俗問民疾苦¶
嚴勒長吏厲以廉平興利除害務存安静六月詔吉凶車¶
服制度各爲等差具立條式使儉而獲中又詔兾州之勃¶
海長樂二郡先帝始封之國義旗&KR0004;起之地并州之太原¶
<pb:KR3k0012_SBCK_130-9a>¶
青州之齊郡霸業所在王命是基君子所作貴不忘夲思¶
申恩洽蠲復田租丁亥詔立王子殷爲皇太子王后李氏¶
爲皇后八月詔曰有能直言正諌不避罪辜謇謇&KR0002;朱¶
雲諤諤&KR0002;周舎開朕意(沃朕/心弼)予一人利兼百姓者必當寵以¶
榮禄待以不次又諸牧民之官仰專意農桑勸課廣収天¶
地之利以備水旱之災庚寅詔曰朕以虚寡嗣弘王業思¶
所以賛&KR0045;盛績播之萬古雖史官執筆有聞無墜猶恐緒¶
言遺羙時或未書在位王公文武大小降及民庶爰至僧¶
徒或親奉音旨或承傳旁&KR0003;凡可載之文籍悉宜條録封¶
上冬十月巳卯備法駕御金輅入晉陽宫朝皇太后於内¶
殿十一月周文帝率衆至陜城分&KR0016;北渡至建州景寅帝¶
親戎出次城東周文帝聞帝軍嚴盛歎曰髙歡不死矣遂¶
退明年征契丹帝親踰山嶺爲士卒先露頭祖身晝夜兼¶
<pb:KR3k0012_SBCK_130-9b>¶
行千餘里唯食肉飲水壯氣弥厲竟大破契丹𫉬十餘万口¶
&KR0258;畜數十萬頭嘗於東山遊宴以𨵿隴未平投盃震怒將侯¶
西伐西人爲之震恐帝素沉敏有逺亮&KR0004;文襄崩祕不發¶
喪其後漸露魏帝&KR0060;謂左右曰大將軍此殂似是天意威¶
權當歸王室矣及帝將幸晉陽親入辭謁於昭陽殿從者¶
千人居前持劒者十餘輩帝在殿下數十歩立而衛士昇階¶
巳二百許皆攘&KR0209;扣刃&KR0002;對嚴敵帝令主者傳奏須詣晉¶
陽言訖再拜而出魏帝失色目送帝曰此人似不能見容¶
吾不知死在何日洎受禪之後留心政術御下肅清六七¶
年後以天下無事便留連飲宴通日竟夜躬自鼓舞&KR0221;露¶
形體𫝊粉塗黛乗駞牛驢不施鞍勒親戚貴臣雜錯侍從¶
徴集媱嫗分付從官親看無禮以爲戯樂貴妃薛氏甚&KR0013;¶
愛寵忽憶其經與清河王岳私通命支解之弄其髀以爲琵¶
<pb:KR3k0012_SBCK_130-10a>¶
琶歎曰佳人難再得後又以刀子劃楊愔腹崔季舒託俳¶
優言曰老　公子惡戯因掣刀子而去之又置愔於棺中¶
載以轜車幾下釘者數焉發丁匠三十萬人營三臺於鄴構¶
木髙二十七丈兩棟相去二百餘歩工匠危怯皆繫䋲自防帝¶
登脊疾走無怖畏時復雅舞折旋中節傍人見者莫不寒¶
心帝沉&KR0698;日甚婁太后舉杖擊之曰如此父生如此兒帝¶
曰天子母豈不如共壻眠時即當嫁老母與胡太后大怒¶
自此不復開顔帝免冠辭謝乃設席於地脫背就罰苦請¶
笞脚五十因此戒酒一旬還復如&KR0004;又令元黄頭與諸國¶
自金鳯臺各乗紙鴟以飛黄頭至紫陌乃墯於地凡所殺¶
害或支解或火燒或投水蓋以萬數又誅元氏或父母爲¶
主或身常貴盛皆斬於東市凡七百餘人悉投屍漳水剖¶
魚者多𫉬爪甲都下爲之乆不食魚七年秋自河西揔𥘿戍¶
<pb:KR3k0012_SBCK_130-10b>¶
築長城東至於海前後所築東西凡三千餘里率十里一¶
戍其要害置州鎮凡二十五所八年春帝在城東馬射勑¶
京城婦女悉赴觀不赴者罪以軍法七日乃止是年於長城内¶
築重城自庫洛拔而東至於塢紇戍凡四百餘里先是發丁¶
匠三十餘萬營三臺於鄴下因其舊基而髙愽之大起宫¶
室及遊豫園至是三臺成改銅爵曰金鳯金武曰聖應氷¶
井曰崇光十一月甲午帝登三臺御乾象殿朝讌群臣並¶
命賦詩以新宫成故也十年春正月甲寅帝如遼陽甘露¶
寺二月景戍帝於甘露寺禪居深觀唯軍國大政奏聞三¶
月景辰帝至自遼陽十月甲午帝暴崩於晉陽宫還京師¶
葬武寧陵謚曰文宣皇帝廟號髙祖武平&KR0004;又改廟號顯¶
祖先是帝問泰山道士曰吾得幾年爲天子荅曰得三十¶
年帝曰十年十月十日得非三十也吾甚畏之過此無慮¶
<pb:KR3k0012_SBCK_130-11a>¶
人生有死又何致惜但憐正道尙幼人將奪之耳帝及期¶
而崩年三十一¶
太平御覽卷第一百三十¶
<pb:KR3k0012_SBCK_130-11b>¶
