# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:50.684643
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 846
#+PROPERTY: FILE SB11n0727-846太平御覽-卷之八百四十六.
<pb:KR3k0012_SBCK_846-1a>¶
太平御覽卷第八百四十六¶
　飲食部四¶
　　　&KR0285;酒　使酒¶
　　　　　&KR0285;酒¶
傳曰齊慶封好田而&KR0285;酒與舎政(舎封子慶封當國/不自爲政以付舎)則以¶
其内實遷于盧蒲嫳氏易内而飮酒(内實寳物/妻妾也)¶
傳曰鄭伯有&KR0285;酒爲窟室(窟實/地室)而夜飲酒擊鐘焉朝至未¶
巳朝者曰公焉在(家臣故謂/伯有爲公)其人曰吾公壑谷(壑谷/窟室)皆自¶
朝布路而罷(布路/分散)旣而朝(伯有朝/鄭君)則又將使子晳如楚歸¶
而飲酒庚子子晳以駟氏之甲伐而焚之伯有奔雍梁(雍/梁)¶
(鄭/地)醒而後知之遂奔許傳曰齊惠欒髙氏皆&KR0285;酒(欒髙二/族皆出)¶
(惠/公)信内多怨(&KR0003;婦人言/政多怨)疆於陳鮑氏而惡之(惡陳/鮑)夏有告¶
陳桓子曰子旗子良將攻陳鮑氏亦告鮑氏桓子授甲而¶
<pb:KR3k0012_SBCK_846-1b>¶
如鮑氏遭子良醉而騪(欲及子良醉故/驅告鮑文子)遂見文子(文子/鮑國)則¶
亦授甲矣使視二子(二子子旗/子良也)則皆將飲酒桓子曰彼雖¶
不信(彼傳/言者)聞我授甲則必逐我及其飲酒也先伐諸陳鮑¶
方睦遂伐欒髙氏¶
後漢書曰更始韓夫人尤&KR0285;酒毎侍飲見常侍奏事輙怒¶
曰帝方對我飲正用此時持事來乎起抵破書案¶
又曰馬氏爲人&KR0285;酒闊達敢言(闊達大度也敢言謂/言果言敢無所隱也)時醉¶
在御前面折同列言其短長無所避忌帝故縱之以爲&KR0015;¶
樂¶
魏志曰徐邈字景山魏國&KR0004;　爲尚書郎時科禁酒而邈¶
私飲至於沉醉校尉趙達問以曹事邈曰中聖人逹白太祖¶
太祖甚怒度遼將軍鮮于輔進曰平日醉客謂酒清者爲¶
聖人濁者爲賢人邈性慎偶醉言耳坐刑後車駕幸許昌¶
<pb:KR3k0012_SBCK_846-2a>¶
問邈曰頗復中聖人不邈對曰昔子反斃於榖陽御叔罰¶
於飲酒臣&KR0285;酒二子不能自懲時復中之然&KR0043;瘤以醜見¶
傳而臣以醉見識帝大&KR0015;頋左右曰名不虚立¶
又曰時苗字徳胄鉅鹿人也少清白爲人疾惡建安中入¶
丞相府出爲壽春令令行風靡&KR0045;州治在其縣時蔣濟爲¶
治中苗以&KR0004;至欲徃謁濟素&KR0285;酒適㑹其醉不能見苗恚¶
恨還刻木爲人署曰酒徒蔣濟竪之於墻下旦夕射之州¶
郡雖知其所爲不恪然以其履行過人無&KR0002;之何¶
呉書曰鄭泉字文淵陳郡人&KR0054;學有竒志而性&KR0285;酒其閑¶
居毎日願得美酒滿五百斛舡以四時甘脆置兩頭反覆¶
以飲之憊即住而啖肴膳酒有㪷&KR0155;減即隨益之不亦快乎¶
晉書曰光逸字孟祖遇亂避難渡江依胡母輔之&KR0004;至屬¶
輔之與謝鯤阮放畢卓羊曼桓彛阮孚散髪祼衣閉室酣¶
<pb:KR3k0012_SBCK_846-2b>¶
飲巳累日逸將排户入守者不聽逸便於户外脫衣露頭¶
於狗竇中窺之而大叫輔之驚曰他人决不能爾必我孟¶
祖也遽呼入遂與飲不捨晝夜人謂之八逹¶
又曰孟嘉爲桓温叅軍嘉好酣飲愈多不亂温問嘉酒有¶
何好而卿&KR0285;之之嘉曰未得酒中趣耳¶
又曰孝武末年&KR0285;酒好肉而㑹稽王道子昏醟尤甚唯狎¶
眤謟邪於是國寳䜛䛕之計稍行於主相之間¶
宋書曰衡陽王義季素&KR0285;酒自彭城王義康廢後遂爲長¶
夜飲畧少醒曰文帝詰責曰此非唯傷事業亦自損性皆¶
汝所請近長沙兄弟皆縁此致故將軍&KR0171;徴躭酒成疾旦¶
夕待盡一門無此酣法汝於何(得之/義季)雖奉㫖酣縱不改成¶
疾以至於終¶
又曰范㤗&KR0004;爲太學&KR0054;士外弟荆州刺史王忱請爲天門¶
<pb:KR3k0012_SBCK_846-3a>¶
太守忱&KR0285;酒醉輙累旬及醒則儼然端肅泰陳酒旣傷生¶
所冝深誡其言甚切忱嗟歎乆之曰見䂓者衆未有&KR0002;此¶
者也¶
又曰劉邕穆之之子河東王歆之與邕俱甞爲南康相¶
素䡖邕後歆之與俱豫元㑹並坐邕&KR0285;酒謂歆之¶
曰卿昔見臣今能見勸一盃酒不歆之因斆孫皓歌¶
荅曰昔爲汝作臣今爲汝比肩旣不勸汝酒亦不願¶
汝年¶
梁書曰王贍爲吏部尚書性率亮居選所舉其意多行頗¶
&KR0285;酒毎飲或彌日而精神朗贍不廢簿領武帝毎稱贍有¶
三術射棊酒也¶
南史曰陳暄文才俊逸尤&KR0285;酒無節操遍歴王公室沉湎¶
過差非度其兄子秀常憂之致書於暄友人何胥兾其諷¶
<pb:KR3k0012_SBCK_846-3b>¶
諌暄聞之與秀書曰且見汝書與孝典陳吾飲酒過差吾¶
有此好五十餘年昔呉國張公亦稱躭&KR0285;吾見張公時伊¶
巳六十自言引滿大勝少年時吾今所進亦勝於徃曰老¶
而彌篤唯吾與張季舒耳吾方與此子交歡於地下汝欲¶
夭吾此志&KR0088;昔阮咸阮籍同遊竹林宣子不聞斯言王湛¶
能&KR0007;言巧&KR0016;武子呼爲癡叔何陳留之風不嗣大原之氣¶
巋然飜成可怪吾旣寂寥當丗朽病殘年産不異於顔原¶
名未動於卿相&KR0002;不日飲醇酒復欲安歸女以飲酒爲非¶
吾以不飲爲過昔周伯仁渡江唯三日醒吾不以爲少鄭¶
康成一日三百盃吾不以爲多然洪醉之後有得失成厮養¶
之志是其得也使次公之狂是其失也吾常譬酒猶水也¶
可以濟舟亦可以覆舟故五議有言酒猶兵也兵可千日¶
而不用不可一日而不備酒可千日而不飲不可一飲而¶
<pb:KR3k0012_SBCK_846-4a>¶
不醉美哉江公可與共論酒矣汝驚吾墮車侍中之門䧟¶
池武陵之地遍布朝野自言憔悴丘也幸苟有過人必知¶
之吾平生所願身没之後題吾墓云陳故酒徒陳君之神¶
道&KR0002;斯志意豈避南征之不覆賈&KR0105;之慟哭者哉何水曹¶
眼不識盃鐺吾口不離觚杓汝寕與何同日醒與吾同日¶
而醉乎政言其醒可及其醉不可及也速營糟丘吾將老¶
焉¶
後魏書曰夏侯道迁長子史字元廷歴鎮逺將軍南兖州大¶
中正史性好酒居䘮不戚醇醪肥鮮不離口沽買飲噉多¶
所費用父時田園貨賣畧盡人間債猶數千餘疋榖食至¶
常不足弟妹不免飢寒於是昏酣而卒&KR0004;史與南人辛諶¶
&KR0067;遵江文遥等終日遊聚酣飲之際&KR0106;相謂曰人生局促¶
何殊朝露坐上相看先後間耳脫有先亡者於良辰美㬌¶
<pb:KR3k0012_SBCK_846-4b>¶
靈前飲宴儻或有知庻共歆饗及史亡後三月上巳諸人¶
相率至史靈前仍共酌飲時日晚天隂室中微闇咸見史¶
在坐衣服形容不異平昔時執盃酒似&KR0002;獻酬但無語耳¶
後魏書曰李元忠微拜侍中雖處要任&KR0004;不以物務干懐¶
唯以聲酒自娱大率常醉家事大小了不&KR0028;心園庭羅種¶
果藥親朋尋詣必留連宴賞每挾彈㑺壷遊遨里閈毎言¶
寕無食不可使我無酒阮步兵吾師也孔少府豈欺我哉¶
後自中書令復求爲太常以其有音樂而多美酒故神武¶
欲用爲僕射文襄言其放逹常醉不可任以臺閣其子揆¶
聞之請節酒元忠曰我言作僕射不勝飲酒樂爾愛僕射¶
時冝勿飲酒¶
北齊書曰黃門郎司馬消難左僕射子知之子是髙祖之¶
壻勢盛當時因退食之暇㝷髙季式與之酣飲留&KR0043;旦日¶
<pb:KR3k0012_SBCK_846-5a>¶
重門並閉&KR0028;鑰不通消難固請云我是黄門郎天子侍¶
臣豈有不參朝之理旦一&KR0043;不歸家君必當大怪今&KR0002;又¶
留我狂飲我得罪無辭恐君亦不免譴責季式曰君¶
自稱黄門郎又言畏家君怪欲以地勢脅我邪髙季式¶
死自有處&KR0004;不畏此消難拜謝請出終不見許酒至不肯¶
飲季式云我留君盡興君是何人不爲我飲命左右賫¶
車輪括消難頸又賫一輪自括頸仍命酒引滿相勸¶
消難不得巳欣&KR0015;而從之方仍俱脫車輪更留一&KR0043;是¶
時失消難兩&KR0043;莫知所在内外驚異及消難岀方具言¶
之丗宗在京輔政白魏帝賜消難美酒數石珎羞十轝¶
并令朝士與季式親狎者就季式宅讌集其&KR0013;優遇如¶
此¶
唐書曰王源中爲户部侍郎翰林丞㫖學士性頗&KR0285;酒甞¶
<pb:KR3k0012_SBCK_846-5b>¶
召對源中方沉醉不能起及醉醒同列告之源中但懷憂¶
殊無悔恨他日又以醉不任赴召遂終不得大任以眼病¶
求免所職¶
列子曰子産之兄公孫朝聚酒千鍾積麹成封望門百歩¶
糟漿之氣逆於人&KR0569;方其荒於酒也不知正道之安危人¶
理之悔恡室内之有無九族之親踈雖水火兵刃交於前¶
不知也¶
王子年拾遺記曰晉有羌人姚馥字丗芬充廐馬圉毎醉¶
中好言王者興亡之事常云九河之水不足以漬麹蘖八藪¶
之木不足以爲蒸薪七澤之麋不足以充庖俎恒言渴於¶
醇酒羣軰呼爲渴羗後武帝受以朝歌守馥辭願且爲馬圉¶
時賜美酒以樂餘年帝曰朝歌紂之舊都地有酒池故使¶
老羗不復呼渴固辭遷酒泉太守地有清池其味&KR0002;酒馥¶
<pb:KR3k0012_SBCK_846-6a>¶
乗醉而拜受之¶
丗&KR0003;曰劉靈病酒渴甚從婦求酒持器泣諌曰君飲酒太¶
過非攝生之道必冝斷之靈曰甚善我不能自禁唯當祝¶
&KR0017;自誓斷之耳便可具酒肉婦從之靈跪而呪曰天生劉¶
靈以酒爲名一飲一斛五斗解醒婦人之言慎不可聽便¶
引酒進肉隗然巳醉¶
又曰畢茂丗云一手持蟹螯一手持酒盃拍浮酒池中便¶
足了一生¶
　　　　　使酒¶
史記曰季布爲河東守孝文時人有言其賢者孝文召欲¶
以爲御史大夫復有言其勇使酒難近至留邸一月見罷¶
布因進曰臣無功竊寵待罪河東陛下無故召臣此人必¶
有以臣欺陛下者今臣至無所受事罷去此人必有毀臣¶
<pb:KR3k0012_SBCK_846-6b>¶
者夫陛下以一人之譽而召臣以一人之毀而去臣臣恐¶
天下有識聞之有以窺陛下也上嘿然慙良乆曰河東吾¶
股肱郡故時召君耳布辭之官○又曰孝武建元元年灌¶
夫入爲太僕二年夫與長樂衛尉竇甫飲輕重不得(飲酒/輕重)¶
(不得/其平)夫醉搏甫甫竇太后昆弟也上恐太后誅夫徙爲¶
燕相數歳坐法去官家居長安灌夫爲人剛直使酒不好¶
面䛕貴戚諸有勢在巳之右不欲加禮必陵之諸士在巳之¶
左愈貧賤尤益敬灌夫家居雖冨然失勢賔客益衰及¶
魏其侯失勢亦欲&KR0029;夫引䋲排根生平慕之後棄之者夫¶
亦&KR0029;魏其而通列侯宗室爲名髙兩人相爲引重其游如¶
父子然相得驩甚恨相知晚也夫有服過丞相丞相從容¶
曰吾欲與仲孺過魏其侯㑹仲孺有服夫曰將軍乃肯幸¶
臨况魏其侯夫安敢以服爲解請語魏其侯帳具將軍旦¶
<pb:KR3k0012_SBCK_846-7a>¶
日早臨武安許諾夫具語魏其侯如所謂武安侯魏其與¶
其夫人益市牛酒夜灑掃早帳具至旦平明令門下候伺¶
至日中丞相不來魏其謂夫曰丞相豈忘之哉夫不懌曰¶
夫以服請冝徃乃駕自徃迎丞相丞相特前戯許灌夫殊¶
無意徃及夫至門丞相尚卧於是夫入見曰將軍昨日幸許過¶
魏其魏其夫妻治具自旦至今未敢嘗食武安愕謝曰吾¶
昨日醉忽忘與仲孺言乃駕徃及飲酒酣夫起舞屬丞相¶
丞相不起夫從坐上語侵之魏其扶灌夫去謝丞相丞相¶
卒飲至夜極驩而去丞相嘗使籍福請魏其城南田不得¶
由此怨灌夫魏其後丞相娶燕王女爲夫人有太后詔召¶
列侯宗室皆徃賀魏其侯過灌夫與俱夫謝曰夫數以酒¶
失得過丞相丞相今者又與夫有郄魏其曰事巳解強與俱飲¶
酒酣武安起爲壽皆避席伏巳魏其侯爲壽獨故人避席耳¶
<pb:KR3k0012_SBCK_846-7b>¶
餘半&KR0176;席夫不恱起行酒至武安武安&KR0176;席曰不能滿觴¶
夫怒因嘻&KR0015;曰將軍貴人也屬之時武安不肯行酒次至¶
臨汝侯(灌嬰孫/名賢)臨汝侯方與程不識耳語又不避席夫無¶
所發怒乃罵臨汝侯曰生平毀程不識不直一錢今日長¶
者爲夀乃效女兒呫囁耳語武安謂灌夫曰程李俱東西¶
宫衛尉今衆辱程將軍仲孺獨不爲李將軍地乎灌夫¶
曰今日斬頭䧟&KR0336;何知程李乎坐乃起更衣稍稍去¶
續漢書曰時聖公聚客家有酒請游徼飲賔客醉歌言朝¶
烹兩都尉游徼後來用調羮味游徼大怒縛捶數百¶
魏志曰呉質黄&KR0004;五年朝京師詔大將軍及特進以下皆¶
㑹質所太官給供俱酒酣質欲盡歡時上將軍曹真性肥¶
中領軍朱鑠性瘦質召優使&KR0003;肥瘦真&KR0018;其貴耻見賤怒¶
謂質曰卿欲以部曲將遇我&KR0088;驃&KR0016;將軍曹洪輕車將軍¶
<pb:KR3k0012_SBCK_846-8a>¶
王忠言將軍必欲使上將軍肥即自冝爲痩真愈恚拔刀¶
瞋目言俳敢輕&KR0003;吾斬爾遂罵坐質案劒曰曹子丹汝非¶
屠机上肉呉質吞爾不嚙喉咀汝不嚙牙何敢恃勢憍&KR0088;¶
鑠因起曰陛下使吾等來樂卿耳乃至此耶質頋叱之曰¶
朱鑠敢壊坐諸將軍皆還坐鑠愈恚還拔劒斬地遂使罷¶
也¶
呉志曰權旣爲吳王歡宴之末自起行酒虞翻伏地佯醉¶
不起權去翻起坐權於是大怒手拔劒欲擊之侍坐者莫¶
不惶遽唯大司農劉基起抱權諌曰大王以三爵後手殺¶
善士雖翻有罪天下孰知之且大王以能容賢畜衆故海¶
内望風今一朝棄之可乎權曰曹孟徳殺孔文舉&KR0012;於虞¶
翻何有哉基曰孟德輕害士人天下非之大王躬德義欲¶
與堯舜比隆曽何自喻於彼乎翻由是得免權因勑左右¶
<pb:KR3k0012_SBCK_846-8b>¶
自今酒後言殺皆不得殺也¶
又曰胡綜性愛酒酒後讙呼極意或推引杯觴搏擊左右權¶
愛其才不備責也¶
又曰凌統當擊賊圍先期統與督將陳勤㑹飲酒勤剛勇¶
任氣因督酒際陵轢一坐舉罰不以其道統疾其侮慢面折¶
不爲具酒勤怒詈統及其父操統流涕不荅衆因罷坐勤¶
乗酒凶悖又於道路辱統統不忍引刀斫勤數日死及當¶
攻屯統曰非死無以謝罪乃率厲士卒身當矢石所攻一¶
面應時破壞諸將乗勝遂大破之還自拘於軍正權壯其¶
果毅許以功贖罪¶
晉書曰&KR0067;純爲河南尹以賈充姦倿與任愷共舉充西鎮¶
&KR0028;中充由是不平充嘗宴朝士而純後至充謂曰尹行嘗¶
居人前今何以在後純曰且有小市事不了是以來後丗言¶
<pb:KR3k0012_SBCK_846-9a>¶
純之先嘗有五百者充之先有市魁者故充純以此相譏¶
焉充自以功隆望重意殊不平及純行酒充不時飲純曰¶
長者爲夀何敢爾乎充曰父老不歸供養將何言也純因¶
發怒曰賈充天下兇兇由爾一人充曰輔佐二丗蕩平巴蜀¶
有何罪而天下謂之兇兇純曰髙貴郷公何在衆坐因罷充¶
左右欲執純中護軍羊琇侍中王濟佐之因得出充慙怒¶
上表解職純懼上河南尹&KR0028;中侯印綬上表自劾¶
晉裴楷傳曰石崇以功臣子有才氣與裴楷志趣各異不與之¶
交長水校尉孫季舒常酣讌慢慠過度欲表免之楷聞之¶
謂崇曰足下飲人狂藥責人正禮不亦乖乎乃止¶
又曰裴遐嘗在平東將軍周馥坐與人圍碁馥司馬行酒¶
遐不即飲司馬醉怒因曵遐墮地遐徐起還坐顔色不¶
變復碁如故其性和如是¶
<pb:KR3k0012_SBCK_846-9b>¶
宋書曰謝超宗爲人恃才使酒多所陵忽在直省常醉上¶
召見語及北方事超宗曰虜動來二十年矣佛出亦無如¶
之何以失儀出爲南郡王中軍司馬¶
梁書曰蕭頴逹出爲豫章内史意甚憤憤未發前預華¶
林宴酒後於座辭氣不悅沈約因勸酒欲以觀之頴逹大罵¶
約曰我今日形容正是汝老䑕所爲何忽復勸我酒舉坐¶
驚愕帝謂之曰汝是我家阿五沈公&KR0043;望何意輕脫&KR0002;以¶
法䋲汝汝復何理逹竟無一言唯大涕泣心愧之¶
又曰謝善勛飲酒至數&KR0155;醉後輙張眼大罵雖復貴賤親¶
踈無所擇也時謂之謝方眼¶
陳書曰栁盼爲散&KR0016;常侍性愚戅使酒因醉乗馬入殿門¶
爲有司劾免於家¶
風俗通曰陳國有趙祐者酒後自相署或稱亭長督郵祐¶
<pb:KR3k0012_SBCK_846-10a>¶
復於外&KR0016;馬將絳幡大我使者也司徒鮑昱决獄云&KR0016;馬¶
將幡起於戯耳無他惡意¶
又曰汝南張妙酒後相戯遂縛捶二十下又縣足指遂至¶
死鮑昱决事云原其夲意無賊心冝减死¶
風俗通曰巴郡宋遷母名静往阿奴家飲酒迁母坐上失¶
氣奴謂遷曰汝母在坐上何無儀適遷曰膓痛誤耳人各¶
有氣豈止我遷罵奴乃持木枕擊遷遂死¶
太平御覽卷第八百四十六¶
<pb:KR3k0012_SBCK_846-10b>¶
