# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:33.971128
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 620
#+PROPERTY: FILE SB11n0727-620太平御覽-卷之六百二十.
<pb:KR3k0012_SBCK_620-1a>¶
太平御覽卷第六百二十¶
　治道部一¶
　　　　　君¶
爾雅曰林烝天帝皇王后辟公侯君也¶
易師卦曰大君有命開國承家¶
尚書泰誓曰嗟我友邦冢君越我御事庶士明聽誓惟天¶
地萬物父母惟人萬物之靈亶聦明作元后元后作民父¶
母¶
又曰洪範曰惟辟作福惟辟作威惟辟玉食¶
毛詩曰　天保下報上也君能下下以成其政臣能歸¶
美以報其上焉¶
禮記禮運曰禮者君之大柄也政者君之所以藏身¶
　　　子思曰人主自臧則衆謀不進事是而臧之猶却¶
<pb:KR3k0012_SBCK_620-1b>¶
衆謀况知非以長乎夫不察事之是非而恱人之讃巳闇¶
莫甚焉不度理之所在而阿䛕求容謟莫甚焉君闇臣謟¶
以居百姓之上民弗與也若此不巳國無類矣¶
荀恱漢紀論曰有王主有治主有存主有衰主有危主有¶
亡主體正性仁心明志固動以爲人不以爲巳是謂王主¶
克巳恕躬好問力行動以從義不以從情是謂治主勤居¶
守業不敢荒怠動以先公不以先私是謂存主情義交争¶
公私並行一得一失不純道度是謂衰主情過其義私多¶
於公制度踰限政令失常是謂危主親用邪䜛放逐忠賢¶
縱情追欲不顧禮度岀入游放不拘儀禁賞賜行禮以越¶
公用忿怒施罰以踰治理遂非文過知而不改忠言壅塞¶
直諌誅戮是謂亡主故王主能致興平治主能脩其政存¶
主能保其國衰主遭無難則庶幾得全茍有難則殆矣危¶
<pb:KR3k0012_SBCK_620-2a>¶
主遭無難則幸而免有難則亡亡主者必亡而巳矣¶
白虎通曰君者群也群下之所歸心¶
管仲　曰地之生財有時民之用力有倦而人君之欲無¶
窮以有時與有倦養無窮之君而度量不生於其間則上¶
下相疾也¶
鄧析書曰君有三累臣有四責何謂三累親所信一累也¶
以名取士二累也近故䟽親三累也何謂四責受重賞而¶
無功一責也居大位而不治二責也爲理而不平三責也¶
御軍陳而奔背四責也君無三累臣無四責可謂安國家¶
也¶
又曰爲君者當若冬日之陽夏至之隂萬物歸之莫之使¶
也偃卧而功自成優㳺而政自治¶
又曰爲君者滅形匿影群下無私掩目塞耳萬民恐震循¶
<pb:KR3k0012_SBCK_620-2b>¶
名責實案法立成是謂明主¶
孟子曰君視臣如手足臣視君如腹心君視臣如犬馬臣¶
視君如國人君視臣如土芥臣視君如㓂讎¶
孫卿子曰君舟也庻人水也水能行舟亦能覆舟¶
又曰君者義也義正則君正君者盤也水者民也盤方則¶
水方盤貟則水貟君者源也水者流也源清則流清源濁¶
則流濁〇鬼谷子曰事聖君有聽從無諌争事中君有諌諍¶
無謟䛕事暴君有𥙷削無矯拂¶
又曰君得名則群臣恃之君失名則群臣欺之¶
尸子曰孔子謂子夏曰汝知君子乎子夏曰魚失水則死¶
水失魚猶爲水也孔子曰商汝知之¶
又曰日在井中不能燭逺日在足下不可以視君之有國¶
猶天之有日居不髙則不明視不尊則不逺¶
<pb:KR3k0012_SBCK_620-3a>¶
韓子曰晉平公問叔向齊桓公九合一匡君之力臣之力¶
叔向稱管仲隰明之力師曠曰君壤地也臣草木也壤地¶
美然後草木碩亦君之力臣何力之有焉¶
又曰勢者君之輿也威者君之䇿也臣者君之馬也民者¶
君之輪也勢固則輿安威定則䇿勁臣順則馬良人和則¶
輪利而爲國皆失此有覆輿走馬折䇿敗輪矣¶
又曰爲人君者猶壷也民亦水也壷方水方壷圎水圎¶
吕氏春秋曰魏文侯燕飲皆令諸大夫論巳或言君仁或¶
言君義或言君智至任座曰君不肖君也得中山不封君¶
弟而封君之子是以知君不肖文侯不恱座趍而起次及¶
翟璜曰君賢君也其主賢者其臣之言直今座之言直是¶
以知君賢也¶
又曰善爲君者蠻夷反舌皆服俗淳也水泉深則魚鼈歸¶
<pb:KR3k0012_SBCK_620-3b>¶
之人君賢則豪傑赴之¶
又曰君者仁義以治之愛利以安之忠信以道之務除其¶
災致其福故人之於上也若璽之於塗也抑之以方則方¶
以圎則圎若五種之地必應其類而蕃息百倍此五帝三¶
王之所以無敵也¶
又曰古之王者其所爲少其所爲少因者君術也爲者臣¶
道也爲則擾矣因則静矣因冬爲寒因夏爲暑君奚事焉¶
故曰君道無爲¶
又曰昔太古甞無君其民聚生群處知母不知父無親戚¶
兄弟夫妻男女之別無上下長㓜之道無進退揖讓之禮¶
無衣服履帶宫室畜積之便無器械舟車城郭險阻之備¶
此無君之患故臣之義不可不明也自上丗以來天下亡¶
國多矣而君道不廢者天下利之也¶
<pb:KR3k0012_SBCK_620-4a>¶
又曰齊桓公染於管仲鮑叔晉文染於舅犯郭偃荆莊王¶
染於孫叔敖沈尹承呉闔閭染於伍貟文之義越句踐染¶
於范蠡大夫種此五君者所染當故覇諸侯范吉射染於¶
張栁朔王生中行寅染於籍秦髙強呉夫差染於王孫雄¶
太宰嚭智伯瑶染於智國張武申尚染於魏義偃長宋康¶
王染於唐鞅田不禮此六君者所染不當故國皆殘亡身或¶
死辱爲君非爲君而因榮也非爲君而安也以爲行理也¶
又曰先王用非其有如已之有通乎君道者也君者處虚¶
素服而無智故能使衆智也無能故能使衆能也能執無¶
爲故能使衆爲　也無智無能無爲此君之所執¶
又曰鄭君問於𬒳瞻曰聞先生之義不死君信有之乎𬒳¶
瞻對曰有之夫言不能聽道不能行則固不事君也若言¶
聽道行又何死亡故𬒳瞻之不死亡賢於死亡也¶
<pb:KR3k0012_SBCK_620-4b>¶
又曰豫讓欲報襄子其友謂之曰子之所道甚難而無功¶
謂子有志則然矣謂子智則不然以子之材而索事襄子¶
(索/求)襄子必近子子得近之而行所欲此甚易而功必成豫¶
讓笑而應之曰是爲先知報後知也爲故君賊新君矣大¶
亂君臣之義也子無失吾所爲矣凢吾所爲此者所以明¶
君臣之義也非從易也¶
淮南子曰君根夲也臣枝葉也根夲不善枝葉茂者未聞¶
也有道之丗以人與國無道之丗以國與人(以賢人而與/之國堯舜是)¶
(也以國與人桀/紂與湯武是也)¶
說苑曰晉平公問於師曠曰人君之道奈何師曠曰人君¶
清静無爲務在於博愛趣在任賢開耳目以察萬方不溷¶
溺於俗不拘繫於左右廓然逺見倬然獨立屢省考績以¶
臨臣下此人君之操也平公曰善¶
<pb:KR3k0012_SBCK_620-5a>¶
新序曰趙襄子問於王子維曰呉之所以亡者何也對曰¶
呉君恡而不忍襄子曰冝哉呉之亡也恡則不能賞賢不¶
忍則不能罰姦賢者不賞有罪不罰不亡何待¶
潜夫論曰凢人君之治莫大於和隂陽夫隂陽者以天爲¶
夲天心順則隂陽和天心逆則隂陽乖天以民爲心民安¶
樂則天心順民愁苦則天心逆¶
抱朴子曰清玄剖而上浮濁黄判而下流尊卑等威於是¶
乎著曩聖取諸兩儀而君臣之道立設官分職而雍熈之¶
化隆君人者必脩諸已以先四海去偏黨以平王道遣私¶
情以樹至公昭德塞違庸親昵賢使規盡其圎矩盡其方¶
矣¶
太平御覽卷第六百二十¶
<pb:KR3k0012_SBCK_620-5b>¶
