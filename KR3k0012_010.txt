# -*- mode: mandoku-view; -*-
#+TITLE: 太平御覽
#+DATE: 2015-09-12 00:52:59.817612
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 10
#+PROPERTY: FILE SB11n0727-010太平御覽-卷第十.
<pb:KR3k0012_SBCK_010-1a>¶
太平御覽卷第十¶
　天部十¶
　　　　　雨上¶
釋名曰雨羽也如鳥羽動則散¶
又曰雨水從雲下也雨者輔也言輔時而生養¶
&KR0003;文曰零徐雨也(音/斯)小雨裁落也(一林/本反)霖雨也南陽¶
名霖雨曰(音/酸)小雨也(子廉/反)微雨也(音/資)雨聲也溟¶
小雨也澍時雨也滑(子八/反)雨下也¶
易曰宻雲不雨自我西郊¶
又曰匪㓂婚媾遇雨則吉¶
又曰雲行雨施¶
又曰雨以潤之¶
書曰&KR0002;&KR0010;大旱用汝作霖雨¶
<pb:KR3k0012_SBCK_010-1b>¶
又曰洪範休徵曰肅時雨&KR0002;¶
又曰納于大麓烈風雷雨弗迷¶
詩曰有渰淒淒興雨祁祁雨我公田遂及我&KR0059;(渰隂雲㒵/淒淒雲行)¶
(之㒵祁祁/猶徐徐也)¶
又曰月離于畢㑭滂沲矣(月離隂/星則雨)¶
又曰我來自東零雨其濛鸛鳴於垤婦歎於室鄭玄注曰¶
將隂則穴處者先知之鸛好水將雨長鳴而喜也¶
又曰習習谷風以隂以雨¶
禮記月令曰仲春之月始雨水孟春行夏令則雨水不時¶
行秋令則暴雨惣至行冬令則水潦爲敗¶
又曰季春行夏令則時雨不降行秋令則&KR0075;雨早降¶
又曰時雨將降下水上騰¶
又曰立夏命有司祀雨師¶
<pb:KR3k0012_SBCK_010-2a>¶
又曰孟夏行秋令則苦雨數來¶
又曰六月中氣後五日大雨時行¶
又曰仲秋行春令則秋雨不降¶
又曰仲冬行秋令則天時雨汁𤓰瓠不成¶
又曰諸侯朝天子雨霑服失容則止¶
又曰天降時雨山川岀雲¶
又曰風雨不節則飢¶
又曰疾風迅雷甚雨則必變¶
傳曰隱公九年三月癸酉大雨霖以震書始也¶
又曰宋大水魯莊公吊焉曰天作&KR0075;雨以害于粢盛若之¶
何不吊¶
又曰如百榖之仰膏雨¶
又曰雨三日以徃爲霖¶
<pb:KR3k0012_SBCK_010-2b>¶
又曰衛旱&KR0114;有事於山川不吉寗莊子曰昔周飢克殷而¶
年豐今邢方無道欲使衛討邢焉從之師興而雨¶
又曰臧文仲如𣈆雨過御叔在其邑將飲酒(御叔魯/大夫)曰焉¶
用聖人(武仲多知時/人謁聖人也)我將飲酒而巳雨行何以聖焉¶
公羊傳曰觸石而出膚寸而合(側手爲膚案指爲寸信觸/石理而出無有膚寸而不)¶
(合/也)不崇朝而遍雨天下者惟太山之雲爾¶
榖梁傳曰春正月不雨者勤雨也(欲雨之/心勤也)夏四月不雨言¶
不雨者閔雨也(經一時不雨民/之至憂也閔憂)六月雨者喜雨也¶
爾雅曰甘雨時降萬民以嘉謂之醴泉¶
又曰暴雨謂之凍小雨謂之霡霂乆雨謂之&KR0834;&KR0834;雨謂之¶
霖¶
易稽覽圖曰降隂爲雨降隂之雨潤而不破塊¶
京房易飛候曰凡候雨以朔&KR0076;望雲漢四塞者皆當雨東¶
<pb:KR3k0012_SBCK_010-3a>¶
風曰當雨有黑雲氣如覆船於日下當雨有黒雲氣如牛¶
彘當雨暴有異雲如水牛不出三日大雨有黒雲如羣羊¶
奔如飛鳥五日必雨有雲如浮船皆爲雨北斗獨有雲不¶
出五日大雨四望見青白雲名曰天塞之雲雨徵也有蒼¶
黒雲細如杼軸蔽日月五日必雨雲如兩人提鼔持桴皆¶
爲暴雨¶
又曰太平之時十日一雨凡&KR0010;三十六雨此休徴時&KR0002;之¶
應¶
尚書&KR0003;曰淮雨(淮暴雨/之名也)¶
尚書大傳曰五岳皆觸石而出雲不崇朝而雨¶
又曰成王時有越裳氏來朝曰乆矣天之無烈風東西南¶
北來也無澍雨(暴雨/也)意中國有聖人乎¶
禮統曰雨者輔時生養均遍故謂之雨¶
<pb:KR3k0012_SBCK_010-3b>¶
太戴禮曰天地之氣和即雨¶
禮斗威儀曰君乗金而王其政象平則嘉雨時至¶
春秋說題辭曰一&KR0010;三十六雨天地之氣宣十日小雨應¶
天文十五日大雨以升運也¶
又曰陽制隂故水爲雨¶
春秋元命包曰隂陽和而爲雨¶
春秋繁露曰木有變則春多雨此徭役衆賦歛重故也¶
史記曰𥘿始皇時置酒而天雨陛䙉者沾寒優旃見而哀¶
謂之曰汝欲休乎陛䙉者曰幸優旃曰我即行呼汝疾應¶
曰諾居有頃殿上上夀呼万&KR0010;旃大呼曰陛楯郎曰諾優¶
旃曰汝雖長何益幸雨立我短幸休居於是使得半相代¶
又曰夫子當行命第子持雨具旣而果雨曰昨夜月不𪧐¶
畢故知之¶
<pb:KR3k0012_SBCK_010-4a>¶
范曄後漢書曰髙鳯字文通家貧好學不休其家曝麥令¶
鳯守雞以竿授其手中鳯執竿讀書雨大至鳯讀書不覺¶
執竽如故其妻還麥流甚以爲怒鳯亦不愧¶
後漢書曰郭林宗甞於陳梁間行遇雨巾一角蟄時人乃¶
故折角以爲林宗巾其見慕如此¶
謝承後漢書曰百里嵩字景山爲徐州刺史境旱嵩岀巡¶
遽甘雨輒澍東海祝其合郷等三縣父老訴曰人等是公¶
百姓獨不迃降廻赴雨隨車而下¶
東觀漢記曰王郎起光武自薊東南馳及至南宫遇大風¶
雨而引車入道傍舎馮異抱薪鄧禹𤑔火光武對竈燎衣¶
又曰順帝陽嘉元年立順烈皇后是時自冬至春不雨尊¶
后之日嘉澍沾渥¶
又曰沛獻王輔善京氏易永平五年京師少雨上御雲臺¶
<pb:KR3k0012_SBCK_010-4b>¶
自卦以周易林占之其繇曰蟻封穴户太雨時至上以問¶
輔輔上書曰蹇艮下爲山坎上爲水山雲爲蟻穴居知雨¶
將至故以蟻爲興¶
漢書名臣奏曰天隂雨人之病爲之先動是隂相應而起¶
也天將隂雨又使人睡卧者隂氣也¶
魏志曰曹眞伐蜀從子午道南入諸軍或從斜谷道㑹大¶
霖雨四十餘日棧道断絶詔眞還¶
又曰太祖在長安使曹仁討関羽於樊秋大霖雨漢水溢¶
平地水數丈六軍皆没¶
𣈆書曰詔以王雅爲太子少傅將拜遇雨請以繖入王珣¶
不許因冒雨而拜¶
又曰樊英隱於壷山甞有暴風從西南起英謂學者曰成¶
都市火甚盛因含水西向漱之乃令記其時日後有從蜀¶
<pb:KR3k0012_SBCK_010-5a>¶
郡來者云是日大火有雲從東起湏&KR0119;大雨¶
神仙傳曰欒巴蜀人徴爲尚書大朝得酒不飲西南噀之¶
詔問巴巴曰臣夲縣成都大火臣以酒爲雨救之帝驚驛¶
問咸云是時雨從北來猶有酒氣¶
襄陽傳曰巫山神女朝爲行雲暮爲行雨¶
西京雜記曰董仲舒曰太平之時雨不破塊津莖潤葉而¶
巳¶
又曰董仲舒曰隂陽二氣之&KR0004;蒸也&KR0002;有&KR0002;無&KR0002;實&KR0002;虚¶
團攅聚合其體稍重乗虚而墜風多則合速故雨大而踈¶
風少則合遲故雨細而宻¶
湘州記曰零陵山有石鷰遇風雨即飛止還爲石¶
王采安成記曰萍郷西津名玉女崗天當雨輙先涌五色¶
氣於石間俗謂玉女披衣¶
<pb:KR3k0012_SBCK_010-5b>¶
搜神記曰武王伐紂至河上雨甚疾雷晦&KR0115;揚波於河衆¶
甚懼武王曰余在天下誰敢干余者風波立濟¶
&KR0274;異記曰廬山有康王谷北嶺上有一城號劉城天每有¶
雨輒聞山上有鼔角笳簫之聲村人以爲常候¶
武昌記曰武昌城東南有金牛崗西有石鼔山上有三石鼔¶
石鼔鳴天必雨¶
羅浮山記曰山有龜淵淵有神龜龜鼻貫銅鐶若有人&KR0126;¶
此淵即注雨¶
周處風土記曰榆莢雨(春/雨)黃雀風濯梅雨(六月之/風雨也)¶
又曰六月有大雨名濯枝雨¶
荆楚&KR0010;時記曰六月必有三時雨田家以爲甘澤邑里相¶
賀曰嘉雨¶
王子年拾遺記曰甘雨濛濛似露委草木則滴瀝雨也¶
<pb:KR3k0012_SBCK_010-6a>¶
又曰香雲成香雨¶
帝王世紀曰黃帝遊洛水上見大魚殺五牲以醮天乃甚¶
雨七日七夜魚流始得圖書今河圖是也¶
家語曰孔子將行遇雨不假蓋於子夏護其短也¶
又曰齊有一足之鳥集於殿前舒翅而跳齊侯異之使聘¶
魯訪諸孔子曰此鳥名曰啇羊昔童児有屈一脚振訊兩¶
臂而跳且謡曰天將大雨啇羊鼔舞今齊有之其應至矣¶
急告趣治溝渠脩隄防將有大雨水爲災果大霖雨水溢¶
泛諸國傷害人民唯齊有備不敗景公曰聖人之言信而¶
有徵矣〇老子曰暴雨不終日¶
莊子曰宋景公時大旱三年卜云以人祀乃雨公下堂頓¶
首曰吾所求雨者爲人今殺人不可將自當之言未卒天¶
大雨方千里¶
<pb:KR3k0012_SBCK_010-6b>¶
又曰堯讓天下於許由許由曰日月出矣而爝火不息時¶
雨降矣而猶浸灌不亦勞乎¶
文子曰&KR0002;與俗處猶走逃雨也無之而不濡¶
列子曰赤松子神農時雨師也¶
廣成子曰黄帝時雲不待族而雨¶
尸子曰神農理天下欲雨則五日爲行雨旬爲谷雨旬五¶
日爲時雨萬物咸利故謂之神雨¶
孟子曰油然作雲霈然下雨¶
抱朴子曰軍始發大風甚雨起於後大勝之徴也軍始出¶
雨沾衣者是謂潤兵軍有功雨不足沾衣裳是謂泣軍必¶
敗¶
又曰無雲而雨是謂雨血將軍當楊兵講武以應之雨軍¶
中尤甚者將軍戰必無功也¶
<pb:KR3k0012_SBCK_010-7a>¶
管子曰冬作土功發地藏則夏多暴雨秋霖不止¶
又曰春發五政一曰論㓜孤赦有罪二曰賦爵列授禄位¶
三曰脩溝洫復亡人四曰治封壃正阡陌五曰無殺麑𡖉¶
無絶華萼五政徇時春雨乃來¶
淮南子曰失火遇雨禍中有福¶
又曰人莫鑑於沬雨而鑑於止水者以其淨也(沫雨雨潦/上沫起覆)¶
(孟也言其濁擾/不見人形也)¶
又曰朱鼈浮於水上必大雨¶
又曰天且雨也魚巳噞噞(音冝/撿反)¶
又曰黒蜧神虬潜泉而居將雨則躍(蜧音/麗)¶
鄒子曰朱買臣孜孜脩學不覺雨之流粟¶
韓子曰荆人伐陳呉救之軍間三十里雨十日夜左史𠋣¶
相謂子期曰雨十日甲輯兵聚吴人必至不如備之乃爲陣¶
<pb:KR3k0012_SBCK_010-7b>¶
未成而呉人至見荆有戒而反¶
傳子曰昔者伯牙子遊於泰山之隂逢暴雨止於巖下援¶
琴而鼔之爲淋雨之音更造崩山之曲毎奏鐘期輒窮其¶
趣曰善哉子之聽也¶
孔叢子曰子思荅懸子曰以子産仁愛譬夫子猶浸水之¶
與膏雨夫浸所及則生不及則死民皆知焉膏雨之所生¶
也廣莫大焉民之受賜也普矣莫識其由也¶
吕氏春秋曰武王伐紂至鮪水使膠鬲候周師問武王曰¶
西伯何時至曰將以甲子日至膠鬲行矣大雨日夜不休¶
武王疾行不輟軍吏諌武王曰吾疾行以救膠鬲之死也¶
楊子法言曰震風凌雨然後知夏屋之帡幪(震雨凌暴也/夏大也帡彰)¶
(懞/覆)¶
廣雅曰雨師謂之屏翳¶
<pb:KR3k0012_SBCK_010-8a>¶
纂要曰疾雨曰驟雨徐雨曰零雨雨乆曰苦雨亦曰愁霖¶
雨晴曰啓雨水曰潦雨雲曰渰雲亦曰油雲¶
戰國䇿曰文侯與虞人期獵是日天雨文侯將出左右諌¶
止曰吾與虞人期不可失乃徃魏於是始強¶
易林變占曰雷君出裝隱隱西行霖雨不止流爲江河¶
周易集林雜占曰占天雨否外卦得隂爲雨得陽不雨其¶
爻發變得坎爲雨得离不雨巽化爲巽先雨後風¶
愽物志曰太公爲灌壇令武王夢婦人當道夜哭問之曰¶
吾是東海神女嫁於西海神童今爲灌壇令當道廢我行¶
我行必有大風疾雨大風疾雨是毀君之德也武王覺召¶
太公問之果有疾雨暴風在太公邑外而過〇六韜曰文王¶
問散冝生卜伐紂吉乎曰不吉鑚龜龜不兆數&KR0433;交加而¶
折將行之日雨輜車至軫行之日幟折爲三散冝生曰此¶
<pb:KR3k0012_SBCK_010-8b>¶
&KR0114;四不祥不可舉事太公進曰是非子之所知也祖行之¶
日輜車至軫是洗濯甲兵也¶
師曠占曰候月知雨多少入月一日二日三日月色赤黃¶
者其月少雨月色青者其月多雨常以五夘日候西北有¶
雲如羣羊者即有雨至矣冬戊巳春辰巳日雨蝗蟲食禾¶
稼立春日雨傷五木立秋日雨害五榖常以戊巳日日入¶
時出時欲雨日上有冠雲大者即雨小者少雨¶
天文要集曰北斗之旁有氣徃徃而黒&KR0250;似禽獸大如皮¶
席不出三日必雨¶
又曰河有雲黒狀似船&KR0002;一疋布維河不出十日大雨¶
又曰辰口守心有水災一日大雨不可當¶
又曰北斗者不欲雲覆之黒雲覆之大雨¶
范子計然曰風爲天氣雨爲地氣風順時而行雨應風而¶
<pb:KR3k0012_SBCK_010-9a>¶
下命曰天氣下地氣上隂陽交通萬物成矣¶
劉義慶世說曰謝太𫝊無嗔喜曽送兄征西葬還日暮雨¶
馭人皆醉不可處分公乃於車中手取車柱撞馭人聲色¶
甚怒¶
劉義慶幽明録曰河南人趙良與其郷人諸生之長安至¶
新安界遇霖雨糧乏相謂曰飢郍得羙食邪應時羮飯備¶
具有人聲語云進踈食¶
黄子發相雨書曰常以戊申日候日欲入時日上有冠雲¶
不問大小視四方黒者大雨青者小雨候日始出日正中¶
有雲覆日而四方有雲黒者大雨青者小雨四方有雲如¶
羊猪雨立至四方北斗中有雲後五日大雨四方北斗中¶
無雲唯河中有雲三枚相連&KR0250;如浴猪狶三日大雨以丙¶
丁之辰四方無雲唯漢中有者六十日風雨和常以六甲¶
<pb:KR3k0012_SBCK_010-9b>¶
之日平旦清明東向望日始出時日上有雲大小貫日中¶
青者以甲乙雨赤者丙丁雨白者庚辛雨黒者壬癸雨黄¶
者戊巳日雨六甲日四方雲皆合者即雨以天方雨時視¶
雲有五色黒赤並見者即雹黃白雜者風多雨少青黒雜¶
者雨隨之必滂沛流潦¶
又曰四方有濯魚雲遊疾者即日雨遊遲者雨少至¶
說苑管仲曰吾不能以春風風人夏雨雨人吾道窮矣¶
又曰楚莊王伐陳呉救之雨十日十夜晴左史𠋣相曰呉¶
師必夜至甲裂壘壊彼必薄我何不行列鼔出待之呉師¶
至見楚軍成陣而還¶
又曰武王伐紂過隧則斬岸過水則析舟示人無反志也¶
至於有戎之隧大風折斾散冝生諌曰此其妖歟武王曰¶
非也天落兵也風霽而乗以大雨散冝生又諌曰此非妖¶
<pb:KR3k0012_SBCK_010-10a>¶
歟王曰非也天洗兵也¶
風俗通曰雨師爲𤣥&KR0115;¶
山海經曰羽山其上多雨將陽之山多恠雨¶
括地圖曰谷山有藂雲甘雨¶
太平御覽卷第十¶
<pb:KR3k0012_SBCK_010-10b>¶
