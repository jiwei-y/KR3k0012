# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:02.233004
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 64
#+PROPERTY: FILE SB11n0727-064太平御覽-卷之六十四.
<pb:KR3k0012_SBCK_064-1a>¶
太平御覽卷第六十四¶
　地部二十九¶
　　河北諸水¶
　　　　淇水　黄花水　洹水　清水¶
　　　　滏水　漳水　易水　汾水¶
　　　　文水　澮水　晉水　嬀水¶
　　　　沁水　鴦漿水　石臼河　滹沱¶
　　　　衡水　白溝水　屯氏河　鳴犢河¶
　　　　滭發水　窮魚水　漏水　桑乾河¶
　　　　巨馬河　五渠水　金河¶
　　　　　　淇水¶
說文曰淇水出河内共北山東入海¶
詩曰毖彼泉水亦流于淇¶
<pb:KR3k0012_SBCK_064-1b>¶
又曰要我乎上宫送我乎淇之上矣¶
又曰瞻彼淇澳菉竹猗猗¶
又曰籊籊竹竿以釣于淇淇水悠悠檜檝松舟¶
韓子曰昔紂爲甲卒百萬左飲馬於淇右飲馬於洹洹水¶
竭淇水不流武王甲卒三千破之¶
隋圖經曰清淇西自魏郡朝歌縣界入分爲二派一在郡¶
東一在郡西俱南流入河案酈道元注水經云淇水南與清¶
水合而入白溝石㑹宿胥皆瀆之名淇又一名王莽河王¶
莽時所穿也¶
兾州圖經云河水西從河内郡界入至黎陽而東北至臨¶
河西至王莽河出焉又東經澶淵東入武陽河南即東郡¶
界是¶
水經曰淇水出河内隆慮縣西大號山¶
<pb:KR3k0012_SBCK_064-2a>¶
山海經曰淇水出沮如山水出其側頽波漰住衝激横山山¶
上合下開可減六七十歩巨石磥砢交積隍澗傾瀾漭盪¶
勢同雷轉激水散氣曖若霧合¶
又曰詩云瞻彼淇澳菉竹猗猗毛云菉王芻也竹𥚹竹也¶
漢武帝塞決河斬淇園之竹木以爲用寇恂爲河内伐竹¶
淇川冶夫百餘萬以輸軍資今通望淇川無復此物唯生¶
芻編草不異¶
　　　　　黄花水¶
隋圖經曰黄花水出隆慮縣西北崖上髙十七里去地七¶
里懸水東南注壑巖下狀若雞翅俗謂之雞翅蓋天台赤¶
城之流也至谷潜入地下十里復出名曰柳水者是黄花¶
水重源發也其谷號爲黄花谷内有仙母塜谷西有洞穴¶
謂之聖人窟¶
<pb:KR3k0012_SBCK_064-2b>¶
　　　　　洹水¶
隋圖經曰洹水出隆慮縣西北俗謂安陽河即聲伯夢渉¶
之所源出林慮山東平地¶
　　　　　清水¶
水經曰清水出河内脩武縣之北黒山黒山在縣北白鹿¶
山東清水所出也上承諸陂散泉以成川南流西南屈曲¶
瀑布垂巖懸河注壑二十餘丈聲震山谷左右石壁層深¶
獸跡不交隍中散水霧合視不見底其水歷澗流飛清泠¶
洞觀謂之清水矣¶
　　　　　滏水¶
水經注曰滏水發源出石皷山南巖下泉奮湧若滏水之¶
湯矣其水冬温夏冷崖上有魏丗所立銘水上有祠能興¶
雲雨滏水又東流注于漳又謂之合河¶
<pb:KR3k0012_SBCK_064-3a>¶
浮圖澄別傳曰石虎時自正月不雨澄詣滏口祠稽首曝¶
露即日二白龍降於祠下於是雨遍千里也¶
山海經曰神國之山滏水出焉東流注于歐水郭璞注曰¶
金滏水在臨水縣西釡口山經鄴西北至列人縣入于漳¶
其水熱¶
　　　　　漳水¶
說文曰濁漳水出上黨長子鹿谷山東入清漳清漳出沾¶
山大要谷北入河¶
吕氏春秋曰史起引漳水灌鄴田民𥘉大怨後轉獲利相¶
與歌曰鄴有聖令曰史公決漳水灌鄴旁終古斥鹵生稻¶
梁¶
風土記云南易水夲名漳水源出三門山案趙地記云六¶
國時此水名易水埤蒼及水經云洺水之目不知誰改俗¶
<pb:KR3k0012_SBCK_064-3b>¶
謂山之下地名洺水因經之故曰洺水案燕趙記云其分¶
有三易漳爲南易水¶
鄴縣圖經曰濁漳水在縣西水東北津有永樂浦浦西五¶
里俗謂爲紫陌河北處即俗巫爲河伯娶婦處也¶
水經注曰清漳水東經沙縣故有沙河之稱¶
又曰濁漳水出上黨長子縣西發搗山〇又云漳水出麓谷¶
山與發鳩連麓而在南淮南子曰謂之發苞山故異名㸦¶
見也左則陽泉水注之右則散蓋水入焉三源同出一山¶
但以南北爲別耳¶
又曰尚書所謂覃懷厎績至于衡漳也¶
孔安國曰衡横也言漳水横流也¶
　　　　　易水¶
水經曰易水出溕郡故安縣閻郷西山¶
<pb:KR3k0012_SBCK_064-4a>¶
燕太子丹曰荆軻入秦不擇日發太子送之於易水之上荆¶
軻起爲壽歌曰風蕭蕭兮易水寒壯士一去兮不復還故¶
安圖經曰易水又名安國河亦名北易水¶
　　　　　汾水¶
說文云汾水出太原晉陽山西南入河¶
山海經曰管涔之山其山無木而下多草其下多玉汾水¶
出焉而流注于河¶
十三州志曰出武周燕之燕京山亦管涔之異名也其山¶
重阜脩層有草木無泉源導於南麓之下¶
說文曰汾水出太原晉陽山西南入河¶
莊子曰堯治天下之民平海内之政徃見四子於姑射之¶
山汾水之陽窅然䘮其天下焉¶
說苑曰智伯圍趙襄子於晉陽決晉水以灌之晉陽之城¶
<pb:KR3k0012_SBCK_064-4b>¶
不没者三版智伯曰吾始知水之可以亡人國汾水可以¶
灌安邑絳水可以灌平陽¶
淮南子曰汾水濛濁而冝麻¶
水經曰汾水南過冠爵津汾名也在介休縣之西南俗謂¶
之雀䑕谷數十里間道隘水左右悉結編梁閣道累石就¶
路縈帶巗側或去水一丈或髙五六丈上戴山阜下臨絶¶
澗𥙿謂之爲魯股橋盖通古之津隘又亦在今之地嶮¶
　　　　　文水¶
水經曰文水出大陵縣西山文谷東北入于汾注云縣西¶
南山下武氏穿井給養井至幽深後一朝水溢平流東南¶
注文水¶
又曰文水又南逕縣右㑹隠泉水口水出謁泉山之上頂¶
俗陽雨愆時　謁是禱故山得其名非所詳也其山石岸¶
<pb:KR3k0012_SBCK_064-5a>¶
絶險壁立崖半有一石室去地可五十餘丈爰有層松飾¶
巖列栢綺望唯西側一處得歴級升陟頂上平地一十許¶
頃沙門釋僧光表建二刹泉發於兩寺之門東流瀝石㳂¶
注上下又東津渠隱没而不恒流故有隱泉之名矣雨澤¶
豐澍則通入文水又南經兹氏縣故城東爲文湖東西一¶
十五里南北三十里丗謂之西河在縣直東一十里湖之¶
西側臨湖¶
　　　　　澮水¶
水經曰澮水出河東絳縣東澮交東髙山注云一名詳髙¶
山亦曰河南山西南逕翼城北合諸水謂之澮交左傳晉¶
悼公謀去故絳欲居郇瑕魏獻子曰不如新田有汾澮以¶
流其惡遂居新田又謂之絳盖在絳澮之陽又西南過虒¶
祁宫南入于汾¶
<pb:KR3k0012_SBCK_064-5b>¶
　　　　　晉水¶
水經注曰山海經曰懸甕之山晉水出焉今在縣之西南¶
昔智伯之遏晉水以灌晉陽其川上源後人踵其遺跡畜¶
以爲沼沼西際山枕水有唐叔虞祠水側有凉堂結飛梁¶
於水上左右雜樹交隂希見曦景晉川之中最爲勝處¶
　　　　　嬀水¶
地記曰河東郡首山之東北山中有二泉水南流者曰嬀¶
水北流曰汭水二水西經歴山下異流同歸渾流而注入¶
于河¶
水經注曰尚書所謂釐降二女于嬀汭孔安國曰舜居嬀¶
水之汭王肅曰嬀汭虞地名皇甫謐曰納二女於嬀水之¶
汭馬季長曰水所入曰汭然則汭似非水名則今見有二¶
水異源同歸渾流西注而入于河¶
<pb:KR3k0012_SBCK_064-6a>¶
　　　　　沁水¶
水經曰沁水出上黨涅縣謁戾山注云沁即洎水也¶
水經注曰沁水南廵石門石門是晉安平獻王司馬孚之¶
爲魏野王典農中郎將之所造也案其表云臣孚言臣被¶
明詔興河内水利臣旣到檢行沁水源出銅堤山屈曲周¶
廻水道　九百自太行以西王屋以東層巖髙峻天時霖¶
雨衆谷走水小石漂迸木門杇敗稻田汎濫歲功不成臣¶
輙案行去堰五里以外方石可得數萬餘枚臣以爲累方¶
石爲門若天旱増堰進水若天霖雨陂澤充隘則閉方斷¶
水空渠衍澇足以成河雲雨田人經國之謀暫勞永逸聖¶
王所許願陛下特出臣表敕大司農府給人工勿使稽延¶
詔書聽許於是狹岸累石結以爲門用代木門矣¶
　　　　　鴦漿水¶
<pb:KR3k0012_SBCK_064-6b>¶
山海經曰解縣南有壇道山山下有水潜出停而不流俗¶
爲鴦漿水發于上而潜于下厥頂方平有良藥¶
　　　　　石&KR0875;河¶
水經注曰漢永平中治呼沲石臼河案司馬彪後漢郡國¶
志常山南行唐縣有石&KR0875;谷盖資承呼沲之水轉山東之¶
費自都盧至羊腸倉將慿汾水以漕太原用實秦晉苦役¶
連年轉運所經九三百八十九隘死者無筭拜鄧訓爲謁¶
者監護水功訓隱括知其難立言肅宗從之全活數千人¶
和喜鄧后之立也訓后叔父以爲訓積善所致也¶
　　　　　滹沲¶
禮曰晉人將有事於河必先有事於滹沲¶
隋圖經曰滹沲在深澤縣界光武爲赤眉所追至滹沲河¶
欲渡導吏還乃言水深無船左右懼上使王霸前瞻水霸¶
<pb:KR3k0012_SBCK_064-7a>¶
恐驚衆乃言氷堅可渡北至氷合囊沙布氷上乃渡未畢¶
數車氷䧟今名其豦爲危渡口是也魏改曰清寜河此水¶
常有蛟入五月恒暴遂變爲人於岸上與人並行至懸岸¶
處推之與人俱下¶
　　　　　衡水¶
信都記曰衡水亦曰長蘆水即濁漳之下流也水有袁潭¶
渡歴下博城北而逶迤東北注謂之九爭曲水味鹹苦俗¶
稱苦河亦謂之黄漳河是也¶
　　　　　白溝水¶
信都記曰白溝水地接館陶界隋煬帝導爲永濟渠亦名¶
御河南自相州洹水縣界流入又北難河出焉盖魏時河¶
難所以導以利行故瀆故此瀆有難之稱矣¶
　　　　　屯氏河¶
<pb:KR3k0012_SBCK_064-7b>¶
注水經曰大河故瀆北爲屯氏河¶
漢書溝洫志曰自塞宣坊河復北決於舘陶分爲屯河氏¶
廣深與大河等¶
　　　　　鳴犢河¶
漢書地理志曰河水自靈縣別出爲鳴犢河¶
溝洫志元帝永光五年河決清河鳴犢口而屯氏河絶滅¶
　　　　　滭發水¶
隋圖經曰滭發水今俗亦名妬女泉大如車輪水色青碧¶
百姓祀之婦人不得艶裝衣新彩臨之必興雨雹故云妬¶
女介子推妹也¶
　　　　　窮魚水¶
竹書紀年曰晉荀瑶伐中山取窮魚之丘¶
水經云水出魚山山石若巨魚水發其下¶
<pb:KR3k0012_SBCK_064-8a>¶
　　　　　漏水¶
漏水曰一名澧水一名鴛鴦水俗謂之百泉源出龍岡縣¶
東南平地以道其源納㹅衆泉合成一川故也亦謂之鴛¶
鴦水魏都賦所云鴛鴦交谷是也¶
　　　　　桑乾河¶
水經曰桑乾河水潜承太原汾陽縣北燕京山天池也天¶
池一名大池俗謂之衣連汭在静樂縣北百四十里注水¶
經云桑乾河水潜承燕京之池池在山東之上周廻里餘¶
其水澄停鏡淨潭而不流若安定朝郍之湫池也池内曽¶
無片草及其風籜有淪輙有小鳥翠色投池衘水岀㑹稽¶
之耘鳥矣¶
　　　　　巨馬河¶
注水經曰巨馬河即&KR0238;水也東北經郎山西望衆崖競舉¶
<pb:KR3k0012_SBCK_064-8b>¶
若鳥翼立石嶄巖似劒㦸之狀又南流經刀山層巖直上¶
于霄望崖側若積刀環¶
　　　　　五渠水¶
邢子勵記曰後魏延興𥘉文安縣人孫願捕魚於五渠水¶
中有群魚從西來共以柴塞之忽有人謂願曰須臾當大¶
得魚若願多求冝勿殺也後願下網果得大魚其狀如鯉¶
而大願以爲異物遂殺食之俄然風雨晝昏唯聞鳥飛聲¶
比風息雨霽有人乗舩至者云前見群魚無數飛入於海¶
願遂不復漁矣因呼入海之豦爲飛魚口也¶
　　　　　金河¶
郡國志曰雲中郡有紫河鎭界内有金河水其泥色紫故¶
曰金河¶
太平御覽卷第六十四¶
