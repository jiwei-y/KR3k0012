# -*- mode: mandoku-view -*-
#+TITLE: 太平御覽
#+DATE: 2015-09-23 10:14:01
#+PROPERTY: LASTPB  <md:KR3k0012_SBCK_099-1a>
#+PROPERTY: JUAN 100

<md:KR3k0012_SBCK_099-9a>¶
<md:KR3k0012_SBCK_100-1a>¶
<pb:KR3k0012_WYG_100-1a>
欽定四庫全書
　太平御覽卷一百
　　　　　　　　　　　　宋　李昉等　撰
　　皇王部二十五¶
　　　東晉安皇帝　　　　桓𤣥(附/)
　　　恭皇帝¶
　　　　安皇帝¶
晉書曰安皇帝諱德宗孝武帝長子也太元十二年八
<pb:KR3k0012_WYG_100-1b>
月辛巳立為¶皇太子二十一年九月庚申孝武崩辛酉
太子即位太赦¶癸亥以司徒㑹稽王道子為太傅攝政
隆安元年春正月¶己亥朔帝加元服改元增文武位一
等太傅㑹稽王道子歸政¶四月甲戌兖州刺史王恭豫
州刺史庾楷舉兵以討尚書左¶僕射王國寶建威將軍
王緒為名甲申殺國寶及緒以說于¶恭恭乃罷兵二年
七月兖州刺史王恭豫州刺史庾楷荆州¶刺史殷仲堪
廣州刺史桓𤣥南蠻校尉楊佺期等舉兵反八¶月江州
<pb:KR3k0012_WYG_100-2a>
刺史王愉奔于臨川九月辛夘加太傅㑹稽王道子黃
鉞¶遣征虜將軍㑹稽王元顯等討桓𤣥輔國將軍劉牢
之次<md:KR3k0012_SBCK_100-1b>¶新亭使子敬宣擊敗恭恭奔曲阿長塘湖尉収送
京師斬¶之尋遣太常殷茂諭仲堪追𤣥𤣥等走于尋陽
三年十一月¶甲寅妖賊孫恩陷㑹稽内史王凝之死之
呉國内史桓謙等並委¶官而遁遣衞將軍謝琰等逆擊
走之四年五月孫恩冦浹口¶庚寅謝琰為孫恩所陷死
之恩轉冦臨海六月輔國司馬劉裕破¶恩於南山恩將
<pb:KR3k0012_WYG_100-2b>
盧循陷廣陵元興元年正月庚午朔大赦改¶元以後將
軍元顯為驃騎將軍征討大都督鎭北將軍劉¶牢之為
元顯前鋒將軍譙王尚之為後部以討桓𤣥二月¶庚午
帝戎服餞元顯于西池丁巳遣兼侍中齊王柔之以¶騶
虞幡宣告荆江二州丁夘桓𤣥敗王師于姑熟三月壬
申桓¶𤣥自為侍中丞相録尚書事二年春正月辛丑建
威將軍¶劉裕破徐道復于東陽乙夘桓𤣥自稱大將軍
丁巳冀州¶刺史孫無終為桓𤣥所害秋八月𤣥又自號
<pb:KR3k0012_WYG_100-3a>
相國楚王九<md:KR3k0012_SBCK_100-2a>¶月南陽太守庾仄起義兵為𤣥所敗冬十
一月壬午𤣥遷¶帝于永安宫癸未移太廟神主于琅琊
國十二月壬辰𤣥¶簒位以帝為平國王辛亥帝蒙塵于
尋陽三年春二月帝¶在尋陽庚寅夜濤水入石頭漂殺
人户乙夘建武將軍劉裕¶帥沛國劉毅東海何無忌舉
義兵庚辰斬桓𤣥所署徐¶州刺史桓修于京口及青州
刺史桓𢎞于廣陵丁巳義師濟¶江三月戊午劉裕斬𤣥
將呉甫之于江東斬皇甫敷于羅¶落己未桓𤣥衆潰而
<pb:KR3k0012_WYG_100-3b>
逃庚申劉裕置畱臺具百官壬戌𤣥¶¶司徒王謐推劉裕
行鎮軍將軍徐州刺史都督揚徐兖¶豫青冀幽并八州
諸軍事假節劉裕以謐領揚州刺史録¶尚書事辛酉劉
裕誅尚書左僕射王愉及愉子荆州刺史子緩¶司州刺
史溫詳辛未桓𤣥逼帝西上庚戌宻詔以幽逼于¶𤣥萬
幾虚曠令武陵王遵依舊典承制總百官行事加侍<md:KR3k0012_SBCK_100-2b>¶中
餘如故并大赦謀反大逆已下唯桓溫一祖之後不宥¶
夏四月己丑大將軍武陵王遵稱制總萬幾庚寅帝至
<pb:KR3k0012_WYG_100-4a>
江¶陵庚戌輔國將軍何無忌振武將軍劉道規及桓𤣥
將庾¶稚何澹之戰于湓口大破之𤣥復逼帝東下五月
癸酉冠¶軍將軍劉毅及𤣥戰于崢嶸洲又破之己夘帝
復幸江陵¶辛巳荆州别駕王康崖南郡太守王騰之奉
帝居于南郡壬¶午督護馮遷斬桓𤣥于南貊州乘輿反
正于江陵閏月己¶丑桓𤣥揚武將軍桓振陷江陵帝復
蒙塵于賊營義熙元¶年正月帝在江陵南陽太守魯宗
之起義兵襲破襄陽己丑劉¶毅次于馬頭桓振以帝屯
<pb:KR3k0012_WYG_100-4b>
于江津辛夘宗之破振將溫楷¶于祚溪進次紀南為振
所敗振武將軍劉道規擊桓謙走之¶乘輿反正帝與琅
琊王幸道規舟二月丁巳畱臺備乘輿¶法駕迎帝于江
陵三月桓振復襲江陵荆州刺史司馬休<md:KR3k0012_SBCK_100-3a>¶之奔于襄陽
建威將軍劉懐肅討振斬之帝至自江陵六¶年十二月
壬辰劉裕破盧循于豫章七年春二月壬午右將軍劉
藩¶斬徐道復于始興傳首京師夏四月盧循走交州刺
史杜¶惠斬之十二年八月劉裕及琅琊王德文率衆伐
<pb:KR3k0012_WYG_100-5a>
姚泓庚¶午大赦冬十月庚寅姚泓將姚光以洛陽降己
丑遣兼司¶空高密王恢之修謁武陵十三年秋七月劉
裕克長安執¶姚泓収其彛器歸京師十四年十二月戊
寅帝崩于東堂¶在位二十三年時年四十七葬休平陵
帝不慧自少及長¶口不能言雖寒暑之變無以辨也凡
所動止皆非已出故¶桓𤣥之簒因此獲全¶
　　　　桓𤣥¶
晉書曰桓𤣥字敬道一名靈寶大司馬溫之孽子也其
<pb:KR3k0012_WYG_100-5b>
母¶馬氏嘗與同輩月下夜坐見流星墜銅盆中忽為二
珠燦<md:KR3k0012_SBCK_100-3b>¶然明淨競以瓢接取馬氏得而吞之若有感遂<有
光照室¶占者竒之故小名曰靈寶妳媼毎抱詣溫輒易
人而後至¶其重兼常兒溫甚愛異之臨終命以為嗣襲
爵年七歲溫¶服終府州文武辭其叔父沖沖撫𤣥頭曰
此汝家故吏也¶𤣥因涕泣被面衆並異之及長形貌瓌
竒丰神疎朗博綜¶藝術善屬文常負其才地以雄豪自
處時咸憚之年二十¶三拜為太子洗馬時議謂溫有不
<pb:KR3k0012_WYG_100-6a>
臣之迹故折𤣥兄弟而¶為素官後出補義興太守鬱鬱
不得志嘗登高望震澤歎¶曰父為九州伯兒為五湖長
棄官歸國自以元勲之門而¶負謗于世乃上疏曰臣聞
周公大聖而四國流言樂毅王¶佐而被謗騎劫巷伯有
豺獸之慨蘇公興飄風之刺惡直¶醜正何代無之先臣
蒙國殊遇姻婭皇極西平巴蜀北¶清伊洛竊號之冦繫
頸北闕園陵復修大恥再雪飲馬<md:KR3k0012_SBCK_100-4a>¶灞滻懸旌趙魏勤王
之師功非一㨗太和末皇基有潛移之¶懼遂奉天順人
<pb:KR3k0012_WYG_100-6b>
翼登聖朝晉室之基危于殷漢先臣之功高¶于伊霍矣
至於先帝龍飛九五陛下之所以繼明南面請問¶談者
誰之由也若陛下忘先臣大造之功信貝錦萋斐之説¶
臣等自當奉還三封受戮市朝然後下從先臣歸先帝
𤣥宫¶耳疏寢不報𤣥在荆楚積年優游無事荆州刺史
殷仲堪敬¶憚之及中書令王國寶用事謀削弱方鎭内
外騷動知王恭¶有憂國之言𤣥潛有意於功業乃説仲
堪宜興晉陽之師以¶内匡朝廷已當悉荆楚之衆順流
<pb:KR3k0012_WYG_100-7a>
而下推王恭為盟主此桓¶文之舉也俄而王恭信至招
仲堪及𤣥匡正朝廷國寶既¶死于是罷兵詔以𤣥為廣
州刺史其年王恭又與庾楷起¶兵討江州刺史王愉及
譙王尚之兄弟𤣥仲堪謂恭事必¶克捷一時響應仲堪
令𤣥與楊佺期為前鋒𤣥至湓口獲<md:KR3k0012_SBCK_100-4b>¶王愉詔以𤣥為江
州各西還屯于尋陽共相結納推𤣥為¶盟主後荆州大
水仲堪賑恤飢者倉廩空竭𤣥乘其虚而¶伐之至江陵
仲堪數道拒之不克佺期自襄陽來救期敗¶走殷仲堪
<pb:KR3k0012_WYG_100-7b>
亦見害于是平荆雍詔以𤣥督八州荆州牧𤣥¶于是樹
腹心兵馬日盛其後孫恩逼京師𤣥建牙旗聚衆¶外託
勤王實欲觀釁以兄偉為冠軍江州刺史畱偉守¶江陵
抗表率衆下至尋陽移檄京師罪狀元顯𤣥既興師¶犯
順慮衆不為用恒有迴斾之計既過尋陽不見王師意¶
甚悦將吏亦振先使其將馮該等攻譙王尚之敗之劉
牢¶之遣子敬宣降𤣥至新亭元顯自潰𤣥入京師矯詔
加已¶總百揆為丞相黃鉞羽葆鼔吹府置官屬乃徙太
<pb:KR3k0012_WYG_100-8a>
傅道¶子于安成害元顯于市多僇朝望改易百官各置
所親大¶赦改元為大亨𤣥將出居姑孰其中書令王謐
對曰公羊<md:KR3k0012_SBCK_100-5a>¶有言周公何以不之魯欲天下一乎周也願
靜根本以公旦¶為心𤣥善其對而不從遂大築城府乃
出鎭焉大政皆咨¶之小事則決于僕射桓謙及卞範之
後諷朝廷封諸子弟¶為公自知怨滿天下欲速定簒逆
殷仲文卞範之等又共¶催促之于是先改授郡司其黨
皆三公又矯詔封十郡為¶楚王加九錫備物楚國置丞
<pb:KR3k0012_WYG_100-8b>
相以下一遵舊典又諷天子御¶前殿而䇿授焉𤣥屢偽讓
詔遣百僚敦勸乃就命𤣥偽上¶表求歸藩又自作詔畱
之遣使宣㫖𤣥又上表固請又諷¶天子作詔固畱十一
月矯制加具備天子禮服僭御禮樂¶焉又矯詔使王謐
兼太保奉帝璽禪位于已帝出居永安¶宫移晉神主于
琅琊廟初𤣥恐帝不為手詔又慮璽不可¶得逼臨川王
寳請帝自為手詔因奪取璽比臨軒璽已久¶出𤣥甚喜
百官到姑孰𤣥偽讓朝臣固請乃于城南七<md:KR3k0012_SBCK_100-5b>¶里𤣥立郊
<pb:KR3k0012_WYG_100-9a>
壇以𤣥牡告天百僚陪列而儀注不備㤀稱萬歲¶遂升
壇燎于南郊大赦改元永始初偽詔改元為建始右¶丞
王攸之曰永始復是王莽始執權之歲也其兆號不祥¶
冥符僣逆如此國號大楚以南康平固縣奉晉帝為平
固¶王車旗正朔如舊典遷居尋陽依陳畱王處鄴宫故
事追¶尊其父溫宣武皇帝諸子皆為王𤣥入建康宫逆
風迅雷激其¶儀飾皆傾及小㑹西堂設鼔樂殿上施絳
帳鏤黃金為¶顔四角作金龍頭銜五色羽葆流蘇羣臣
<pb:KR3k0012_WYG_100-9b>
私相謂曰此頗¶似轜車亦王莽仙蓋之流也𤣥以其妻
劉氏為皇后更造¶大輦容三十人坐以二百人舁之性
好畋遊以體大不堪¶乘馬又作徘徊輿施轉開合動作
無滯𤣥自簒盜之後驕奢¶荒侈遊畋無度以夜繼晝性
又急暴呼召嚴速直官咸繫¶馬省前禁内雜亂無復朝
廷之體于是百姓疲苦朝野勞<md:KR3k0012_SBCK_100-6a>¶悴怨怒思亂者十室八
九焉劉裕劉毅何無忌等共謀克¶復裕等斬桓修于京
口斬𢎞于廣陵裕率義軍至竹里𤣥遣¶呉甫之皇甫敷
<pb:KR3k0012_WYG_100-10a>
北拒義軍裕等於江乘與戰臨陣斬敷及¶甫之𤣥聞之
大懼乃召諸道術人推算數為厭勝之法乃¶問衆曰朕
其敗乎曹靖之對曰神怒人怨臣實懼焉𤣥曰¶人或可
怨神何怒對曰移晉宗廟飄泊無所大楚之祭¶不及于
祖此其所以怒也𤣥曰卿何不諫對曰輦上君子自¶以
為堯舜之世何敢妄言𤣥愈忿懼使桓謙何澹之屯東¶
陵卞範之屯覆舟山帥衆二萬拒義軍裕至蔣山使老
弱¶登山分張旗幟數道並前𤣥懼候還云裕軍四塞不
<pb:KR3k0012_WYG_100-10b>
知多¶少𤣥益憂惶于時東北風急義兵放火烟塵漲天
鼔噪之¶音震駭京邑劉裕執鉞麾而進謙等諸軍一時
奔潰𤣥率¶親信數千人聲言赴戰遂出南掖門西至石
頭使殷仲文具<md:KR3k0012_SBCK_100-6b>¶舟相與南奔或勸其戰𤣥不暇荅直以䇿
指天而經日不¶得食左右進以粗飯咽不能下其子昇
時年數歲抱𤣥胷¶而撫之𤣥悲不自勝劉裕以武陵王
遵攝萬幾立行臺總¶百官遣劉道規躡𤣥𤣥至尋陽江
州刺史郭昶之給其器¶用殷仲文自後至望見𤣥舟旌
<pb:KR3k0012_WYG_100-11a>
旗輿服備帝者之儀嘆息¶曰敗中復振故可也𤣥于是
逼乘輿西上于道作起居注叙¶其拒義軍之事自謂經
畧指授算無遺䇿諸將違節度以¶致虧喪非戰之罪𤣥
至江陵石康納之未三旬衆盛謂其¶羣黨曰卿等並清
塗翼從朕躬都下竊位者方應謝罪軍¶門其觀卿等入
石頭並雲霄中人也𤣥遣何澹之守湓口¶何無忌劉道
規等破之帥舟艦三百發江陵以徐放為常¶侍遣説無
忌等解軍謂放曰諸人不識天命致此妄作遂¶懼禍屯
<pb:KR3k0012_WYG_100-11b>
結卿三州所信可明示朕心若退軍解甲當與之<md:KR3k0012_SBCK_100-7a>¶更始
授任江水在此朕不食言時道規已至𤣥與戰於崢¶嶸
洲於時義兵數千𤣥兵甚盛而𤣥懼有敗常漾輕舸於
舫¶側故其衆莫有鬭心義軍乘風縱火盡鋭爭先𤣥衆
大潰¶𤣥畱永安太后及皇后于巴陵殷仲文時在𤣥艦
求出别¶船収集散軍因叛𤣥奉二后奔於江陵𤣥欲出
漢州投梁州刺史桓希而制¶令不行𤣥乘馬出城至門
左右於闇中斫之不中前後相殺交橫𤣥僅免于¶是荆
<pb:KR3k0012_WYG_100-12a>
州别駕王康産奉帝入南郡時益州刺史毛璩使其¶從
孫祐之送弟璠喪葬江陵有衆二百璩弟子修之先為
𤣥¶校尉誘𤣥以入蜀達枚囘洲祐之迎擊𤣥矢下如雨
𤣥被箭¶其子昇拔去之益州督䕶馮遷抽刀而前𤣥拔
頭上玉簪與¶之仍曰是何人耶敢殺天子遷曰欲殺天
子之賊耳遂斬¶首時年三十六自簒逆至敗時凡八旬
矣¶
　　　　恭皇帝<md:KR3k0012_SBCK_100-7b>¶
<pb:KR3k0012_WYG_100-12b>
晉書曰恭帝諱德文安帝母弟也初封琅琊王厯中軍將¶
軍散騎常侍衞將軍開府儀同三司侍中領司徒録尚
書¶六條事元興初遷車騎大將軍桓𤣥執政進位太宰
加¶衮冕之服緑綟綬𤣥簒位以帝為石陽縣公與安帝俱
居¶尋陽及𤣥敗隨至江陵𤣥死桓振奄至躍馬奮戈直
至堦¶下嗔目謂安帝曰臣門户何負國家而屠滅若是
帝乃下¶牀謂振曰此豈我兄弟意耶振乃下馬致拜振
平復為琅¶琊王又領徐州刺史尋拜大司馬領司徒加
<pb:KR3k0012_WYG_100-13a>
殊禮義熙五年¶置左右司馬長史從事中郎四人加羽
葆鼔吹十二月戊¶寅安帝崩是日即帝位大赦元熙元
年春正月壬辰朔改¶元以山陵未厝不朝㑹立后褚氏
甲午徵劉裕還朝二年¶夏六月壬戌劉裕至于京師傅
亮承裕密㫖諷帝禪位草¶詔請帝書之帝欣然謂左右
曰桓𤣥之時天命已去為劉<md:KR3k0012_SBCK_100-8a>¶公所延二十年矣今復何
恨乃書赤紙為詔甲子遂遜于¶琅琊第劉裕以帝為零
陵王居于秣陵行晉正朔車旗服¶色一如其舊有其文
<pb:KR3k0012_WYG_100-13b>
而不備其禮宋永初二年九月崩于¶内房時年三十六
謚恭皇帝葬沖平陵¶
續晉陽秋曰初安皇不慧起居動止不自己出帝每侍
左右¶雖涼溫飢飽之中而恭謹備焉時人稱其順弟又
雅信佛¶鑄見貨十萬造丈六金像于瓦官寺擇日齋戒
迎像竟步¶從十許里安皇帝歸陵有詔當出送八座奏
諫以為宜加¶珍攝乃止¶
沈約宋書曰禇秀之妹為恭帝后兄弟並盡忠孝高祖
<pb:KR3k0012_WYG_100-14a>
知恭¶帝生男輒令方便殺焉或誘賂内人或密加毒害
前後¶如此非一恭帝居秣陵宫帝懼見禍與褚后共止
一室慮¶人鴆毒自食于床前高祖將殺之不欲遣人内
入褚淡<md:KR3k0012_SBCK_100-8b>¶之兄弟褚后出别宫相見兵人乃踰垣而入進
藥於恭¶帝恭帝不肯飲曰佛教自殺者不得復人身乃
以被掩殺¶之¶
中興書曰昔中宗以丁丑之歲始稱晉王改築宗廟使
郭¶璞筮之云載祀二百及今禪代庚申之歲凡百有二
<pb:KR3k0012_WYG_100-14b>
年而¶天禄永終璞精於術數理無乖貳抑以百二期促
故倒其辭¶為二百耶¶
史臣曰安帝即位之辰鍾無妄之日道子元顯並傾朝
政¶主昏臣亂未有不亡者也雖有手握戎麾心存舊國
迴首¶無良忽焉消散于是桓𤣥承釁勢踰飈指六師咸
泯隻馬¶徂遷是以宋高非典午之臣孫恩豈金行之冦
若乃世遇¶顚覆則恭皇斯甚於越之民詎燻丹穴㑹稽
之侣寧嘆入¶臣去黃屋而歸來灑丹書而不恨夫五運
<pb:KR3k0012_WYG_100-15a>
攸革三微數盡<md:KR3k0012_SBCK_100-9a>¶猶高秋凋候理之自然觀其零落人有
為之流連者也¶
　
　
　
　
　
　
<pb:KR3k0012_WYG_100-15b>
　
　
　
　
　
　
　
　太平御覽卷一百
