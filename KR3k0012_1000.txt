# -*- mode: mandoku-view; -*-
#+TITLE: 太平御覽
#+DATE: 2015-09-12 00:54:02.905069
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 1000
#+PROPERTY: FILE SB11n0727-1000太平御覽-卷之一千.
<pb:KR3k0012_SBCK_1000-1a>¶
太平御覽卷第一千¶
　百卉部七¶
　　　萍　苔　䔷　莞¶
　　　荔挺　彫胡　苕　薕¶
　　　薍　雚葦　蘆荻　蘩&KR1562;¶
　　綸組　帛布　離南　地榆¶
　　　　　萍¶
爾雅曰苹萍(水中浮蓱江東/謂之/音瓢)其大者蘋¶
毛詩采蘋曰采蘋大夫妻能循法度也能循法度則可以¶
承先祖供祭祀矣于以采蘋南澗之濵于以盛之維筐及¶
筥于以湘之維錡及釡(相烹/也)¶
又鹿鳴曰&KR0687;&KR0687;鹿鳴食野之苹(苹萍/也)¶
詩義䟽曰萍麄大者爲蘋季春生可慘蒸爲茹¶
<pb:KR3k0012_SBCK_1000-1b>¶
周禮秋官下萍氏曰萍氏掌禁川游者(鄭玄曰萍草無根/取不沉其名溺也)¶
禮記月令曰季春之月萍始生¶
左傳桓公曰蘋蘩蕰藻之菜可羞於王公¶
周書曰榖雨一日萍始生萍不生隂氣憤盈¶
家語曰楚昭王渡江江中有一物大如斗圎而赤直觸王¶
舟舟人取之王問群臣莫能識使問孔子孔子曰是謂萍¶
實可剖而食之吉祥也唯覇者能獲焉王遂食大美又遣¶
問孔子何以知之子曰吾甞過陳之野聞童謡曰楚王渡¶
江得萍實大如斗赤如日割而食之甜如蜜吾是以知之¶
吕氏春秋曰菜之美者崑崙之萍焉¶
淮南子曰萍(樹/根)於水木樹根於土¶
淮南萬畢術曰老血爲萍(聚血之精/至黄泉也)¶
許慎說文曰苹萍也無根浮水而生¶
<pb:KR3k0012_SBCK_1000-2a>¶
周處風土記曰萍蘋芹菜之別名也¶
范子計然曰水萍出三輔色青者善¶
吴氏夲草曰水萍一名水廉生池澤水上葉圎小一莖一¶
葉根入水五月華白三月採日乾之¶
夲草經曰水萍一名水華味辛寒生池澤水上療暴熱¶
癢下水氣勝酒長鬢髮乆服輕身¶
郭子曰萍之依水猶卉植地靡見其布漠爾鱗𬒳物有常¶
託孰知所自¶
杜恕篤論曰夫萍之浮與菱之浮相似菱植萍隨波是以¶
堯舜惡巧言之亂德仲尼惡紫之奪朱¶
劉伶酒德頌曰俯觀萬物擾擾焉如　漢之載浮萍(言隨/風)¶
楚辭曰白萍兮聘望與佳期兮夕¶
又曰靡萍九衢枲華安居¶
<pb:KR3k0012_SBCK_1000-2b>¶
又曰竊哀兮浮萍汎摇無根¶
　　　　苔¶
爾雅曰藫(徒南/切)石衣也(水苔也一名石髪江東食之或曰/藫似䪥而大生水底亦可食䪥胡)¶
(界)¶
說文曰苔水衣也¶
齊書曰宋時㑹稽剡縣有山名刻石父老相傳云雖名刻¶
石而不知文字所在昇明末縣人倪襲祖行獵忽見石上¶
有文字凡三處苔生其上字不可識乃去苔視之其大石¶
文曰黄天星姓蕭字道成得賢師天下太平小石文曰刻¶
石者紹㑹稽南山李斯刻秦望之風也¶
三國典略曰侯景圍臺城旣急時諸軍於德陽堂前殺馬¶
鬻販雜以人(肉/乾)甘露厨中所有乾苔悉分給軍士¶
唐書曰㧞野古國東北五六日行至鞠國有樹無草但有¶
<pb:KR3k0012_SBCK_1000-3a>¶
地苔無羊馬豕畜有鹿如中國牛馬使鹿牽車可勝三四¶
人衣鹿皮食地苔其人聚木枝爲屋尊卑共居其中¶
淮南子曰窮谷之汙生青苔(青苔/水垢)¶
廣雅曰石髮石衣也¶
風土記曰石髮水衣也青緑色皆生於石也¶
遊名山志曰石簀山緑崖而上髙百許丈裏悉青苔無別¶
草木¶
古今注曰苔蘚空空無人行生苔或紫或青一名貟癬一¶
名緑錢一名緑癬一名緑苔¶
廣志曰室無人行生蘚¶
拾遺記曰晉武帝時祖梨國獻蔓苔亦曰金苔亦曰夜明¶
博物志曰晉武帝欲觀書司空張華撰博物志進武帝帝¶
嫌煩令削之賜側理𥿄萬張王子年云側陟厘也此𥿄以¶
<pb:KR3k0012_SBCK_1000-3b>¶
水苔爲之溪人語訛謂之側理今名苔𥿄取水中苔造𥿄¶
青黄色體澁其苔水中石上生如毛緑色¶
述異記曰苔錢亦謂之澤葵又名重錢草亦呼爲宣癬南¶
人呼爲垢草¶
異物志曰石髪海草在海中石上藂生長尺餘大小如韭¶
葉似蓆莞而株莖無枝以肉雜而蒸之味極美食之近不¶
知足¶
夲草曰海藻一名海羅生東海中或生河澤莖似亂髪¶
南越志曰海藻一名海菭或曰海羅¶
王智深宋記曰王微字景玄太保弘之弟子也吏部尚書¶
江湛愛其才用舉爲吏部郎陳病篤不受因與湛書告絶¶
足不踰閾十有餘載棲遟於環堵之室苔草没階¶
沈約青苔詩曰縁堦何漠漠沉水復綿綿微根如欲斷輕¶
<pb:KR3k0012_SBCK_1000-4a>¶
絲似更聮¶
謝莊月賦云陳王𥘉喪應劉端憂多暇緑苔生閣芳鹿凝¶
榭¶
謝玄暉直中書省詩云紅藥當階翻蒼苔依砌上¶
　　　　　䔷(音/琴)¶
抱朴子曰䔷根化爲鱓¶
字林曰䔷草生水中根可縁器¶
　　　　　莞¶
爾雅曰(方寐/切)䑕莞(郭璞注曰䑕莞織細似龍/鬚可以爲席蜀中出好者)¶
廣雅曰䓗蒲莞也(纂文/同)¶
說文曰莞草可以爲席從草完聲¶
　　　　　茘挺¶
禮記月令曰仲冬大雪後五日茘挺出¶
<pb:KR3k0012_SBCK_1000-4b>¶
淮南子曰仲冬茘挺出¶
顔氏家訓曰月令茘挺出鄭玄注云茘挺馬薤也¶
說文云茘似蒲而小根可爲刷○廣雅云馬薤茘也通俗¶
文而又名馬藺¶
易統驗玄圖云茘挺不出則國多火災¶
蔡邕月令章句云茘以挺出¶
髙誘注吕氏春秋云茘草挺出也然則月令之注茘挺爲¶
草名誤矣河北平澤率生之江東頗有此物種於堦庭但¶
呼爲早蒲故不識馬薤講禮者乃以爲馬莧堪食亦名豚¶
耳俗曰馬齒江陵甞一僧靣形上廣下狹劉緩㓜子民譽¶
年始數歳雋晤善體物見此僧云面似馬莧其伯父劉縚¶
因呼爲茘挺法師縚親講禮名儒尚誤如此¶
列仙傳曰冠先生者宋人也以釣魚爲業居涯水旁百有¶
<pb:KR3k0012_SBCK_1000-5a>¶
餘年魚或放或留或賣或自食之常着冠幘好種茘食其¶
葩實焉宋景公問其道不告即殺之後數十年踞宋城門¶
上皷琴數日乃去宋人家家奉祀之¶
　　　　　彫胡¶
西京雜記曰㑹稽人顧翶少失父事母孝母好食彫胡飯¶
常帥子女躬採擷還家導水　川供養母有盈儲家近大¶
湖湖中生彫胡無復雜草蟲鳥不敢至焉遂得以爲養郡¶
縣表其閭舎¶
又曰蒲菰菰有米者長安謂爲彫胡葭蘆之未解葉者謂¶
之紫菰菰有首者謂之菉節¶
　　　　　苕¶
爾雅曰苕陵苕(一名/陵時)黄華蔈(必遥/切)白華菱(孫炎曰苕華色/異名亦不同者)¶
(沛)¶
<pb:KR3k0012_SBCK_1000-5b>¶
廣(雅/志)曰苕草色青黄紫華十一月稻下種之蔓延盛茂可¶
以羙田葉可食¶
毛詩防有鵲巢曰卭有旨苕¶
詩義䟽曰苕饒也幽州謂之翹饒蔓生莖如勞豆而細葉¶
似蒺䔧而青其華細緑色可食味如小豆藿葉也¶
詩義䟽曰本草曰陵苕一名陵時一名䑕毛似玉芻生下¶
濕水七月八月華紫似今紫草可以染帛煑沐頭髪即黒¶
葉青如藍而多華¶
史記曰趙武靈王夣見處女皷琴而歌曰羙人熒熒兮顔¶
若苕之華¶
　　　　薕¶
爾雅曰蒹薕(似雚而細髙數/天江東呼爲薕)¶
毛詩車轔曰蒹葭蒼蒼白露爲霜(蒹薕也葭蘆/也蒼蒼盛也)¶
<pb:KR3k0012_SBCK_1000-6a>¶
　　　　　薍(五患/切)¶
爾雅曰菼(他敢/切)薍也(似葦而小實中江東/呼爲烏蓲蓲音丘)¶
毛詩淇奥碩人曰葭菼掲掲(毛曰葭蘆/菼&KR3016;也)¶
　　　　　雚葦¶
毛詩豳七月曰七月流火八月雚葦(&KR3016;爲雚葭爲葦預畜/雚葦以可爲箔也)¶
又生民行葦曰敦彼行葦羊牛勿踐履方苞方體維葉泥¶
泥¶
又河廣曰誰謂河廣一葦航之¶
禮記月令孟秋曰命有司納材葦(蒲葦之屬此時柔/脆可取作器物)¶
吴志曰孫亮𥘉謡云諸葛恪何若若蘆葦單衣篾鈎絡於¶
何相求常子閣常子閣者反語石子崗也釣絡帶也及諸¶
葛恪爲孫峻所殺以葦席褁尸而篾束之¶
孫卿子曰南方有鳥名䝉鳩以羽編髮爲巢係之以葦苕¶
<pb:KR3k0012_SBCK_1000-6b>¶
風至苕折子死卵破所慿者弱也¶
吕氏春秋曰季夏之月乃命虞人入材葦(虞人掌池澤官/材葦供囯羽)¶
又曰湯始得伊尹抜之於廟煄以雚葦¶
南夷志曰瀘河在弄棟北今謂之南瀘兩岸葭葦大如臂¶
楚辭曰咸播耜黍黄雚是營(咸階也耜黒泰也雚草名營/耕也言禹平水土萬民皆得)¶
(布種黒黍於雚蒲/之地盡爲良田也)¶
　　　　蘆荻¶
爾雅曰葭華(即令/蘆)葭蘆(葦/也)¶
毛詩曰蒹葭萋萋白露未晞蒹葭采采白露未巳(葭蘆/也)¶
毛詩義䟽曰薍或謂之荻至秋堅成則謂之雚¶
焦贑易林剥之坤曰從風縱火荻芝俱死¶
漢書曰蕫偃見寵館陶公主安陵袁叔謂偃曰頋成廟逺¶
無宿宫人又有荻竹籍田足下何不白主獻長門園於上¶
<pb:KR3k0012_SBCK_1000-7a>¶
此上所欲也¶
晉中興書徴祥說曰義興𥘉童謡曰官家養蘆化作荻蘆¶
生不止自成積是時盧循竊據廣州國未能討因而用之¶
是官養蘆也(荻猶/敵也)¶
春秋後語曰趙襄子欲保晉陽曰奈何無箭張孟談曰臣¶
聞董子之治晉陽公宫之垣皆以荻蒿莒禁牆之髙基髙¶
至于丈餘君發而用之於是發其堅則箘簬之勁不能過也¶
隋書曰張威拜青州緫管在青州頗治産業遣家奴於民¶
間鬻蘆荻根其奴縁此侵擾百姓上深加譴責坐癈於家¶
吴越春秋曰伍子胥至大江江中有漁父子胥請渡時旁¶
多人漁父歌令止蘆中至夕渡之于滏之之津見其有飢¶
色歸取夌飯鮑魚之羹子胥疑没蘆中漁父呼蘆中子胥¶
應與食渡之¶
<pb:KR3k0012_SBCK_1000-7b>¶
晏子春秋曰公獵休坐地晏子滅葭而坐公問其故¶
晏子曰臣聞介胄不席獄訟不席尸在堂不席三者皆憂¶
也臣不敢以憂示君公令人不席¶
淮南子曰鴈衘蘆以避矰繳¶
又曰藡苗類絮而不可以爲絮(藡苗萑秀也/藡徒歴切)¶
抱朴子曰吴丗有姚光者有火術吴主躬臨試之積荻千¶
束光坐其上又以數千束荻累之因猛風燔之火盡光端¶
坐灰中振衣而起¶
說文曰葭灰以候律管¶
釋名曰大曰蘆次曰葦荻蘆笋苦荻笋甘¶
丗說曰魏明帝使后弟毛曽與夏侯玄共坐時人謂蒹葭¶
倚玉樹¶
論衡曰上古之人有荼欎壘者昆弟二人生而執鬼居東¶
<pb:KR3k0012_SBCK_1000-8a>¶
海度朔山上立桃樹下簡閱百鬼鬼道理妄興人禍荼與¶
欎累縛以蘆索執以食虎¶
通語曰諸葛亮見殷禮而歎曰東吴菰蘆中乃有竒偉如¶
此人與兄瑾書云殷徃嗣秀才金之僑朌者也¶
　　　　蘩&KR1562;¶
爾雅曰蔜(音/敖)䕅(音/嫂)&KR1562;(今蘩&KR1562;也或/曰雞膓草)¶
范汪治淋方曰取蘩&KR1562;草蒲兩手以水煑之亦可常飲¶
　　　　　綸組¶
爾雅曰綸(古頑/切)似綸組似組東海有之(綸今有秩嗇夫所/帶純青絲綸組綬)¶
(也海中草生彩理有/象之者因以名云)¶
左思吴都賦曰綸組紫絳¶
　　　　　帛布¶
爾雅曰帛似帛布華山有之(草葉有象布/帛者因以名云)¶
<pb:KR3k0012_SBCK_1000-8b>¶
　　　　離南¶
爾雅曰離南活莌也(草生江南髙丈許大葉莖中者有瓤/正自零陵人祖曰貫之爲樹莌咅)¶
　　　　　地榆¶
夲草經曰地榆止汗氣消酒明目¶
廣志曰地榆可生食¶
神農夲草經曰地榆苦寒主消酒生冤句¶
太平御覽卷第一千¶
