# -*- mode: mandoku-view -*-
#+TITLE: 太平御覽
#+DATE: 2015-09-23 10:14:04
#+PROPERTY: LASTPB  <md:KR3k0012_SBCK_900-1a>
#+PROPERTY: JUAN 902

<md:KR3k0012_SBCK_900-7b>¶
<md:KR3k0012_SBCK_901-1a>¶
<pb:KR3k0012_WYG_901-1a>
欽定四庫全書
　太平御覽卷九百一¶
　　　　　　　　　　　　宋　李昉等　撰
　　獸部十三¶
　　　驢　　　騾　　　¶槖駝
　　　　¶驢
説文曰驢似馬耳長也¶
何承天纂文曰驢一曰漠驪其子曰&KR1042;
<pb:KR3k0012_WYG_901-1b>
史記曰匃奴竒畜驢騾也¶
漢書西域傳曰烏桓國有驢無牛¶
後漢書曰蘇子訓漢末入市投主人家停其驢忽死時
夏¶月蛆從驢口中出主人見之白訓訓曰無苦遂徃驢
邊舉¶杖驢忽走起¶
又曰永平中更用驢輦嵗省億萬計全活徒士數千人¶
又曰戴良字叔鸞其母喜驢鳴常學之以娯樂<md:KR3k0012_SBCK_901-1b>¶晉書曰王濟卒將葬時賢無不畢至孫楚雅敬濟而後
<pb:KR3k0012_WYG_901-2a>
來¶哭之甚悲客莫不流涕哭畢向靈牀曰卿嘗好我作
驢鳴¶我為卿作之體似聲真賓客皆笑楚顧曰諸君不
死而令¶王濟死乎¶
世説曰王仲宣好驢鳴既葬魏文帝臨其喪顧語同逰
曰¶王好驢鳴可各作一聲以送之赴客皆作驢鳴¶
呉志曰諸葛恪父瑾長面似驢孫權大㑹羣臣使人牽
一¶驢入長檢其面題曰諸葛子瑜恪跪曰乞請筆益
兩字¶續其下曰之驢舉坐欣笑以驢賜恪
<pb:KR3k0012_WYG_901-2b>
晉陽春秋曰晉文帝親阮籍恒與譚戲任其所欲不廹
以¶職事籍嘗言曰平生曾遊東平樂其士風願得為東¶
平太守文帝大悦即従其意籍便騎驢徑到郡至皆壊
府¶舎諸壁障使内外相望然籍教令清政常留十餘日
便乘<md:KR3k0012_SBCK_901-2a>¶驢去¶
又曰胡威字伯虎父質為荆州威自京都省之家貧無
車¶馬僮僕威自驅驢單行拜見告歸每至客舍自放驢
取樵¶㸑食畢復隨侣而進
<pb:KR3k0012_WYG_901-3a>
晉書曰石苞既定夀春以威惠服物淮南監軍王環輕
苞¶素㣲又聞童謡曰官中大馬幾作驢大石壓之不得
舒因¶是宻表苞與呉人交通¶
又曰王導謂諸葛恢曰人言王葛不言葛王恢曰人言驢
馬¶不言馬驢豈驢勝馬也¶
沈約宋書曰後廢帝昱於耀靈殿上養驢數十¶
又曰吏部尚書庾仲文荀萬秋嘗詣仲文逢一客姓夏
侯¶主人問有好牛不言無問有好馬不又言無止有佳
<pb:KR3k0012_WYG_901-3b>
驢耳¶仲文答云甚是所欲客出門遂與相聞索之<md:KR3k0012_SBCK_901-2b>¶齊書曰劉祥&KR0054;才傲物嘗謂一驢曰汝努力如汝人才
俱¶為令僕矣¶
又曰謝超宗為人仗才使酒齊髙帝問以北方事超宗
對¶失儀出為南郡王中軍司馬人或問曰聞有朝命定
是何¶府答曰不知是司馬為復是司驢既是驢府王應
是司驢¶為有司所奏以怨望免¶
後魏書曰元恒傲狼兇虐安豊王延明每切責之曰昔
<pb:KR3k0012_WYG_901-4a>
宋¶有東海王禕志性凡劣人號曰驢王我熟觀汝所作
亦恐¶不免驢當時聞者號為驢王¶
三國典畧曰東魏静帝遷都鄴尚書郎已下盡令乘驢¶
又曰齊蕭慤為太子洗馬慤字仁祖常患腰痛眩不堪
馳¶馬齊主令乘驢以従見者笑之¶
北史曰公孫軌拜尚書賜爵郡公出為武牢鎮將初太
武<md:KR3k0012_SBCK_901-3a>¶將北征發驢以運粮使軌部調雍州令驢主皆加絹
一¶百疋乃與受之百姓語曰驢無若負絹自壯衆共&KR0339;
<pb:KR3k0012_WYG_901-4b>
之¶
又曰後魏車駕徃征蠕蠕司馬楚之與齊隂公盧中山
等¶督運以繼大軍時鎮北將軍封沓亡入蠕蠕説令繫
之以¶絶運蠕蠕乃潛遣覘楚之軍截驢耳而去有告失
驢耳者¶楚之曰必覘賊截之為騐耳賊將至矣乃伐栁
為城水灌¶令凍城立而賊至不可攻逼乃走散太武聞
而嘉之¶
唐書曰郭英鎮劒南娶女人令乘驢繫毬以寶鈿為驢
<pb:KR3k0012_WYG_901-5a>
鞍¶賞賜巨萬以為笑樂¶
風俗通曰靈帝於宫中西園駕四白驢射自操轡驅馳
周¶旋以為大樂於是公卿貴戚轉相倣至乘軿以為騎
従價¶與馬齊¶
又曰凡人相罵曰死驢醜惡之稱也董卓陵虐王室執
政<md:KR3k0012_SBCK_901-3b>¶皆如死驢¶
漢志曰靈帝駕四驢親自操轡驢者服重致逺上下山
谷¶野人之所用耳何有帝王君子而驂駕之乎天意若
<pb:KR3k0012_WYG_901-5b>
曰國¶且亂賢愚倒置凡執政者皆如驢焉¶
金樓子云漢靈帝養驢數百頭常自騎之馳驅遍京師¶
有時駕四驢入市¶
管子曰有驢仙者享五百嵗負乘而不輟厯無定主大
驛¶於天下¶
世説曰孝武帝未嘗見驢謝太𫝊問陛下遥想其形當
何¶所似孝武掩口而笑答曰頭當似猪¶
續搜神記曰石虎中有一胡道人知咒術乘驢作估客
<pb:KR3k0012_WYG_901-6a>
於¶外國深山中行下有絶澗窅然無底忽有惡鬼偷牽
此道¶人驢下入絶澗道人尋跡咒誓呼諸鬼王須臾即
驢物如故<md:KR3k0012_SBCK_901-4a>¶國朝傳記曰武后初稱周恐下心不安乃令人自舉供
奉¶官正員外多置裏行拾遺補闕御史至有車載斗量
之詠¶有御史臺令史將入室值裏行御史數人聚立門
外令史¶不下驢衝過其間諸御史大怒将杖之令史云
今日之過¶實在此驢乞先數之然後受罰御史遂許之
<pb:KR3k0012_WYG_901-6b>
謂驢曰汝技藝¶可知精神極鈍何物驢畜敢於御史裏
行於是羞赭而¶止¶
楚辭九懐曰驥垂兩耳中坂蹉跎蹇驢服駕無用日多
又曰駕¶蹇驢而無策又何路之能極¶
臧彦弔驢文曰爰有竒人西州之馳驅者體質強直禀
性¶沈難聰敏寛詳髙音逺暢真驢氏之名駒也¶
宋袁淑俳諧文驢山公九錫曰若乃三軍陸遇粮運艱¶
難謀臣停算武夫吟歎爾乃長鳴上黨忼慨應官﨑嶇
<pb:KR3k0012_WYG_901-7a>
千<md:KR3k0012_SBCK_901-4b>¶里荷囊致飱用棲大勲力世不刋斯實爾之功也音
隨時¶興晨夜不黙仰契𤣥像俯叶漏刻應更長鳴毫分
不却雖¶挈壺著稱未足比德斯復爾之智也若乃六合
昏晦三辰¶幽㝠猶憶天時用不應聲斯爾之鳴也青脊絳身
長頰¶廣額脩尾後垂巨耳雙礫斯又爾之形也嘉麥既熟實
須¶精麵負磨迴衡迅若轉電惠我衆庶神祇獲薦斯又爾之¶
能也爾有濟師旅之勲而加之以衆能是用遣中大夫廬¶丘
加廬使銜勒大鴻臚班脚大將軍宮亭侯以揚州之¶廬江江
<pb:KR3k0012_WYG_901-7b>
州之廬陵吳國之桐廬泠浦之朱廬封爾為中驢¶公¶
　　　　騾¶
廣志云騾北方或曰罔¶
説文曰騾驢父焉母也<md:KR3k0012_SBCK_901-5a>¶崔豹古今注曰驢為牡馬為牝即生騾馬為牡驢為牝
即¶生騰&KR0034;¶
史記曰大將軍衞青圍匈奴薄暮乘六騾壮騎可數¶百
冐圍去追之不及
<pb:KR3k0012_WYG_901-8a>
漢書曰髙昌性難伏乃作歌曰驢非驢馬非馬言髙昌
似¶騾也¶
三國典畧曰齊楊浦之嘗乘騾逰於公卿畧無慚色¶
又曰侯莫陳悦既敗其子弟及麾下數十騎遁走至牽¶
屯山不知所趣乃棄馬山谷乘騾而去¶
唐書曰呉元濟叛其將有董重質者守洄與其部下乘
騾¶即戰號騾子都最為勁悍官軍恒警備之¶
吕氏春秋曰趙簡子有兩白騾而甚愛之陽城胥渠處
<pb:KR3k0012_WYG_901-8b>
廣¶門之官夜欵門而謁曰主君之臣胥有疾醫教之曰
得<md:KR3k0012_SBCK_901-5b>¶白騾肝病則止不得則死謁者入通董安于御側愠
曰¶嘻胥渠也欺君請即刑焉簡子曰夫殺人以活畜不
亦不¶仁乎殺畜以活人不亦仁乎於是召庖人殺白騾
取其肝¶以與陽城胥渠無幾何趙興兵而攻翟廣門之左
七¶百人右七百人皆先登而獲甲首人主胡可以不好士¶
抱朴子曰世不信騾乃驢馬所生云各自有種况乎仙
者¶難知之事哉
<pb:KR3k0012_WYG_901-9a>
魯女生别傳曰李少君死後百餘日後人有見少君在
河¶東蒲坂乘青騾帝聞之發棺無所有¶
洞𡨕記曰脩彌國多神馬騾驢高十丈毛色皎然能行
水¶上有兩翼或飛於海上常與牝馬合則生神驢¶
又曰元封四年修彌國獻駮騾髙一丈毛色皆斑赤¶旋
成日月之象常以金寳物器盛蒭以飼之置於黄門廐<md:KR3k0012_SBCK_901-6a>¶東方朔曰此六畜之下者無為深愛昔夏侯淫于原獸
以¶亡其國况戎翟獻其鄙獸費財毁德非所以示天下
<pb:KR3k0012_WYG_901-9b>
也楚¶荘好馬叔敖知其失政願陛下省物全國家之機
事騾鄙¶獸宜置之於負乘不用則棄之於野上乃放之
後野人見¶有赤蛇自天屬地有雲氣來繞地及雲徐地
復變為赤龍¶騎之入雲有人來告上曰滑稽兒使我失
龍矣朔曰龍何¶難值恐陛下費金寳終化為騾驢耳帝
納其言而深忌之¶
呉厯曰朱據討查中獲驢騾二千餘頭¶
晉書曰乘傳使者賣官出使遭周親喪以上皆上表聞
<pb:KR3k0012_WYG_901-10a>
聼¶得白服乘騾車¶
晉諸公讚曰劉禪降乘騾車詣鄧艾¶
神仙傳曰蒯子訓齊人也到京師諸貴人欲見之子訓
曰¶我非有重瞳八采欲見我我亦無所道遂去諸貴人
皆<md:KR3k0012_SBCK_901-6b>¶逐之問人云適去東陌上乘騾者乃各走馬逐之望
見¶子訓騾徐行而名馬逐之不及乃各罷歸¶
　　　　槖駝¶
淮南子曰槖駝之本出泉渠
<pb:KR3k0012_WYG_901-10b>
廣志曰天竺以北多槖駝¶
山海經曰號山陽之光山獸多槖駝善行流沙中日三
百¶里負千斤¶
史記匈奴傳曰其竒畜則槖駞¶
又曰蘇秦傳曰蘇秦説楚威王曰大王誠能用臣之愚
計¶則燕代槖駝良馬必實外廐¶
漢書西域傳曰鄯善國多槖駝¶
東觀漢記曰河官太守竇融遣使獻槖駝南單于上書
<pb:KR3k0012_WYG_901-11a>
獻¶槖駝單于嵗祭三龍祠走馬鬭槖駝以為樂事<md:KR3k0012_SBCK_901-7a>¶華嶠後漢書曰南單于遣使詣闕奉蕃稱臣入居於雲
中¶遣使獻槖駝¶
南史四夷傳曰滑國有兩脚槖駞及野驢有角¶皆善負
重而行
後魏書曰髙祖不飲洛水常以千里足名駞更牙向恒
州¶取水以供贍焉¶
後周書四夷傳曰西北有流沙數百里夏日多熱風為
<pb:KR3k0012_WYG_901-11b>
行旅之患其風欲至唯老駞知之即預鳴而聚立埋其
口¶於沙中人以為候以氊擁其鼻口其風迅速須臾即
過¶不爾則至危斃¶
鹽鐵論曰齊陶之縑南漢之布中國以一端之縵得匈
奴累¶金之物是以驘驢馲駞銜尾入塞¶
博物志曰燉煌西度流沙千餘里中無水時時伏流處
人¶不能知乗駱駞駞知水脉遇其處輙停不肯行以足
蹋地<md:KR3k0012_SBCK_901-7b>¶人於蹋處掘之輙得水
<pb:KR3k0012_WYG_901-12a>
外國曰大秦國人長一丈五尺猿臂長脇好騎駱駞¶
洛中記曰有銅駞二枚在宫之南四㑹道髙九尺號銅¶
駱駝¶
陸翽鄴中記曰二銅駝如馬形長一丈髙一丈足如牛
尾¶長二尺脊如馬鞍在中陽門外夾道相向¶
異苑曰西域苟夷國山上有石駱駝腹下出水以金鐵
及¶手承取即便對過瓠蘆盛之則得飲之者令身體香
淨而¶昇仙其國神秘不可數遇
<pb:KR3k0012_WYG_901-12b>
楚辭曰鼃黽遊乎華池騕褭奔亡勝駕槖駝(腰褭/駿馬)¶
郭璞山海經圖槖駝讚曰駞惟竒畜肉鞍是被迅騖流¶
沙顯功絶地潛識泉源㣲乎其智¶
　
　
　
　
　太平御覽卷九百一
