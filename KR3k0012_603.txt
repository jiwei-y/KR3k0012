# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:32.856829
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 603
#+PROPERTY: FILE SB11n0727-603太平御覽-卷之六百三.
<pb:KR3k0012_SBCK_603-1a>¶
太平御覽卷第六百三¶
　文部十九¶
　　　　　史傳上¶
文心雕龍曰史者使也執筆左右使之謂也古者左史記¶
言右史書事言經尚書事經春秋也¶
&KR0003;文曰史記事者也¶
釋名曰傳傳也以傳示後人也¶
博物志曰賢者著述曰傳¶
禮記曰五帝憲養氣體而不乞言有善則記之爲惇史¶
詩序曰國史明乎得失之迹¶
韓詩外傳曰周舎對趙簡子曰臣操牘秉筆從君之後司¶
君過而書之¶
周禮曰外史掌四方之志鄭&KR0007;注曰志記也謂&KR0002;魯之春¶
<pb:KR3k0012_SBCK_603-1b>¶
秋晉之乗楚之檮杌¶
左傳昭十五年曰荀躒如周籍談爲介王謂籍譚曰昔而¶
髙祖孫自黶司晉之典籍以爲大政曰籍氏及辛有之二¶
子董之晉於是乎有董史汝司典之後也何故忘之籍談¶
不能對¶
又宣二年傳曰晉趙穿弑靈公宣子未出境而復太史書¶
曰趙盾弑其君以示於朝宣子曰不然對曰子爲正卿亡¶
不越境反不討賊非子而誰宣子曰嗚呼我之懷矣自詒¶
伊慼其我之謂矣孔子曰董狐古之良史也書法不隱趙¶
宣子古之良大夫也爲法受屈惜也越境乃免¶
又襄二十五年傳曰齊崔杼弑莊公太史書曰崔杼弑其¶
君崔子殺之其弟嗣書而死者二人其弟又書乃舎之南¶
史聞太史盡死執簡以往聞旣書矣乃還¶
<pb:KR3k0012_SBCK_603-2a>¶
又昭十二年傳曰楚王與右尹子革語左史&KR0029;相趍而過¶
王曰此良史也能讀三墳五典八索九丘¶
史記曰&KR0087;趙澠池之㑹其君相爲鼓瑟扣缶皆命御史書¶
之¶
漢書曰司馬喜生談爲太史公談生遷遷爲太史令掌紬¶
史記(紬綴/集也)¶
又曰武帝始置太史天下計書先上太史副上丞相故司¶
馬談父子丗居此職得撰史記¶
又曰劉向楊雄皆稱遷有良史之才服其善序事理辨而¶
不華質而不俚其文直其事該不虚美不隱惡故謂之實¶
録¶
後漢書曰班彪續司馬遷後傳數十篇未成而卒明帝命¶
其子固續之固以史遷所記乃以漢氏繼百王之末非其¶
<pb:KR3k0012_SBCK_603-2b>¶
義也大漢當可獨立一史故上自髙祖下終王莽爲紀表¶
傳志九十九篇¶
又曰明德馬后能誦易好讀春秋楚辭尤善周官董仲舒¶
書(周官周禮也仲舒有王/柸繁露清明竹林之屬)自撰顯宗起居注削去兄防叅¶
醫藥事章帝請曰黄門舅且夕供養且一年旣無褒異又¶
不録勤勞無乃過乎太后曰吾不欲後代聞先帝數親後¶
宫之家故不録也¶
東觀漢記曰時人有上言班固私改作史記詔下京兆収¶
繫固弟超詣闕上書具陳固不敢妄作但續父所記述漢¶
事¶
晉書曰王沉仕魏正元中遷散&KR0016;常侍侍中與荀顗阮籍¶
共撰魏書多爲時諱未&KR0002;陳壽之實録也¶
又曰華嶠常沉醉所撰書十典未成而終祕書&KR0101;何劭奏¶
<pb:KR3k0012_SBCK_603-3a>¶
嶠中子徹爲佐著作郎使踵成之未竟而卒後監繆徽又¶
奏嶠少子暢爲佐著作郎尅成十典并草魏晉紀傳與著¶
作郎張載等俱在史官¶
又曰陳壽撰魏呉蜀三國志凢六十五篇時人稱其善叙¶
事有良史之才夏侯湛時著魏書見壽所作便壞巳書而¶
罷張華善之謂壽曰當以晉書相付耳其爲時重如此¶
宋書曰王韶之琅耶臨沂人也私撰晉陽秋成時人謂之¶
冝居史職即除著作郎使續後事訖義熈九年善叙事辭¶
論可觀爲後丗佳史¶
又曰裴松之字丗期注陳壽三國志松之鳩集傳記廣増¶
異聞旣成奏之上覽之曰裴丗期爲不朽矣¶
又曰范曄獄中與諸生姪書曰旣造後漢轉得統緒詳觀¶
古今著述及評論殆少可意者班氏最有髙名旣任情無¶
<pb:KR3k0012_SBCK_603-3b>¶
例唯志所推耳&KR0054;贍不可及之整理未必媿也吾雖傳論¶
皆有精意深旨至於循吏巳下及六夷諸序論筆&KR0020;縱放¶
實天下之竒作中合者往往不减過秦篇當共比班氏所¶
作俱不愧之而巳欲遍作諸志前漢所有者悉令備雖事¶
不必多且使見文得盡此書行故應有嘗意者自古體大¶
而思精未有此也¶
梁書曰呉均欲撰齊書求借齊起居注及群臣行狀武帝¶
不許遂私撰奏之稱帝爲齊明帝佐命帝惡其書不實録¶
以其書不實使中書舎人劉之遴詰問數十條竟支離無¶
對勑付省焚之坐免職¶
又曰裴子野曽祖松之宋元嘉中受詔續脩何承天宋史¶
末成而卒子野常欲繼成先業及齊永明末沈約所撰宋¶
書稱松之巳後無聞焉子野更撰爲宋畧二十卷其叙事¶
<pb:KR3k0012_SBCK_603-4a>¶
評論多善而去戮淮南太守沈璞以其不從義師故也約¶
懼徒跣謝之請兩釋焉歎其述作曰吾弗逮也蘭陵蕭琛¶
言其評論可與過&KR0087;王命分路楊鑣¶
後魏書曰毛循之位次崔浩之下浩以其中國舊門雖學¶
不&KR0054;洽而猶渉獵書傳每期重之與論&KR0003;言次遂及陳夀¶
三國志有古良史之風其所著述文義典正皆楊于王庭¶
之言微而顯婉而成章班史以來無及壽者循之曰昔在¶
蜀中聞長老言壽曽爲諸&KR0081;門下書佐得撻百下故其論¶
武侯云應變將畧非其所長浩乃與論曰夫亮之相劉備¶
當九州鼎沸之㑹英雄&KR0108;發之時君臣相得魚水爲喻而¶
不能與曹氏争天下委弃荆州退入巴蜀誘奪劉璋僞連¶
孫氏守窮﨑嶇之地僣號邊夷之間此䇿之下者可與趙¶
它爲偶而以爲蕭曹亞匹不亦過乎謂壽貶亮非爲失實¶
<pb:KR3k0012_SBCK_603-4b>¶
三國典畧曰齊主以魏収之卒也命中書&KR0101;陽休之裁正¶
其所撰魏書休之以収叙其家事稍美且寡才學淹延歳¶
時竟不措手唯削去嫡庻一百餘字¶
又曰周蕭大圜爲&KR0364;王逌友逌問於大圜曰吾聞湘東王¶
作梁史有之乎餘傳乃可抑揚帝紀奚&KR0002;隱則非實記則¶
攘羊對曰言之者妄也如使有亦不足怪昔漢明爲丗祖¶
紀章帝爲顯宗紀殷鑒不逺足爲成例且君子之過如日¶
月之蝕彰於四海安得隱之如有亦安得而不隱盖子爲¶
父隱直在其中諱國之惡抑又禮也逌乃大&KR0015;¶
又曰齊主命魏収撰魏史至是未成常令群臣各言其志¶
収曰臣願得直筆東觀早出魏書齊主乃令収專在史閣¶
不知郡事謂収曰當直筆我終不學魏太武誅史官於是¶
廣徴百官傳惣斟酌之旣成上之凢十二&KR3910;一百三十卷¶
<pb:KR3k0012_SBCK_603-5a>¶
尚書陸操謂楊愔曰魏収可謂博物宏才有大功於魏室¶
愔曰此不刋之書傳之万古但恨論及諸家枝葉過爲繁¶
碎時論収爲&KR0539;朱榮作傳以榮比韓彭伊霍者盖由得其¶
子文賂黄金故也邢劭父兄書事皆優劭唯&KR0015;曰列女傳¶
悉是史官祖母尚書左丞盧斐臨漳令李庶度支郎中王¶
松年中書舎人盧潜等言曰魏収誣罔一代其罪合誅盧¶
思道曰東觀筆殊不直斐庶等與収靣相毀辱無所不至¶
齊主大怒乃親自詰問斐曰臣父位至儀同収附於族祖¶
中書郎&KR0007;傳之下収之外親博陵崔綽位止功曹乃爲傳¶
首齊主問収曰崔綽有何事迹卿爲之立傳収曰雖無爵¶
位而道義可嘉魏司空髙允曽爲其賛稱有道德臣所以¶
知之齊主曰司空才士爲人作賛理合稱楊亦如卿爲人¶
作文章道其好者豈能皆實収不能對以其才名不欲加¶
<pb:KR3k0012_SBCK_603-5b>¶
罪髙德正其家傳甚羙乃言於齊主曰國史一定當流天¶
下人情何由悉稱謗者當加重罪不然不止齊主於是禁¶
止諸人各杖二百斐庶死於臨漳獄中又北史収所引史¶
官恐其陵逼唯取髣髴學流先相依附者其房延祐辛元¶
植睦仲讓雖夙渉朝伍並非史才刁柔裴&KR0295;之以儒業見¶
知全不堪編緝髙孝幹以左道求進脩史諸人父祖姻戚¶
多&KR0013;書録飾以羙言収性頗不甚能平夙有怨者多没其¶
善每言何物小子敢共魏収作&KR0169;&KR0002;舉之則使上天按之¶
當使入地収在神武時爲太常少卿脩國史得陽休之助¶
因謂休之曰無以謝德當爲卿作佳傳休之父固魏丗爲¶
北平太守以貪虐爲中尉李平所彈獲罪収書云固爲北¶
平甚有惠政坐公事免官又云李平深相敬重群口沸騰¶
勑魏史且勿施行號爲穢史¶
<pb:KR3k0012_SBCK_603-6a>¶
唐書曰杜正倫知起居注太宗嘗謂侍臣曰朕毎日坐朝¶
欲出一言即思此言於百姓有所益不所以不敢多言正¶
倫進曰君舉必書言存在史臣職當脩起居注不敢不盡¶
愚直陛下&KR0002;一言乖於道理則千載累於聖德非直當今¶
有損於百姓願陛下慎之太宗大恱¶
又曰許敬宗&KR0004;虞丗基與敬宗父同爲宇文化及所害封¶
德彞時爲内史舎人備見其事因謂人曰丗基&KR0013;戮丗南¶
匍匐而請代善心之死敬宗舞蹈以求生敬宗聞而銜之¶
及爲德彛立傳盛加其罪惡在監門大將軍錢九隴皇家¶
之&KR0032;也敬宗與之結婚乃爲九隴曲叙門閥妄加功績又¶
蠻首龐孝㤗率郷兵從征髙麗賊知其怯愞先擊破之敬¶
宗納其家寳貨妄稱其頻破賊徒斬獲數萬漢將驍徤者¶
唯&KR0171;定方龐孝泰耳曹繼叔劉伯英皆出其下虚美如此¶
<pb:KR3k0012_SBCK_603-6b>¶
又曰太宗謂諌議大夫禇遂良曰卿猶知起居皆書何等¶
事大底人君得見否遂良曰今之起居古之左右史書人¶
君言事且記善惡以爲鑒誡庻幾人主不爲非法不聞帝¶
王躬自觀史太宗曰朕有不善卿必記之耶遂良曰守道¶
不如守官臣職當載筆君舉必記黄門侍郎劉洎曰設令¶
遂良不記天下之人皆記之矣帝曰然¶
又曰貞觀十年尚書左僕射房&KR0007;齡侍中魏徴散&KR0016;常侍¶
姚思廉太子右庻子李百藥孔潁逹守禮部侍郎令狐德¶
蔡守中書侍郎岑文本中書舎人許敬宗等撰成周隋梁¶
陳齊等五代史詣闕上之太宗勞之曰朕覩前代史書彰¶
善癉惡足爲將來之誡&KR0087;始皇奢淫無度焚書坑儒用緘¶
談者之口隋煬帝雖好文儒尤疾學者前丗史籍竟無所¶
成數代之事殆將泯絶朕意則不然將欲覽前王之得失¶
<pb:KR3k0012_SBCK_603-7a>¶
爲在身之&KR0027;鏡公軰以數年之間勒成五代之史副朕深¶
懷極可嘉尚又詔司空房&KR0007;齡等脩晉書以臧榮緒書爲¶
夲採摭諸家傳記而益附之爰及晉代文集罔不畢舉爲¶
十夲紀二十志七十列傳三十載記其太宗所著宣武二¶
帝及陸機王羲之四論皆稱制焉房玄齡以下爲論皆稱¶
史臣後數載而書就藏之祕府頒賜加級各有差以其書¶
賜皇太子及新羅使者各一部焉¶
又曰顯慶中髙宗以許敬宗所撰太宗實録所紀多非實¶
乃謂劉仁軌曰朕昨觀國史所書多不周悉卿等必湏窮¶
微索隱原始要終盛業鴻勲咸使詳備至如先聖作威鳯¶
賦意屬阿舅及士廉敬宗乃移向尉遟敬德傳内又嘗温¶
湯教習長圍四合萬隊俱前忽然雲霧晝昏部伍亂錯先¶
聖旣覩斯事恐其挂法者多遂潜隱不出待其整理然後¶
<pb:KR3k0012_SBCK_603-7b>¶
臨觀顧謂朕曰振旅訓兵國之大典此之錯失於法不輕¶
我&KR0002;見之必湏行法我今不出良爲於此今乃移向魏徴¶
傳曰稱是徴之諌語此旣乖於實何以垂之後昆朕嘗從¶
幸未央宮辟仗巳過忽於草中見一人身帶撗刀其人云¶
聞辟伏至怕不敢出仗家捜索不&KR0116;遂伏不敢動先聖歛¶
轡即還顧謂朕曰此事&KR0002;發數人合死汝可後伺看早放¶
出之史家唯此一事差似不失其真郝處俊曰先聖仁恩¶
觸&KR0011;皆是臣弟傑往年&KR0043;衛之日&KR0013;羌&KR0398;轝供奉見有三¶
衛誤拂御衣此人怕懼五情無主先聖謂之曰此間無御¶
史我不爲汝作罪過不湏怕懼上謂處俊曰此亦湏入史¶
於是處俊等引左史李仁實專掌其事¶
太平御覽卷第六百三¶
