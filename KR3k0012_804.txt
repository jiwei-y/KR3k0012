# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:47.359305
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 804
#+PROPERTY: FILE SB11n0727-804太平御覽-卷之八百四.
<pb:KR3k0012_SBCK_804-1a>¶
太平御覽卷第八百四¶
　珎寳部三¶
　　　　　玉上¶
尚書堯典曰在璿璣玉衡以齊七政(孔安國注日在察也/璿美王璣衡王者正)¶
(天之器可轉運者七政日月五星各異/政舜察天文齊七政審巳當天心與否)¶
又㣧征曰火炎崑崗玉石俱焚(山脊曰崗崑山出/玉言火逸而害玉)¶
又禹貢曰華陽黒水惟梁州厥貢璆(璆玉/名也)雍州厥貢惟球¶
琳瑯玕(球琳皆玉名琅/王玕石而似珠)¶
又顧命曰成王𬒳冕服馮玉几¶
又曰大玉夷玉天琭在東序¶
尚書中候曰湯沉璧於洛黒鳥隨魚止化爲黒玉赤勒文¶
尚書說曰有人能起載玉英(鄭玄日王果實/召載爲骨衣也)¶
尚書大傳曰堯致舜天下贈以昭華之玉¶
<pb:KR3k0012_SBCK_804-1b>¶
周書曰武王俘啇舊寳玉萬四千佩玉億有八萬¶
周禮天官下曰玉府掌王之金玉玩好兵器凢良貨賄之¶
藏共王之服玉佩玉珠玉齊則共食玉(王是陽精之純者/食之所禦水氣)¶
又春官上大宗伯曰玉作六器以禮天地四方以蒼璧禮¶
天以黄琮禮地以青珪禮東方以赤璋禮南方以白琥禮¶
西方以玄璞禮北方¶
儀禮聘禮曰凡執玉無籍者襲(鄭玄注云/籍言脩也)¶
大戴禮曰玉在山而木潤淵生珠而崖不枯珠者隂中之¶
陽也破勝火玉者陽中之隂也破勝水¶
禮記月令曰孟春之月天子衣青衣服蒼玉¶
又曲禮上曰受珠玉者以掬¶
又曰執玉爵者弗揮○又曰執玉不趍(志重/玉也)¶
又檀弓曰石駘仲卒(駘仲衛大夫/石碏之疾)無適子有庻子六人卜¶
<pb:KR3k0012_SBCK_804-2a>¶
所以爲後者(莫適/立也)曰沭浴佩玉則兆(言齊潔則/得吉兆也)五人者則¶
沐浴佩玉石祁子曰孰有執親之喪而沭浴佩玉者乎不¶
沭浴佩玉(心正且/知禮)〇又月令曰孟春之月(天子/衣青)衣服蒼玉¶
又玉藻曰古之君子必佩玉右徴角左宫羽(玉聲所中也/徵角在右事)¶
(也民也可以勞宫羽/在左宫也物也冝逸)趨以采齊(路門外之樂節也門外/謂之趨齊當楚薺之薺)行¶
以肆夏(登堂之/樂節)周還仲規(反行也/冝圎)折還中矩(曲行也/冝方)進則¶
揖之退則揚之然後玉鏘鳴也(揖之謂小免見於前也揚/之謂小仰見於後也鏘聲)¶
(貌)¶
又曰君子無故玉不去身君子於玉比德焉(故謂喪/與災)天子¶
佩白玉而玄組綬公侯佩山玄玉而朱組綬大夫佩水蒼¶
玉而純組綬世祖佩瑜玉而綦組綬士佩瓀玟而緼組綬¶
(玉有山玄水蒼者視之文色所似/也緩者所以/佩玉相承受也)¶
又學記曰玉不琢不成器人不學不知道¶
<pb:KR3k0012_SBCK_804-2b>¶
又聘義曰子貢問於孔子曰敢問君子貴玉而賤珉何也¶
爲玉之寡珉之多與孔子曰非爲珉之多故賤之也玉之¶
寡故貴之也夫昔者君子比德於玉焉温潤而澤仁也縝¶
宻而栗知也(縝髮也/栗堅貌)廉而不劌義也(劌猶傷也義者/不苟傷人也)垂之¶
如墜禮也(禮尚/謙卑)叩之其聲清越以長其終詘然樂也(樂作/則有)¶
(聲止則無也越猶/陽也詘絶止貌)瑕不掩瑜瑜不掩瑕忠也(暇玉之病也/瑜其中間美)¶
(者)孚尹旁逹信也氣如白虹天也精神見于山川地也(精/神)¶
(亦精氣也/虹天氣也)圭璋特逹德也(特逹謂/以朝聘)天下莫不貴者道也(道/者)¶
(人無/不由)詩云言念君子温其如玉故君子貴之也¶
禮含文嘉曰玉石得冝則太白常明¶
禮稽命徴曰王者得禮制則澤谷之中有白玉焉¶
禮斗威儀曰君乗金而王則紫玉見於深山¶
左詩桓公曰𥘉虞叔有玉虞公求旃不獻旣而悔之曰周¶
<pb:KR3k0012_SBCK_804-3a>¶
諺有之疋夫無罪懷璧其罪吾焉用此以其賈害乃獻之¶
又莊公曰&KR0593;公晉侯朝王享禮命之宥(命之以幣/物有助也)皆玉五¶
㲄非禮也¶
又僖上曰天王使邵武公内史過賜晉侯命受玉惰過歸¶
告王曰晉侯其無後乎(事具錫/命門)¶
又僖下曰楚子玉自爲瓊弁玉纓未之服也先戰夢河神¶
謂巳曰卑余賜汝孟諸之麋弗致也大心與子西使榮黄¶
諌弗聽榮季曰死而利國猶或爲之况瓊玉乎是糞土也¶
而可以濟師將何愛焉弗聽¶
又僖下曰晉侯執衛侯歸之于京師使醫衍酖衛侯寗俞¶
貨醫使薄其酖不死公爲之納玉於王興晉侯皆十㲄王¶
許之乃釋衛侯¶
又文公下曰秦伯使西乞術來聘且言將伐晉襄仲辭玉¶
<pb:KR3k0012_SBCK_804-3b>¶
(事具奉/使部)¶
又曰莒太子僕以其寳玉來奔¶
又成上曰晉及齊戰于鞍齊師敗齊侯使賔媚人賂以紀¶
甗玉磬與地不可則聽客之所爲¶
又襄十五年曰宋人或得玉獻諸子罕子罕弗受獻玉者¶
曰以示玉人(玉人能/治玉者)玉人以爲寳也故敢獻之子罕曰我¶
以不貪爲寳爾以玉爲寳若以與我皆喪寳也不若人有¶
其寳稽首而告曰小人懷璧不可以越郷(言必謂/盗所害)納此以¶
請死也(請免/死)子罕寘諸其里使玉人爲之攻之(攻治/也)冨而¶
後使復其所(賣玉/得冨)¶
又曰襄公十八年晉侯伐齊將濟河獻子以朱絲玉二瑴¶
(雙玉/日瑴)而禱曰齊環怙恃其險負其衆庻(環齊靈公/名負依也)弃好背¶
盟陵虐神主(神主民也謂/數伐魯民人)曽臣彪將率諸侯以討焉(彪晉/平公)¶
<pb:KR3k0012_SBCK_804-4a>¶
(名稱臣者明上有天子/以謙告臣曽臣猶/臣)其官臣偃實先後之(守官之臣/偃獻子名)苟¶
捷有功無作神羞(羞恥/也)官臣偃無敢復濟(偃信巫言故/以死自誓)唯¶
爾有神裁之沈玉而濟¶
又昭七年曰燕曁齊平燕人歸燕姬(嫁玉與/齊侯)賂以瑶罋玉¶
櫝斝耳不克而還(瑶玉也櫝匱/也斝耳玉爵)¶
又曰公賜公衍羔裘使獻龍輔於齊侯(龍輔/玉名)遂入羔裘齊¶
侯喜與之陽榖(陽榖/齊邑)¶
又曰公疾徧賜大夫(從公/者)大夫不受賜子家子雙琥(琥玉/器)¶
一環一璧輕服(細好/之服)受之大夫皆受其賜巳未公薨子家¶
反賜於府人曰吾不敢逆君命也大夫皆反其賜¶
又昭十六年曰晉韓起聘于鄭宣子有環其一在鄭啇(玉/環)¶
(同工共朴/自共爲雙)宣子謁諸鄭伯(謁請/子)子産弗與曰非官府之守¶
器也寡君不知子太叔子羽謂子産曰韓子亦無幾求(言/所)¶
<pb:KR3k0012_SBCK_804-4b>¶
<pb:KR3k0012_SBCK_804-4b>¶
若我用瓘斝玉瓉鄭必不火子産弗與(以爲天災流行非/禳所息故也爲明)¶
(年宋衛/陳災傳)¶
又定上曰蔡昭侯爲兩佩與兩裘(佩佩/玉也)以如楚獻一佩一¶
裘於昭王昭王服之以享蔡侯¶
又曰蔡侯歸及漢執玉而沈曰余所有濟漢而南者有若¶
大川(自誓言若復渡漢/當受禍明如大川)¶
又曰季平子行東野還未至丙申卒于房陽虎將以璵璠¶
歛(與璠美玉/君所賜)仲梁懷弗興曰改歩改玉(昭公之出孫行君/事偑璵祭宗廟今)¶
(定公立復臣位改君/歩則亦當去璵璠)陽虎欲逐之告公山不狃曰彼爲君¶
也子何怨焉¶
又定下曰邾隠公來朝子貢觀焉邾子執玉髙其容仰公¶
受玉卑其容俯(王朝者/之贄)子貢曰以禮觀之二君者皆有死¶
亡焉¶
<pb:KR3k0012_SBCK_804-5a>¶
又曰陽虎脫甲如宫取寳玉大弓以出¶
又哀上曰衛太子禱曰大命不敢請佩玉不敢愛¶
又曰吴申叔儀乞糧於公孫有山氏曰佩玉葉兮余無所¶
繫之¶
榖梁傳隱公曰賵玉曰唅¶
春秋孔演圖曰孔子論經有烏化爲書孔子奉以告天赤¶
爵集書上化爲玉刻曰孔提命作應法¶
春秋說題辭曰孔子以受黄玉葬魯城北¶
毛詩國風曰將翺將翔佩玉鏘鏘(將將鳴玉/而後行)¶
又竹竿曰巧笑之瑳佩玉之郍(瑳巧笑貌郍/行有節度)¶
又小雅曰它山之石可以攻玉(攻錯/也)¶
又大雅曰維玉及瑶鞞琫容刀¶
詩含神霧曰孔子曰詩者天地之心刻之玉板藏之金府¶
<pb:KR3k0012_SBCK_804-5b>¶
韓詩外傳曰良玉度尺雖有千仞之土不能掩其光¶
周易鼎卦曰上九鼎玉鉉大吉無不利(鄭玄注曰鼎蓋象/玉似剛而柔廉而)¶
(不劌易曰乾/爲金爲玉)¶
孝經援神契曰神靈滋液百寳用則玉有瑛華(宋均曰尊卑不/失其服玉者英)¶
(華/也)¶
論語子罕曰子貢曰有美玉於斯韞櫝而藏諸求善價而¶
沽諸子曰沽之哉沽之哉我待價者也(寧有自訟賣之道/乎我居而待價者)¶
又季氏曰孔子曰求虎兕出於椑龜玉毁於櫝中是誰之¶
過與¶
逸論語曰璠璵魯之寳玉也孔子曰美哉璠璵逺而望之¶
煥若也近而視之瑟若也一則理勝一則孚勝¶
又曰玉十謂之區治玉謂之琢亦謂之雕(雙王爲瑴五榖/爲區雕治璞也)¶
(㲄音/角)瑳玉色鮮白也瑩玉色也瑛玉光也瓊赤玉也璿瑾¶
<pb:KR3k0012_SBCK_804-6a>¶
瑜美玉也璑(舞)三采玉也玲瑲琤&KR1456;瑝(鍠)玉聲也璬玉佩¶
玉也瑱充耳也璪玉飾以水藻也¶
史記曰范蠡事越王勾踐二十餘年竟滅吴范蠡曰君行¶
令臣行意乃載其輕寳珠玉乗舟浮海行終不反¶
漢書曰陳平求見漢王拜平爲都尉綘灌等或䜛平曰雖¶
美丈夫如冠玉耳¶
又曰文帝始幸雍新垣平以望氣見平使人持玉柸闕下¶
獻之平言上曰闕下有寳玉氣果有獻玉柸者¶
又郊祀志曰宣帝祀河東之明年鳯凰集祋祤於所集處¶
得寳玉乃起萬壽宮¶
又曰王莽就國孔休守新都相休謁見莽莽進其玉具寳¶
劒休不肯受莽因曰誠見君靣有瘢美玉可以滅獻其璏¶
耳即解其璏休復辭莽遂椎碎之自裏以進休也¶
<pb:KR3k0012_SBCK_804-6b>¶
後漢書曰孝明帝時汴渠成故行幸滎陽廵行河渠薦嘉¶
玉潔牲以禮河神¶
續漢書曰桓帝時光禄吏舎下夜有青氣視之得玉鈎玦¶
各一鈎長七寸三分玦五寸四分身中皆雕鏤¶
又曰三老五更杖玉杖民年七十授之以玉杖¶
華嶠後漢書曰嘉平中袁逢爲三老賜玉杖¶
范曄後漢書曰梁兾金玉珠璣異方珎怪積藏室¶
魏志曰漢時夫餘王葬用玉鉀常䂊以付玄莬郡王死則¶
迎取以葬公淵伏誅玄莬庫猶有玉鉀一具今夫餘庫有¶
玉璧珪瓉數代之物傳丗以爲寳耆老言先代之所賜也¶
魏略曰大秦國出采玉五色玉夫餘國出赤玉¶
晉書曰中興東遷舊章多闕而冕旒飾以翡翠珊瑚及雜¶
珠等顧和奏舊冕十有二旒皆用玉珠今用雜珠等非禮¶
<pb:KR3k0012_SBCK_804-7a>¶
若不能玉可用白琁成帝於是始下太常改之¶
沈約宋書曰紫玉王者不藏金玉則光見深山¶
崔鴻十六國春秋南燕録曰鎮南長史恱壽謂南海王法¶
曰向見北海王子天資弘雅神爽髙邁始知天族多竒玉¶
林皆寳¶
又前涼録曰辛攀字懷逺隴西狄道人兄鑒曠弟寳迅皆¶
以才識知名秦雍爲之語曰三龍一門金友玉昆¶
又曰𥘉吕光之稱王也遣市六璽於于闐六月玉至也¶
燕書曰文帝熈平二年左部民得玉璽玉鼎¶
趙書曰劉聦徙治平陽於汾水中得白玉四寸髙二分龍¶
鈕文曰有新保之¶
後魏書曰崔挺爲光州刺史掖縣有人年踰九十板輿造¶
州自稱少曽充使林邑得一美玉方尺四寸甚有光彩藏¶
<pb:KR3k0012_SBCK_804-7b>¶
之海島垂六十歳忻逢明政今願奉之挺曰吾雖德謝古¶
人未能以玉爲寳遣舡隨取光潤果然迄不肯受乃表送¶
都¶
又曰李預字元凱歴征西大將軍長史帶馮翊太守府解¶
罷郡遂居長安羡古人飡玉法乃採訪藍田躬徃政得若¶
環璧雜器形者大小百餘頗有麤黒者亦挾盛以還至而¶
觀之皆光潤可玩預乃椎七十抆爲屑食之餘多惠人後¶
預及聞者更求玉於前處皆無所見翊公源懷弟得其玉¶
琢爲器佩皆鮮明可寳預服經年云有効驗而丗事寢食¶
皆不禁節又加好酒損志及疾篤謂妻子曰吾酒色不絶¶
自致於死非藥過也然吾尸體必當異勿速殯令後人知¶
飡服之妙時七月中旬長安毒熱預屍四宿而體色不變¶
其妻常氏以玉珠二枚唅之口閉常謂曰君自云飡玉有¶
<pb:KR3k0012_SBCK_804-8a>¶
神驗何不受唅言訖齒啓納珠因虚其口都無穢氣舉歛¶
棺堅直不傾委死時有遺玉屑數升囊盛納諸棺中¶
又曰髙祐爲中書侍郎時有人於零丘得玉印一以獻詔¶
以示祐祐曰印上有籕書二字文曰守壽壽者命也我獲¶
其命亦是歸我之徵¶
又曰穆弼有風格善自位置髙祖𥘉定代族欲以弼爲國¶
子助教弼辭曰先臣以來蒙恩累丗比校徒流實用慙屈¶
髙祖曰朕欲厲胄子故屈郷先白玉投泥豈能相汚弼曰¶
旣遇明時恥沉於泥滓¶
又曰孝昌中於廣平王第掘得古玉印勑召祖瑩與李琰¶
之令辯何丗之物瑩云此是于闐國王晉㤗康中所獻乃¶
以墨塗字觀之果如瑩言時人稱爲博物¶
後周書曰武帝保定中晋公護獲玉斗以獻¶
<pb:KR3k0012_SBCK_804-8b>¶
北史曰于謹平江陵獲大玉徑四尺圍七尺及諸輿輦法¶
物以獻¶
又曰隋文時王邵上表云稽覽圖史又云政道則隂物變¶
爲陽物鄭玄注云䓗變爲韮亦是謹案自六年巳來逺近¶
山石多變爲玉石爲隂玉爲陽¶
太平御覽卷第八百四¶
<pb:KR3k0012_SBCK_804-9a>¶
