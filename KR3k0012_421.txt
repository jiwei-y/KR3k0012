# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:21.318570
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 421
#+PROPERTY: FILE SB11n0727-421太平御覽-卷之四百二十一.
<pb:KR3k0012_SBCK_421-1a>¶
太平御覽卷第四百二十一¶
　人事部六十二¶
　　　　　義中¶
晉書曰郗鑒字道徽髙平金郷人漢御史大夫慮之玄孫¶
&KR0004;鑒值永嘉喪乱在郷里窮餒郷人以鑒名德傳共飴之¶
時兄子邁外生周翼並小常携之就食郷人曰各自饑困¶
以君賢欲共相濟耳恐不能兼有存鑒於是獨徃食訖以¶
飯着兩頰邊還吐與二兒後並得存同過江邁位至護軍¶
翼爲剡縣令鑒之終也翼追撫育之恩解職而歸席占心¶
喪三年¶
又曰顔含有孝行兄畿服藥多死於醫家含迎歸開棺復¶
生母妻家人日益勤倦含弃官侍兄疾十三年曾無勞怠¶
又曰顔含㛐病困湏髯蛇膽不能得含憂歎累日忽有一童¶
<pb:KR3k0012_SBCK_421-1b>¶
子持青囊授含乃虵膽也童子忽化爲青鳥飛去¶
何法盛晉中興書曰紀瞻字士逺歴陽太守沛國武嘏臨¶
亡以家後不立遂手書&KR0009;託瞻悉迎接爲居宅衣食取足¶
有若骨肉少與陸機兄弟親善機一門&KR0013;誅瞻復相營恤¶
機女爲嫁之由是士稱其篤義¶
宋書龔頴遂寜人也少好學益州刺史毛璩辝爲勸學從¶
事璩爲譙縱所殺故佐吏並逃亡頴號哭奔赴殯送以禮¶
縱後設宴延頴不𫉬已而至樂奏頴流涕起曰北靣事人¶
云不能死何忍舉觴聞樂蹈跡逆亂乎縱大將譙道福引¶
岀將斬之道福母即頴姑也跌出救之得免及縱僣號備¶
禮徴又不至乃脅以兵刃執志無迴改至于蜀平遂不屈¶
節¶
又曰張進之永嘉安固人也爲郡中大族少有志行歴五¶
<pb:KR3k0012_SBCK_421-2a>¶
官主簿永寜安固二縣領校尉家丗冨足經荒年散財救¶
贍郷里遂以貧罄全濟者多太守王味之有罪當見収逃¶
避進之供奉經時盡其誠力味之甞避地墮水沉没進之投¶
水拯救相與沉淪危而得免時劫掠充斥每入村抄暴至¶
進之門輙相約勒不得侵犯其義信所感如此¶
又曰孫&KR0068;大明五年發三五丁弟薩應充行坐違期不至¶
&KR0068;自詣郡辭引巳爲家長令弟不行罪當在巳乞以身代¶
薩應又辭自引太守張岱疑其不實以&KR0068;薩各置一處報¶
云聽其相代顔色莊恱甘赴死焉&KR0068;妻許氏又&KR0009;語囑夫¶
曰君當門户豈可委罪小郎且大家臨亡以小郎囑君今¶
竟未㛰娶家道不立君巳有三子死復何恨岱依事表上¶
孝武帝詔特原罪¶
又曰蔡廓字子度事兄䡄如事父家内大小諮而後行公¶
<pb:KR3k0012_SBCK_421-2b>¶
私賞賜一皆納䡄有所諮湏就典者請之曽從武帝在彭¶
城妻郗氏書求夏服時&KR0100;爲給事&KR0048;中廓荅曰知湏夏服給¶
事自應相供無庸別&KR0009;¶
崔鴻十六國春秋前趙録曰江都王延年年十五喪二親¶
奉叔父孝聞子良孫及弟從子爲噉人賊所掠延年追而¶
請之賊以良孫歸延年延年拜請曰我以少孤爲叔父所¶
飬此叔父之孤孫也願以子易之賊曰君義士也免之¶
又後趙録曰石勒謂右長史張賔曰鄴魏之舊都吾將營¶
建誰可任也賔曰晉故東萊太守趙彭忠亮篤敏將軍若¶
任之以鄴必能允副神規勒於是徴拜魏郡太守彭至泣¶
而辭曰臣往曽䇿名晉室食其禄矣且受人榮寵復事二¶
姓者臣志所不爲且豈愚臣之狷志恐亦明公之所不許¶
有死而巳未敢聞命&KR0002;賜其餘年全臣一介之願者則明¶
<pb:KR3k0012_SBCK_421-3a>¶
公大造也於是賜安車駟馬飬以卿秩¶
又蜀志曰李安字武龍少養外家羅氏元康八年避地入¶
蜀從李特征伐以勇烈聞李驤引爲帳下督數有戰功甚¶
信愛之羅尚之遣隗伯攻郫也驤逆戰不利&KR0013;傷落馬卧¶
未能起士衆皆散唯安與任回在左右伯從數千&KR0016;來叱¶
安曰羅武龍吾所取有人卿冝避我嗔目呵之曰吾不相¶
與因前馬刺之伯逡廵而退¶
又前凉録曰張丗度燉煌人㓜以孝讓著稱遊學京師遇¶
中州大疫郷人宗族死于京師數十人丗度年十六収恤¶
殯葬識者嘉之¶
呉均齊春秋曰上不豫南康王綝於弟賜死獨江泌守尸¶
晝夜號泣悲動路人于時諸王並見誅剪故舊無敢瞻看¶
唯泌及衡陽王子浚侍讀嚴植各爲營理喪事時人髙其¶
<pb:KR3k0012_SBCK_421-3b>¶
節泌字士清濟陽人也¶
後魏書曰陽固字敬安北平無終人性俶儻不拘小節愽¶
覽篇籍有文才清河王懌辟太尉從事中郎懌爲元乂所¶
害朝野震悚懌諸子及門生僚吏莫不慮禍隱避不岀固¶
獨詣喪所盡哀慟&KR0152;良乆乃還僕射游肇聞而嘆曰雖欒¶
布王脩何以尚也¶
唐書曰李宻旣降徐勣尚守&KR0058;陽倉謂長史郭恪曰魏公¶
旣歸于唐我士衆土地皆魏公之有也吾&KR0002;上表獻之即¶
是自邀冨貴吾所恥也今冝具録以啓魏公聽公自獻則¶
魏公之功也及使者至髙祖無表甚恠之使者具以聞¶
髙祖大恱曰徐勣感德推功真忠臣也即授&KR0058;州㹅管賜¶
姓李氏¶
又曰李綱孫安仁永徽中爲太子左庶子屬太子&KR0013;廢歸¶
<pb:KR3k0012_SBCK_421-4a>¶
于陳邸宫寮皆逃散無敢辭送者安仁獨泣涕拜辭而去¶
朝野義之後卒於&KR0106;州刺史¶
又曰王義方泗州漣水人也少孤貧事母甚謹愽通五經¶
而謇傲獨行&KR0004;舉明經因詣京師中路逢徒歩者自云父¶
爲頴上令聞病篤倍道將徃焉徒歩不前計無所出義方¶
所乗馬與之不告姓名而去¶
老子曰大道廢有仁義¶
又曰失道而後德失德而後仁失仁而後義失義而後禮¶
文子曰丗治則以義衛身丗亂則以身衛義¶
又曰體君臣正上下明親踈存危國繼絶丗立無後者義¶
也¶
墨子曰墨子之齊遇故人故人曰今天下莫爲義獨子爲¶
義不若巳墨子曰今有子十人一人耕九人處耕者不可¶
<pb:KR3k0012_SBCK_421-4b>¶
以不急何則食者衆而耕者寡也今天下莫爲義子冝勸¶
何以止我¶
又曰丗俗君子視義士不&KR0002;視&KR0018;粟者今有人&KR0018;粟息於¶
路側欲起而不能君子見之無長少貴賤必起之何也曰¶
義也今爲義之君子奉承王之道以語之縱不恱而行又¶
從而非毁之則是丗俗之君子之視義士也不若視&KR0018;粟¶
者¶
列子曰桀紂唯重利而輕道是以亡人而無義唯食而巳¶
是雞狗也強食磨角勝者爲利是禽獸也爲雞狗禽獸而¶
欲人之尊巳不可得也¶
孟子曰魚我所欲熊掌亦我所欲二者不可兼舎魚取熊¶
掌生亦我所欲義亦我所欲二者不可得兼舎生取義¶
孫卿子曰仁義礼善之於人也譬之貨財粟米之於家也¶
<pb:KR3k0012_SBCK_421-5a>¶
多有之者冨少有之者貧至無有者窮¶
六韜曰義之所在天下歸之¶
尸子曰賢者之於義曰貴乎義乎曰義是故堯以天下與¶
舜曰冨乎義乎曰義是故子罕以不受玉爲寳曰生乎義¶
乎曰義故務光投水而殪三者人之所重而不足以易義¶
又曰十萬之軍無將軍必大亂夫義萬事之將也國之所¶
以立者義也人之所以生者亦義也¶
又曰莒有石焦原廣數㝷長五十歩臨百仭之谿有以勇¶
見莒公者却行劑踵焉莒國莫之敢近巳獨劑踵焉所以¶
服莒國也夫義之爲焦原也亦髙矣是故賢者之於義也¶
必且劑踵焉所以一丗也¶
韓子曰義者君臣上下之禮父子貴賤之差也¶
賈&KR0105;書曰齊桓公之始覇翟人伐燕桓公爲燕北伐翟至¶
<pb:KR3k0012_SBCK_421-5b>¶
孤竹桓公歸燕君送入齊地百六十里問於管仲曰禮諸¶
侯相送固出境乎管仲曰非天子不出境公曰然則燕君¶
畏而失禮也寡人恐後丗以寡人爲能存燕而欺之也乃¶
令燕君旋車割燕君所至而與之諸侯聞桓公之義而皆¶
服之¶
淮南子曰君子非義無以生失義則失其所以生小人非¶
𥊏欲無以活失𥊏欲則失則所以活故君子懼失義小人¶
懼失利¶
&KR0101;鐵論曰阻險不如阻義也¶
&KR0003;苑新序曰白公勝旣殺令尹司馬欲立王子閭以爲王¶
王子閭不肯刧之刃王子閭曰見國滅而志王不仁刼白¶
刃而失義不勇吾雖死不子從也白公強之不可遂縊而¶
殺之¶
<pb:KR3k0012_SBCK_421-6a>¶
新序曰白公之難楚人有莊善者辭其母曰弃其親而死¶
其君可謂義乎莊善曰吾聞事君者内其禄而外其身今¶
所以飬母者君之禄也身安得無死乎遂辭而行比至公¶
門三廢車中其㒒曰子懼矣何不及乎莊善曰懼者吾私¶
也死君公義也吾聞君子不以私害公遂刎剄而死¶
風俗通曰巴郡太守太山任望字伯闓爲司徒&KR0122;同産弟¶
子殺人繫獄望自劾去星行電征便道詣府露首&KR0079;袓辭¶
謝太守李固請與相見望頓頭流血自&KR0003;弟薄命早亡以¶
遺孤爲託望失義方之教自䧟罪惡息男國旣豫知情幸¶
有微㣧乞以代之言甚哀切李公於是原活出之¶
又曰俗&KR0003;齊人有空車行魯人有&KR0018;釡者便持釡置車¶
中行二百里臨別取釡不相問亦不謝後車家繫獄當死釡¶
主徑往簒之穿壁未逹曰極哉車者怒不肯出釡主慙欲¶
<pb:KR3k0012_SBCK_421-6b>¶
俱死明日主者以事白齊君齊君義而原之¶
&KR0003;苑曰子路曰不能甘勤苦不能恬貧窮不能輕死亡而¶
曰我行義吾弗信也¶
又曰燕昭王使樂毅伐齊閔王亡燕之&KR0004;入齊也聞盖邑¶
人王歜賢令軍曰環盖邑三十里母入以歜之故巳而使¶
人謂歜曰齊人多髙子之義吾以子爲將封子萬家歜固¶
謝燕人曰子不聽吾引三軍而屠盖邑王歜曰忠臣不事¶
二君貞女不更二夫齊王不聽吾諌故退而耕於野國旣¶
亡吾不能存今又刼之以兵爲君將是助桀爲暴也生而¶
無義固不如烹遂懸其脰樹枝自&KR0108;絶脰而死齊士大夫¶
聞之曰王歜布衣猶不皆齊向燕况在位食禄者乎乃相¶
聚如莒求諸公子立爲襄王¶
又曰左儒友於杜伯皆臣周宣王宣王將殺杜伯而非其¶
<pb:KR3k0012_SBCK_421-7a>¶
罪也左儒爭之于王九復之而王不許也王曰別君而異¶
友斯汝也左儒對曰臣聞之君道友逆則順君以誅友友¶
道君逆則率友以違君王怒曰易而言則死左儒對曰臣¶
聞古之士不枉義以從邪不易言以求生故臣能明君之¶
過以死杜伯之無罪王殺杜伯左儒死之¶
&KR0003;苑曰佛&KR0388;以中牟縣叛設禄邑炊鼎曰與我者受邑不¶
與我者烹中牟之士皆與之城北餘子田基獨後至祛衣¶
將入鼎曰田基之義軒冕在前非義不乗斧龯於後義死¶
不避遂祛衣將入鼎佛&KR0388;止之趙簡子屠中牟得而取之¶
論有功者用田基爲始基曰吾聞廉士不耻人如此受中¶
牟之功則中牟之士終身慙矣遂襁&KR0018;其母南徙於楚楚¶
王髙其義待以司馬¶
新序曰白公勝拔劒而屬之於屈盧曰子與栽將捨之不¶
<pb:KR3k0012_SBCK_421-7b>¶
與我將殺之屈盧曰吾聞之知命之士見利不動臨死不¶
恐爲人臣者時生則生時死則死是謂之禮故人知天命¶
下知人臣之道其有可刼乎子不推之白公勝乃入其劒¶
汝南先賢傳曰王恢字仲通太守郭紆同爲主簿詔書發¶
筋角紆親里竟辜較之恢諌紆曰明府爲藩屏大臣事當¶
從公聽恣私曲何以爲治紆不從有告言之者詔書案問¶
事當傳考紆見恢曰太守&KR0018;君今當何以圖之恢曰明府¶
不湏爲憂明府年六十恢年七十先明府生十有餘年不¶
於今日効命將復何有遣詣考所自引受罪言太守不知¶
之因欎氣不食而死郡以無事¶
廣州先賢傳曰尹牙字猛德合浦人太守南陽終寵憂見¶
顔色常用怪焉牙造膝伏見明府四節悲歎有𢡖瘁之思¶
者何也寵曰父爲周張所害重仇未報是以長愧也牙乃¶
<pb:KR3k0012_SBCK_421-8a>¶
傭僕自貶吏役而至于宛陵與張校圉交通竭節於張伺¶
其間𨻶出入三年乃先醉張左右近侍以夜解縱諸馬令¶
之亂駭張果出問其故牙因手刃張首而還¶
楚國先賢傳曰應余字子正爲郡公曹是時呉蜀不賔山¶
民背叛余與太守東里衮逃竄得出賊便射衮余以身當¶
箭&KR0013;七瘡因謂賊曰我以身代君巳&KR0013;重瘡若身死君全¶
殞殁無恨因仰天號泣涕血俱下如雨賊見其義烈釋衮¶
不害¶
㑹稽典録曰張京從戎西州軍罷還歸各給車牛京同里¶
寡母與三子從軍子各物故見京還不能自致悲傷歔欷¶
京以載之牛羸道死京入轅引軛妻子單歩¶
又曰孟英字公房上虞人爲郡&KR0122;史王慿坐罪未應死太¶
守下縣殺慿慿家詣闕稱寃詔書下州撿栲英岀定文書¶
<pb:KR3k0012_SBCK_421-8b>¶
悉着英名楚毒𢡖至辭色不變言太守病不関衆事英以¶
冬至日入占病因竊印以封文書下縣殺慿非太守意也¶
繫歷冬夏&KR0079;皆消爛遂不食而死¶
豫章志曰龔碩字顯先爲下江督郵太守㑹稽謝斐𫉬罪¶
於時大皇帝幸尋陽碩乃具作章陳斐事候大駕於道叩¶
頭流血時大風寒雪之後血流成冰上乃爲之住駕省章¶
斐事見理○繁欽丘儁碑曰故右扶風都尉主簿有者從都¶
尉討叛胡官兵敗績卒伍奔散都尉臨陣墮馬儁於是下¶
馬授甲以身禦宼遂致死戰塲都尉乗儁馬得免¶
桂陽先賢𦘕讃曰朱陽羅陵果而好義郡汲府君爲州章¶
陵&KR0013;掠栲叅加五毒援刀截舌以着盤中獻之廷尉群公¶
義之事得清理¶
㑹稽先賢傳曰陳業字文理郡守蕭府君卒業與書佐魯¶
<pb:KR3k0012_SBCK_421-9a>¶
𩀱率禮送喪𩀱道溺于水業因掘泥楊波摇出其尸又業¶
兄度海復見傾命時同依止者乃五六人骨肉消爛而不¶
可記別業仰皇天誓后土曰聞親戚者必有異焉因割臂¶
流血以洒骨上應時得血住餘皆流去¶
續齊諧記曰田真兄弟三人家巨冨而殊不睦忽共議分¶
財金銀&KR0903;物各以斛量田業生貲平均如一唯堂前一株¶
紫荆樹花葉美茂共議欲破爲三人各一分待明就截之¶
尔夕樹即枯死狀火燃葉萎枝摧根莖燋焠真至擕門而¶
往之大驚謂語弟曰樹夲同株聞當分析所以憔悴是人¶
不如樹木也因悲不自勝便不復解樹樹應聲遂更青翠¶
華色繁美兄弟相感更合財産遂成純孝之門真以漢成¶
帝時爲太中大夫¶
西京&KR0258;記曹敞在呉章門下時輩謂敞好斥人過爲輕薄¶
<pb:KR3k0012_SBCK_421-9b>¶
丗人皆以爲然及章後爲王莽所殺門生無敢収葬者皆¶
更易姓名以從他師敞時爲司徒&KR0122;獨稱章弟子収而葬¶
之方知諒直者不見容於凢軰矣平陵人生立敞碑於吴¶
墓在龍首山南嶺上¶
汝南先賢傳曰闞敞字子張乎輿人仕郡爲五官&KR0122;時太¶
守第五常&KR0013;徴臨發倉卒有俸錢百三十萬留付敞敞埋¶
着堂上遂遭丗倉卒道路斷絶敞年老飢羸其妻曰第五¶
府君所&KR0009;錢可取自給然後償之敞曰吾窮老何明當有¶
用故君之財&KR0088;道通當送飢寒何損常舉門遭疫妻子皆¶
死常病臨困唯有孤孫年九&KR0010;常謂之曰吾&KR0009;故五官&KR0122;¶
平與闞敞錢三十萬氣遂絶後孫年年長大歩擔至汝南¶
問敞敞見之悲喜與共臨發穽錢乃百三十萬孤孫曰亡¶
祖臨終言有三十萬耳今乃百三十萬不敢當也敞曰府¶
<pb:KR3k0012_SBCK_421-10a>¶
君病困氣索言&KR0861;誤耳郎無疑也¶
𫝊子曰太祖旣誅𡊮譚梟其首令曰敢有&KR0152;之者戮及妻¶
子於是王叔治田子泰相謂曰生受辟命亡而不&KR0152;非義¶
也畏死亡義何以立丗遂告其首而&KR0152;之哀動三軍軍正¶
白行其戮太祖曰義士也赦¶
劉彦明燉煌實録曰童巽字文舉學有才太守京兆諒舉¶
巽上&KR0122;歴主簿功曹諒卒官巽衰經送喪道遇寇虜衆皆¶
散走巽身蔽柩哭嘔血賊欲破棺巽叩頭救請頭破流血¶
賊義而釋之由是顯名¶
太平御覽卷第四百二十一¶
<pb:KR3k0012_SBCK_421-10b>¶
<pb:KR3k0012_SBCK_421-10b>¶
