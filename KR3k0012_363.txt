# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:17.829843
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 363
#+PROPERTY: FILE SB11n0727-363太平御覽-卷之三百六十三.
<pb:KR3k0012_SBCK_363-1a>¶
太平御覽卷第三百六十三¶
　人事部四¶
　　　字¶
　　　形體¶
　　　頭上¶
　　　　　字¶
禮記冠義曰冠而字之成人之道也¶
春秋&KR0003;曰字者飾也¶
謝承後漢書曰傅爕字南容北地靈州人也本字㓜起慕¶
南容三復白珪乃改焉¶
晉中興書曰諸&KR0081;恢字道明&KR0296;弟也弱冠知名試守即丘¶
長轉臨沂令值天下亂避地江左于時潁川荀闓字道明¶
陳留蔡謨字道明俱有名譽號曰中興三明時人爲之歌¶
<pb:KR3k0012_SBCK_363-1b>¶
曰京都三明各有名蔡氏儒雅荀&KR0081;清¶
又曰孔愉字敬康少與同郡張茂字偉康丁潭字子康俱¶
知名號曰㑹稽三康¶
徐廣晉紀曰桓温才氣雄儁恢爽陵邁温嶠見其㓜時知¶
必非常故父彛字曰温¶
白虎通曰人所以有字何所以冠德明功敬成人也故禮¶
士冠經曰賔北面字之又曰冠而字之敬其名也所以五¶
十乃稱伯仲者五十知天命思慮定也能從四時長㓜之¶
序故以伯仲號也¶
荀氏家傳曰荀愷字茂伯小而智外祖晉宣王甚器之字¶
爲虎子弟悝爲龍子王每謂曰俟汝長大當共天下¶
陳武別傳曰武胡人育於臨水令陳君君竒之起議欲易¶
其故字武長跪自啓曰里語有之都亭䑕數聞長者語今¶
<pb:KR3k0012_SBCK_363-2a>¶
當易字寔有私心甞聞長卿慕藺相如之行故字相如徃¶
在郷里乆聞故老之&KR0003;稱漢使&KR0171;武執忠守志不服單于¶
流放漠北擁節牧羊&KR0009;秋鴈以訴心因行雲而託誠髙山¶
仰止意竊慕之陳氏嘉其志遂名之曰武又欲令字仲顯¶
其本是胡人而石勒石虎諱胡曰國人故因字之曰國武¶
尹文子曰康衢長者字僮曰善搏(音/博)字犬曰善噬賔客不¶
過其門者三年長者恠而問之以寔對於是改之賔客復¶
徃¶
聖證論曰學者不知孟軻字按子思書及孔叢子有孟子¶
居即是軻也軻少居坎軻故名軻字子居也¶
　　　　　形體¶
釋名曰形有形像之異也體弟也骨&KR0079;毛血表裏大小相¶
次第也¶
<pb:KR3k0012_SBCK_363-2b>¶
尚書大傳曰堯八眉舜四瞳子禹其跳湯扁文王四乳八者¶
如八字者也其跳者踦也(其發聲也踦歩/足不能相過也)扁者枯也(言湯/體半)¶
(小家/扁枯)言皆不善也¶
韓詩外傳曰惟天命本人情人有五藏六府何謂五藏情¶
藏於腎神藏於心魂藏於肝魄藏於肺志藏於脾何謂六¶
府咽喉量入之府&KR2075;者五&KR0150;之府大腸轉輸之府小腸受¶
成之府膽積精之府膀胱精液之府也¶
孝經援神契曰人頭圎象天足方法地五藏象五行四胑¶
法四時九竅法九分目法日月肝仁肺義腎志心禮膽斷¶
脾信膀胱決難髪法星辰節法日歳腸法鈐(鈐鈎/也主)¶
(鍵/&KR1068;)¶
東觀漢記曰詔書令功臣家各自記功&KR0250;不得自增加以¶
變時事或自道先祖形貌表相無益事實復曰齒長一寸¶
<pb:KR3k0012_SBCK_363-3a>¶
龍顔虎口竒毛異骨形容極變亦非詔書之所知也¶
又曰上復以朱祐爲護軍常舎止於中祐侍醼從容曰長¶
安政亂云有日角之相從以觀上風采上曰召刺姦收護¶
軍祐由是不復言¶
江表傳曰孫權生而方頥大口目有精光¶
晉起居注曰懷帝琅邪恭王子母曰夏侯氏帝生有白毫¶
生於目左角龍顔隆準眼有精曜¶
蜀李書曰武帝諱雄字仲儁始祖第三子帝身長八尺三¶
寸美容貌相工相之曰此君將貴其相有四目如重雲鼻¶
如&KR0027;龍口如方器耳如相望法爲貴人位過三公不疑也¶
帝每周旋郷里有識者皆器重之有劉化者道術士¶
也太康中每語郷里曰李仲儁有大貴之表終爲人主¶
也¶
<pb:KR3k0012_SBCK_363-3b>¶
車頻&KR0087;書曰符堅時四夷賔服湊集關中四方種人皆竒¶
貌異色晉人爲之題目謂胡人爲側鼻東夷爲廣面闊頞¶
北狄爲匡脚面南蠻爲腫蹄方方以&KR0011;名也¶
呉均齊春秋曰太祖神容魁梧天表英特體有龍文寛雅¶
沉深喜怒不形於人¶
隋書曰髙祖文帝龍顔額有五柱入頂目光外射¶
晏子春秋曰伊尹倨身湯傴¶
孫卿子非曰衛靈公有臣公孫吕長七尺面居三尺廣三¶
寸鼻目取具名振天下¶
管子曰子産日角晏平仲月角尾生犀角栁下惠史魚反¶
角¶
丈子曰人頭之圎以法天足之方以象地天有四時五行¶
九解三百六十日人亦復有四支五藏九竅三百六十節¶
<pb:KR3k0012_SBCK_363-4a>¶
天有風雨寒暑人亦有取與喜怒膽爲雲肺爲雨脾爲風¶
腎爲電肝爲雷以與天地相&KR0011;而心爲之主耳目者日月¶
也而血氣者風雨也日月失行而薄蝕無光風雨非時毀¶
折生災五星失行州土受其殃天地之道愛其神明人之¶
耳目何能乆勤而不愛精神何能乆馳而不止是故聖人¶
内而不失也¶
孔叢子曰魏安&KR0117;王欲以馬回爲相問子順曰回爲人便便¶
亮直之丈夫也順曰聞諸孫卿其爲人長目而豕視必體¶
方而心圎臣見其面非不偉其體幹而疑其目王卒用之¶
果以謟得罪¶
莊子曰老萊子弟子出薪遇仲尼反以告曰有人於彼修¶
上而趣下末僂而後耳(耳却近後/而上僂也)視&KR0002;營四海不知其誰¶
氏之子老萊子曰是丘也¶
<pb:KR3k0012_SBCK_363-4b>¶
淮南子曰形者生之舎也¶
又曰夫神者所受於天也而形體者所禀於地也故曰一¶
生二二生三三生萬物故曰一月而氣二月而血三月而¶
胎四月而胞五月而筋六月而骨七月而成八月而動九¶
月而躁十月而生形體以成五藏乃形是以肺主目腎主¶
鼻膽主口肝主耳¶
又地形篇曰東方川谷之所主日月之所生其人銳形小¶
頭隆鼻大口鳶肩企行竅通於目筋氣屬焉倉色主肝長¶
大早知而不壽南方陽氣之所浹暑温居之其人墮形銳¶
上大口决眦竅通於耳血脉屬焉赤色主心早壯而夭西¶
方髙土川谷出焉日月入焉其人皆方面脩頸卬行竅通¶
於鼻皮革屬焉白色主肺而勇敢不仁北方幽晦不明天¶
之所閉者也寒冰之所積者也其人翕形短頸大肩下凥¶
<pb:KR3k0012_SBCK_363-5a>¶
竅通於隂骨幹屬焉黒色主賢其人惷愚而壽中央四逹¶
風氣之所通&KR0040;露之所㑹也其人大面短頥美鬚竅通於¶
口膚肉屬焉黄色主胃而惠聖¶
博物志曰東方少陽日月所岀山谷清㓪其人姣好西方¶
少隂日月所入其土窈&KR0256;其人髙鼻深目多毛南方太陽¶
&KR0095;下水沃其人大口北方太隂土平廣深其人廣面縮頸¶
中央四抄風&KR0040;交山谷峻其人端立¶
神仙傳曰玉札金䇶内經皆云老子黄色美&KR0161;廣顙長耳¶
大目踈齒方口厚脣有叅午逹理魚目虎鼻純骨&KR0031;柱耳¶
有三門足蹈二五手把十丈¶
列女傳曰叔&KR0078;之生叔魚也生而視之曰是虎目而豕啄¶
鳶肩而牛腹谿壑可滿是不可猒也¶
李邰别傳曰公長七尺八寸多&KR0161;髯八眉左耳有竒表項¶
<pb:KR3k0012_SBCK_363-5b>¶
枕如鼎足手握三公之字¶
管寧別傳曰寧身長八尺龍顔秀眉¶
論衡曰蒼頡四目而佐帝公子重耳駢脅爲諸侯霸蘇¶
&KR0087;骨鼻爲六國相張儀仳脅相&KR0087;魏¶
　　　　　頭上¶
&KR0003;文曰首頭也顝(口瓦/切)碩顒大頭也顆小頭也¶
釋名曰頭獨也處體髙而獨尊也首始也¶
易未濟卦曰飲酒濡其首有孚失是(飲酒濡首有孚/失是酖酒無節)¶
又曰&KR0003;卦曰乹爲首¶
韓詩外傳曰禽息&KR0087;大夫薦百里奚不見納繆公出當車¶
以頭擊闑腦乃精出曰臣生無&KR0024;於國不如死也繆公感¶
悟而用百里奚¶
禮斗威儀曰君乗火而王其民銳頭君乗水而王其民大¶
<pb:KR3k0012_SBCK_363-6a>¶
頭¶
禮記少儀曰頭容耳(不傾/頋也)頭頸必中(頭容/直也)¶
樂汁圖曰赤帝銳頭黒帝大頭(宋均注曰銳/頭像朱鳥也)¶
左傳昭二年曰豎牛奔齊孟仲之子殺諸塞&KR0028;之外投其¶
首於寧風之&KR0068;上¶
春秋元命苞曰頭者神所居上貟象天氣之府也歳必十¶
二故人頭長一尺二寸¶
爾雅曰元首也(左傳曰狄人/歸先軫之元)¶
孝經援神契曰頭圎象天足方法地¶
史記曰藺相如爲趙使&KR0087;持璧却立&KR0029;柱謂&KR0087;王曰趙王¶
齋戒五日使臣奉璧今大王見臣禮節甚倨得璧傳之美¶
人以爲戯弄臣故復取璧大王必欲急臣臣頭今與璧俱¶
碎於柱矣¶
<pb:KR3k0012_SBCK_363-6b>¶
又曰須賈使&KR0087;見范睢睢數之曰爲我告魏王急持魏齊¶
頭來不者我屠大梁賈歸告齊亡匿趙平原君所齊遂自¶
頸趙王取頭與&KR0087;¶
又曰欒布爲梁大夫使於齊未還漢誅彭越梟頭雒陽下¶
詔曰有敢收視者捕之欒布從齊還奏事於彭越頭下¶
戰國䇿曰三晉分智氏趙襄子最怨智伯&KR0238;其頭以爲飲¶
器(史記/同)¶
又曰白頭如新傾蓋如舊¶
漢書曰項籍顧見漢&KR0016;司馬吕馬童曰&KR0002;非吾故人乎馬¶
童面之指王翳曰此項王也羽曰吾聞漢購我頭千金邑¶
萬户吾爲公得乃自剄王翳取其頭¶
又曰髙祖招田横横至尸郷厩謂從者曰陛下欲一見我¶
面耳今斬吾頭馳三十里形猶未敗遂自剄令客奉其頭¶
<pb:KR3k0012_SBCK_363-7a>¶
又曰&KR0087;始皇即位三十七年内平六國外攘四夷死人如¶
亂麻&KR0064;骨長城之下額顱相屬於道¶
又曰孫敬字文寳好學晨夕不休及至眠睡疲寢以繩繫¶
頭懸屋梁後爲當丗大儒¶
又曰陳遵長八尺餘長頭大鼻容貌甚偉¶
又曰御史大夫陳萬年子咸亢直有異才萬年常召咸於¶
床下教戒之咸睡頭觸屏風萬年怒之咸叩頭爲謟也萬¶
年不復言¶
又曰建元中匈奴降者言匈奴破月氏王以其頭爲飲器¶
(師古曰飲/酒之器)¶
東觀漢記曰岑彭引兵從車駕破天水與吴漢圍隗囂於¶
西城勑彭曰兩城&KR0002;下便可將兵南擊蜀虜人苦不知足¶
旣平隴復望蜀每一發兵頭&KR0066;爲白¶
<pb:KR3k0012_SBCK_363-7b>¶
後漢書曰賈逵自爲兒童常在太學不通人間事身長八¶
尺二寸諸儒爲之語曰問事不休賈長頭¶
又曰張讓叚珪誅何進爲詔以故太尉樊陵爲司&KR0032;校尉¶
少府許相爲河南尹尚書得詔版疑之曰請大將軍出共¶
議中黄門以進頭擲與尚書何進反巳伏誅¶
典略曰李傕移保黄白城梁與張横等破之送其首&KR0004;傕¶
兄子循及利等侍上無禮及傕頭到有詔髙懸之¶
魏略曰龐意手斬一級不知是郭援戰罷之後衆人皆言¶
援死而不得其首援鍾氏之甥意後於鞬中出一頭鍾繇¶
見之而哭意謝繇繇曰援雖我甥乃國賊也卿何謝焉¶
魏志曰辰韓國兒生以石&KR0953;其頭欲其&KR0310;故今辰韓人皆¶
&KR0310;頭¶
又曰&KR0061;紹辟牽招爲督軍從軍紹卒事&KR0061;尚後遼東送尚¶
<pb:KR3k0012_SBCK_363-8a>¶
首懸在馬市牽招覩之悲感設&KR0021;頭下太祖義之¶
又曰劉廙字恭嗣年十歳講堂上司馬德操撫其頭曰孺¶
子黄中通理寧自知不¶
蜀志曰&KR0087;密使呉呉主問密天有頭乎曰有詩云乃睠西¶
顧以此推之頭在西方¶
又曰魏延字文長義陽人延夢頭上生角以問占夢趙直¶
直告人曰角之爲字刀下爲用頭上用刀其凶甚矣延後¶
果誅楊儀蹋延頭曰庸能復作惡¶
又曰先主與張飛趙雲等泝流而上分定郡縣時巴郡嚴¶
顔率衆守城不降及城䧟縛顔至飛呵顔曰汝見大軍至¶
何以不降而敢拒戰顔荅曰我州但有斷頭將軍無降將¶
軍也飛怒命左右牽去斫頭大&KR0015;曰斫頭便斫頭何爲怒¶
耶於是飛壯而釋之引爲上客¶
<pb:KR3k0012_SBCK_363-8b>¶
¶
太平御覽卷第三百六十三¶
