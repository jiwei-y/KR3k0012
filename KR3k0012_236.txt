# -*- mode: mandoku-view -*-
#+TITLE: 太平御覽
#+DATE: 2015-09-23 10:14:01
#+PROPERTY: LASTPB  <md:KR3k0012_SBCK_234-1a>
#+PROPERTY: JUAN 237

¶
<md:KR3k0012_SBCK_236-1a>¶
<pb:KR3k0012_WYG_236-1a>
欽定四庫全書
　太平御覽卷二百三十六¶
　　　　　　　　　　　　宋　李昉等　撰
　　職官部三十四¶
　　　國子祭酒　　　　　司業
　　　¶博士　　　　　　　少府監
　　　将作監¶
　　　　國子祭酒
<pb:KR3k0012_WYG_236-1b>
六典曰國子祭酒司業之職掌邦國儒學訓導政令有
六¶焉一曰國子二曰太學三曰四門四曰律學五曰書
學六¶曰算學¶
韋昭辯釋名曰祭酒者謂祭六神以酒醊之也辯云凡
會¶同饗讌必尊長先用先用必以酒祭先故曰祭酒漢
時吳¶王年長以為劉氏祭酒是也¶
徐廣釋祭酒云古主人具饌則賔中長者一人舉酒祭
地¶是則長者為祭酒也<md:KR3k0012_SBCK_236-1b>¶
<pb:KR3k0012_WYG_236-2a>
漢書曰吳王賜號為劉氏祭酒應劭曰禮飲酒必祭示
有¶先也故稱祭酒飲時唯尊長者以酒沃酹也¶
又曰張安世薦蘇武明習故事奉使不辱命宣帝以武
壯¶節老臣令朝朔朢號稱祭酒甚優寵之¶
續漢書百官表曰建武初置五經博士太常差次有聰
明¶威重者一人為祭酒總領綱紀¶
漢書百官表注曰博士祭酒一人掌國子學早朝服進
賢兩¶梁冠佩水蒼玉
<pb:KR3k0012_WYG_236-2b>
蜀志曰先主既定益州廣漢太守夏侯纂請秦宓為師
友祭¶酒¶
晉書曰袁瓌字山甫為國子祭酒時屬經喪亂禮教陵
遲¶瓌上䟽求立學徒帝從之國學之興自瓌始也¶
又曰裴頠為祭酒奏立太學講堂築門闕刻石寫五經<md:KR3k0012_SBCK_236-2a>¶晉中興書曰杜夷字行齊以儒學稱中宗以夷為丞相
祭¶酒中興初皇太子凡三至夷舍執經問義¶
沈約宋書曰博士秦官也掌通古今員多至數十人有
<pb:KR3k0012_WYG_236-3a>
僕¶射光武增為十五人並益一經有數家之學故也皆
教弟¶子光武改僕射曰祭酒祭酒者一位之元長也¶
齊書曰張緒竟陵王子良領國子祭酒武帝勑王晏曰
吾¶欲令司徒辭祭酒以授張緒物議以為云何子良竟
不拜¶以緒領國子祭酒¶
齊職儀曰晉令博士祭酒掌國學而國子生師事祭酒¶
執經葛巾單衣終身致敬¶
梁書令曰王承字安期為國子祭酒承祖儉父暕並居
<pb:KR3k0012_WYG_236-3b>
此¶職三代為國師前代未有當時以為榮(暕音/簡)¶
崔鴻十六國春秋前秦錄曰建元七年髙平蘇通長樂
劉<md:KR3k0012_SBCK_236-2b>¶祥並以碩學耆儒尤精二禮堅以通為禮記祭酒居
于東¶庠祥為儀禮祭酒處于西亭堅毎月朔旦率百寮
親臨講¶論¶
後魏書曰韓子熙累遷國子祭酒子熈儉素安貧常好
退¶静遷鄴之始百司並給兵刀時以祭酒閒豫止給二
人或¶有令其陳謁者子熙曰朝廷不與祭酒兵何關韓
<pb:KR3k0012_WYG_236-4a>
子熙事¶論者稱之¶
後周書曰盧誕本名恭祖拜給事黄門侍郎魏帝詔曰
經¶師易求人師難得朕諸兒稍長欲命卿為師於是親
幸晉¶王第勑晉王以下皆拜之於帝前因賜名曰誕又
以誕儒¶宗學府為當世所推乃拜國子祭酒¶
隋書曰楊汪字元度拜國子祭酒帝令百寮就學與汪
講¶論天下通儒碩學多萃焉論難鋒起皆不能屈帝令
御史<md:KR3k0012_SBCK_236-3a>¶書其問答奏之省而大恱賜良馬一匹
<pb:KR3k0012_WYG_236-4b>
又曰元善遷國子祭酒上嘗親臨釋奠命善講孝經於
是¶敷陳義理兼之以諷諫上大恱曰聞江陽之說更起
朕心¶賚絹百疋衣一襲¶
唐書曰許後𦙍常侍太宗講後為睦州刺史因入朝乞
骸¶骨太宗召問曰朕與卿刺史資以自養何謂即求致
仕後¶𦙍對曰年老筋力不逮望得私地時見闕庭太宗
曰卿氣¶力猶強欲何官也後𦙍陳謝不敢太宗曰朕昔
從卿讀書¶卿今日從朕求官但言所欲不相違也時國
<pb:KR3k0012_WYG_236-5a>
子祭酒缺後¶𦙍奏言之因授國子祭酒¶
風俗通曰孫卿有秀才善為詩禮易春秋至齊襄王時
而¶孫卿最老師三為祭酒¶
齊王融為王儉讓國子祭酒表曰竊以庠均義重振古
所<md:KR3k0012_SBCK_236-3b>¶崇資師道尊有來攸尚匪曰蘭芷疇變入室之情不
自朱¶藍何遷素絲之質¶
　　　　司業¶
唐書曰韋叔夏遷成均司業則天時特下制曰吉凶禮
<pb:KR3k0012_WYG_236-5b>
儀¶國家所重司禮博士未甚詳明成均司業韋叔夏太
子率¶更令祝欽明等博涉禮經多所該練委以叅掌冀
𢎞典式¶自今司禮所脩儀注並委叔夏等刊定訖然後
進奏¶
又曰歸崇敬上言司業者義在禮記曰樂正司業正長
也¶言樂官之長司主此業爾雅云大板謂之業按詩周
頌設¶業設虡崇牙樹羽則業是懸鐘磬之簨虡也今太
學既不¶教樂於義則無所取請改司業一為右師一為
<pb:KR3k0012_WYG_236-6a>
左師位正¶四品上¶
　　　　博士<md:KR3k0012_SBCK_236-4a>¶六典曰博士掌教文武官三品以上及國公子孫¶
應劭漢官儀曰博士秦官也博者通博古今士者辯於
然¶否孝武帝建元五年初置五經博士秩六百石太常
差次¶有聰明威重者一人為祭酒總領綱紀¶
漢舊儀曰武帝初置博士取學通行修愽識多藝曉古
文¶爾雅能屬文章者為之朝賀位次中都官吏稱先生
<pb:KR3k0012_WYG_236-6b>
不得¶言君其弟子稱門人也¶
漢書曰賈誼文帝召為博士時年二十許最為少毎詔
命¶議下諸老生未能言誼盡為之對人人各如其意所
出¶
又曰韋賢字長孺為人質朴少欲篤志於學兼通禮尚
書¶以詩教授時人號稱鄒魯大儒徵為博士¶
又曰公孫𢎞對䇿時百餘人太常奏第居下天子擢𢎞
對¶為第一召入見容貎甚麗拜為博士待詔金馬門也<md:KR3k0012_SBCK_236-4b>¶
<pb:KR3k0012_WYG_236-7a>
又曰元鼎中徐偃為博士使行風俗偃矯制使膠東魯
國¶鼓鑄鹽鉄還奏事張湯劾偃矯制法死偃以為春秋
之義¶大夫出疆有可以安社稷利萬人專之可也湯不
能詘¶
東觀漢記曰甄宇拜博士毎臈詔賜博士羊人一羊有
大¶小肥瘦時議欲殺羊分肉又欲投鉤宇因取瘦者自
是不¶復争後召會詔問瘦羊博士所在京師以為號¶
又曰歐陽歙其先伯和從伏生受尚書至歙七世皆為
<pb:KR3k0012_WYG_236-7b>
博士敦於經學恭儉好禮¶
後漢書曰光武毎朝會輙令桓榮於公卿前說經書帝
稱¶善曰得生幾晩會博士缺帝欲用榮榮叩頭讓曰臣
經術¶淺薄不如同門生郎中彭閎揚州從事臯𢎞帝曰
俞往汝¶諧因拜榮為博士¶
又曰董鈞永平初為博士時草創五郊祭祀及宗廟禮
樂<md:KR3k0012_SBCK_236-5a>¶威儀章服輒令鈞叅議多見從用當世稱通儒¶
華嶠後漢書曰初欲立左氏傳博士范升以為左氏淺
<pb:KR3k0012_WYG_236-8a>
末¶不宜立陳元聞之乃詣闕上疏争之更相辯對凡十
餘上¶帝卒立左氏學也¶
漢舊儀曰孝文皇帝時博士七十餘人朝服𤣥端章甫
冠¶
魏志曰樂祥字文載少好學黄初中徵拜博士于時太
學¶初立博士十餘人學多偏僻不敢親教備員而已唯
文載¶五業並授¶
又曰文帝黄初五年大學置五經課試之法置春秋穀
<pb:KR3k0012_WYG_236-8b>
梁¶博士¶
又曰明帝太和二年詔曰尊儒貴學王教之本也自頃
儒¶官或非其人將何以宣明聖道其髙選博士才任侍
中常侍¶者<md:KR3k0012_SBCK_236-5b>¶吳志詔曰古者建國教學為先所以道世治性為時養
器¶也自建興已來時事多故吏民頗以目前趍務去本
務末¶不循古道夫所尚不淳則傷化敗俗其案古置學
官立五¶經博士核取應選加其寵祿科見吏之中及將
<pb:KR3k0012_WYG_236-9a>
吏子弟有¶志學者各令就業一嵗課試差其品第加以
位賞使見之¶者樂其榮聞之者羡其譽以敦王化以隆
風俗¶
晉令曰博士皆取履行清淳通明典義若散騎常侍中
書侍郎¶太子中庶子以上乃得召試諸生有法度者及
白衣試在¶髙等拜郎中¶
晉書載記曰姚泓受經于博士淳于岐岐病親詣省病
拜¶于牀下自是公侯見師傅皆拜焉
<pb:KR3k0012_WYG_236-9b>
後魏書曰崔逸字景携好古博涉為國子博士毎因公
事¶逸常被詔獨進博士特命自逸始之<md:KR3k0012_SBCK_236-6a>¶後周書曰盧辯字景宣為太學博士以大戴禮未有解
詁¶辯乃注之其兄景裕為當時碩儒謂辯曰昔侍中注
小戴¶今爾注大戴庶纂前修矣¶
隋書曰馬光開皇初髙祖徵山東義學之士光與張仲
讓¶孔籠竇士榮張黑奴劉祖仁等俱至並授太學博士
時人¶號為六儒
<pb:KR3k0012_WYG_236-10a>
又曰馬光為太學博士嘗因釋奠髙祖親幸國子學王
公¶以下畢集光升座講禮啟發章句已而諸儒生以次
論難¶者十餘人皆當時碩學光剖析疑滯雖辭非俊辯
而理義¶𢎞贍論者莫測其淺深咸共推服上嘉而勞焉¶
又曰王頗授著作佐郎尋令於國子講授會髙祖親臨
釋¶奠國子祭酒元善講孝經頗與相論難詞義鋒起善
徃徃¶見屈髙祖大竒之超授國子博士<md:KR3k0012_SBCK_236-6b>¶又曰何妥授太學博士帝初欲立五后以問儒者辛彦
<pb:KR3k0012_WYG_236-10b>
之¶對曰后與天子匹體齊尊不宜有五妥駮曰帝嚳四
妃舜¶又二妃亦何常數由是封襄城縣伯¶
又曰房暉逺為國子博士會上令國子生通一經者並
悉¶薦舉將擢用之既䇿問訖博士不能時定臧否祭酒
元善¶恠問之暉逺曰江南河北義例不同博士不能遍
涉學生¶皆持其所短稱已所長博士各各自疑所以乆
而不决也¶祭酒因令暉逺考定之暉逺覽筆便下初無
疑滯或有不¶服者暉逺問其所傳義疏輒為始末誦之
<pb:KR3k0012_WYG_236-11a>
然後出其所短¶自是無敢飾非者所試四百人數日便
决諸儒莫不推¶其通博
魯國先賢傳曰漢文帝時聞申公為詩最精以¶為博士
申公為詩𫝊號曰魯詩¶
李郃别傳曰郃上書太后數陳忠言其辭雖不盡施行<md:KR3k0012_SBCK_236-7a>¶輙有䇿詔褒贊焉博士著兩梁冠朝會宜随士大夫例
時¶賤經學博士乃在市長下公奏以為非所以敬儒德
明國¶體也上善公言正月大朝引博士公府長史前
<pb:KR3k0012_WYG_236-11b>
殷氏世¶傳曰殷亮建武中徵拜博士遷講學大夫諸儒
論勝者賜¶席亮重席至八九帝嘉之曰學不當如是耶¶
典略曰公儀休者魯博士也為魯相無所變更百官自
正¶使食祿者不得與下民争利¶
論衡曰王莽之時省五經章句博士弟子郭略夜定舊
說¶死於燭下¶
　　　　少府監¶
六典曰少府監之職掌百工伎巧之政令總中尚左尚
<pb:KR3k0012_WYG_236-12a>
右¶尚職治掌治五署之官屬正其工徒謹其繕作少監
為之¶貳<md:KR3k0012_SBCK_236-7b>¶漢官宰尹下曰少府言别為小藏故曰少府¶
漢書曰少府秦官掌山海池澤之稅以給供養¶
又曰歐陽地余字長賔為少府誡其子我死官屬送汝
財¶物愼勿受汝九卿儒者子孫以亷潔著可以自成及
卒少¶府官屬送數百萬其子不受天子聞而嘉焉賜錢
百萬
<pb:KR3k0012_WYG_236-12b>
後漢書曰東平王蒼為驃騎正月朔朝蒼當入賀故事
少¶府給璧時隂就為少府貴傲不奉法漏將盡求璧不
得蒼¶掾朱暉遥見少府主簿持璧乃徃紿曰試請觀之
既得而¶馳奉之就復以他璧朝¶
張璠漢紀曰太常种拂與李儒戰而死子劭徵為少府
鴻¶臚皆不受曰我父盡忠於朝而為時所妬父以身徇
國為¶賊臣所害為臣子不能除賊何面目復覲明主三
輔聞之¶為之感動<md:KR3k0012_SBCK_236-8a>¶
<pb:KR3k0012_WYG_236-13a>
應劭漢官儀曰少府掌山澤陂池之稅名曰禁錢以給
私¶養自别為藏少者小也故稱少府¶
魏志曰王觀徙少府大將軍曹爽使材官張達斫屋材
及¶諸私用之物觀聞之皆錄奪以没官少府統三尚方
御府¶藏珍玩之寶爽等奢放多有干求憚觀守法乃徙
為太僕¶
又曰楊阜字義山為少府卿侃然以天下為己任¶
三國志吳主遣少府徐祥至魏魏太祖謂祥曰孤比者
<pb:KR3k0012_WYG_236-13b>
右¶越横江之津與孫將軍遊姑蘇之臺獵長洲之苑吾
志足¶矣祥對曰大王欲奉至尊以合諸侯若越横江而
遊姑蘇¶是踵亡秦而蹈夫差天下事去矣太祖曰徐生
得無逆¶詐耶¶
臧榮緒晉書曰陳眕字國鎮過江為少府卿時大旱經
乆¶大興四年四月始雨有司奏應報賽宗廟山川中宗
詔曰<md:KR3k0012_SBCK_236-8b>¶祈廟云報賽非奉尊上辭也吾意有疑眕以為舊
山川有¶許報故雨應賽非大事不應告廟子無要君親
<pb:KR3k0012_WYG_236-14a>
之道讀祭¶稱賽於義有違從之¶
唐書官品志曰少府卿位視尚書左丞置材官將軍左
中¶尚方甄官平水中署南塘邸稅庫東西冶平准細作
炭庫¶紙官染署等令丞¶
　　　　將作監¶
六典曰將作大匠之職掌供邦國修建土木工匠之政
總¶四署三監百工之官屬以供其職事少匠貳焉¶
漢書曰將作少府秦官掌治宫室
<pb:KR3k0012_WYG_236-14b>
范曄後漢書曰魏霸徵拜將作大匠明年和帝崩典作¶
順陵時盛冬地凍中使督促數罰掾吏以厲霸霸撫循
而¶已初不切責而反勞之曰今諸卿被辱大匠過也吏
皆懷恩<md:KR3k0012_SBCK_236-9a>¶力作功倍¶
續漢書曰曹襄字叔通遷將作大匠時有疾疫巡行病
徒¶自省醫藥糜粥死者減少¶
又百官志曰將作秩二千石掌作宗廟路寢宫室丞一
人¶六百石左右校令左右工徒掌木土之功并樹桐梓
<pb:KR3k0012_WYG_236-15a>
之類¶列于道側¶
又曰李固字子堅遷大匠常推賢士孔融以將作大匠
遷¶少府也¶
華嶠後漢書曰應順字仲華為將作大匠發摘衆姦皆
極¶其刑豪猾之吏歛迹視事五年省費以億萬¶
應劭漢官儀曰世祖中興以謁者領其官章帝建初元
年¶乃置其位次河南尹永元七年大匠應愼上言百郡
計吏¶觀國之光而舎逆旅﨑嶇私館貢篚之物朽濕曝
<pb:KR3k0012_WYG_236-15b>
露昔晉<md:KR3k0012_SBCK_236-9b>¶霸國之盟主耳舎諸侯於隸人鄭子産以為大
譏況今四海¶之大而可無乎和帝嘉納之¶
魏志曰楊阜字義山為將作大匠明帝時初治宫室發
美¶女充後庭阜上疏欲省宫人諸不見幸者乃召御府
吏問¶後宫人數吏守舊令對曰禁宻不得宣露阜怒杖
吏一百¶數之曰國家不與九卿為宻反與小吏為宻乎
帝聞之而¶愈敬憚
晉書曰將作大匠陳勰掘地得古文尚書奏今¶文長於
<pb:KR3k0012_WYG_236-16a>
古文宜以古為正潘岳以為習用已乆不宜復改¶
唐書官品志曰大匠卿位視太僕掌土木之功統左右
校¶諸署¶
汝南先賢傳曰應仲華遷大匠除藻飾之無用割有損
之¶浮費凡所省息七億餘萬¶
　
　
　
<pb:KR3k0012_WYG_236-16b>
　
　
　
　
　
　
　
　太平御覽卷二百三十六
