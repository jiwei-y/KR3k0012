# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:34.307036
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 625
#+PROPERTY: FILE SB11n0727-625太平御覽-卷之六百二十五.
<pb:KR3k0012_SBCK_625-1a>¶
太平御覽卷第六百二十五¶
　治道部六¶
　　　　　貢賦上¶
家語曰哀公問政於孔子孔子對曰政之急者莫大乎使¶
民冨且夀也公曰爲之柰何孔子曰省力役薄賦歛則民¶
冨矣敦禮教逺罪戾則民夀矣¶
又曰子貢問於孔子曰昔者齊君問政於夫子夫子曰政¶
在節財魯君問政於夫子夫子曰政在諭臣葉公問政於¶
夫子夫子曰政在恱近而來逺三者之問一也夫子應之¶
不同然則政有異端乎孔子曰各因其事也齊君爲國奢¶
于臺榭&KR0075;于苑囿&KR0458;樂不解於時一旦而賜人以千乗之¶
家者三故曰政在節財魯君有三人(孟叔叔/孫季叔)内比周以愚¶
其君外讎諸侠之賔以蔽其明故曰政在諭臣夫荊之地¶
<pb:KR3k0012_SBCK_625-1b>¶
廣而教狹民有離心莫安其居故曰政在恱近而來逺此¶
三者皆所以爲政¶
又曰閔子騫爲費宰問政於孔子孔子曰以徳以法夫徳¶
法者御民之具猶御馬之銜勒也子騫曰敢問古之政孔¶
子曰古之政者天子以内史爲左右手(内史掌手八柄及/叙事之受納以語)¶
(王聽/治)以德爲銜勒以百官爲轡以刑罪爲䇿以萬民爲馬¶
故御天下數百年而不失善御馬者正銜勒齊轡䇿善御¶
民者一其德法正其百官刑不用而天下治¶
又曰子游問於孔子曰子亟言子産之惠可得聞乎孔子¶
曰惠在愛民而已子游曰愛民之謂德教何翅於惠哉孔¶
子曰夫子産者猶衆人之母也食之弗能教也子游曰其¶
事可言乎孔子曰子産以其乘車濟冬渉者盡愛而無教¶
也〇又曰孔子謂宓子賤曰子治單父衆恱子何施而得¶
<pb:KR3k0012_SBCK_625-2a>¶
之對曰不齊之治也父恤其子其子恤諸&KR0012;而哀䘮紀孔¶
子曰善小節也小民附矣猶未足也曰不齊所父事者三¶
人所兄事者五人所友事者十一人孔子曰父事三人可¶
以教孝矣兄事五人可以教悌矣友事十一人可以舉善¶
矣中節也中節人附矣猶未足也曰此地民有賢於不齊¶
者五人不齊事之而禀度焉皆教不齊所以治(之/之)道孔子¶
歎曰其大者乃於此乎有矣¶
又曰孔子&KR0004;仕爲中都宰(中都魯/邑名也)爲飬生送死之節長¶
㓜異食(如五十/異粮)強弱異任(謂力作之事各/從所任弱困也)男女別&KR0151;路不¶
拾遺器不雕僞市不二價(如各其貨/不相欺狂)爲四寸棺五寸槨因¶
丘陵爲墳不封不樹行之一年而四方諸侯皆則焉¶
又曰宓子賤者仕魯爲單父宰恐魯君聽䜛使巳不得行¶
其政於是辭行故請君之近吏二人與之俱至官令二吏¶
<pb:KR3k0012_SBCK_625-2b>¶
書方書輒掣其肘書不善則從而怒之二吏患焉辭請歸¶
魯子賤曰子之書不善子勉歸之矣二吏歸報於君曰宓¶
子賤使臣書而掣臣肘書惡而又怒臣邑吏皆&KR0015;之此臣¶
所以去之而來也魯君以問孔子孔子曰宓不齊君子也¶
其才任霸王之佐屈節而治單父將以自試意者宓子以¶
此諌乎公寤太息曰此寡人之不肖也寡人亂宓子之政¶
而責其善者數矣微二吏則寡人無以知過微夫子則寡¶
人無由自寤遽發所愛之使告宓子曰自今以徃單父非¶
魯有也從子之制有便於人者子决之五年一言其要宓¶
子敬奉詔遂得行其政於是單父治焉躬教厚明親親尚¶
篤敬施至仁加懇誠致忠信百姓化之¶
又曰孔子兄之子蔑者與宓子賤皆仕孔子徃過蔑而問¶
之曰自子之仕何得何亡對曰未有所得而亡者三王事¶
<pb:KR3k0012_SBCK_625-3a>¶
&KR0002;聾(聾冝爲襲言/前後相因襲)學焉得習(言不得/學習也)是學不得明也奉禄¶
少饘粥不及親戚是骨&KR0079;益踈也公事多急不得弔死問¶
疾是朋友道闕也其亡者三即謂此也孔子不恱徃過子¶
賤問如孔蔑對曰自來仕無所亡而所得者三始誦之今¶
得而行之是學益明也奉禄所供&KR0013;及親戚是骨&KR0079;益親¶
有公事而兼以弔死問疾是朋友信篤也孔子喟然謂子¶
賤曰君子哉&KR0002;人(&KR0002;人猶/是人也)魯無君子於焉取斯¶
國語曰齊桓公親逆管仲于郊而與之坐問焉曰昔吾先¶
君襄公築臺以爲髙位(居髙臺/以自尊)田狩畢弋不聽國政卑聖¶
侮士而唯女是崇九妃六嬪(正適稱妃言九者尊之如一/明其淫侈非禮制也姪娣之)¶
(屬皆稱望/嬪婦官也)陳妾數百(陳/列)食必梁肉衣必文繡戎士凍餒戎¶
車待遊車之裂戎士待陳妾之餘(戎車兵車遊車遊/戲之車裂殘也)優&KR0015;¶
在前賢材在後(優&KR0015;車/倡非)是以國家不日引(引/申)不月長(長/益)恐¶
<pb:KR3k0012_SBCK_625-3b>¶
宗社不掃除社稷不血食敢問爲此&KR0002;何(爲/治)管子對曰昔¶
吾先王昭王穆王丗法文武逺績以成名(周管之先績功/也言昭王雖有)¶
(所闕猶能世法文王武/王之典以成其功名也)合羣叟比校民之有道(合㑹叟老/比方校考)¶
(也謂考其德行/道蓻而興賢)設象以爲民紀式權以相應(式用也權平/也治正用民)¶
(使平均/相應)比綴以度(比其衆寡綴連也/連失也度法也)端夲肇末(端等肇正/也謂先等)¶
(其夲以/正其末)勸之以賞賜糺之以刑罰班序顚毛以爲民紀統¶
(班次序列顚等也毛髮也統經也言次/列使長㓜有序以爲治民之經紀也)桓公曰爲之&KR0002;何¶
管子對曰昔者聖王之治天下也叅其國而伍其鄙(叅三/國也)¶
(也郊以内也伍伍也鄙郊以外謂三分國都以/爲三軍五分其鄙以爲五屬聖王謂&KR0002;湯武)定民之居¶
成民之事(使四民各居其職&KR0002;公就官/府農就田野所以成其事)陵爲之終(以爲/葬地)而¶
愼用其六柄焉(柄夲六柄生/殺貧冨貴賤)¶
又曰齊桓公問管仲曰國安矣吾欲事於諸侯其可乎管¶
子對曰未可君&KR0002;正卒伍脩甲兵(周禮五人爲五百人爲/卒今管子亦以五人爲)¶
<pb:KR3k0012_SBCK_625-4a>¶
<pb:KR3k0012_SBCK_625-5a>¶
鼓有髙子之鼔春以捜振旅(春田日搜旅整衆也周禮/仲春教振旅遂以搜田)秋¶
以獮治兵(秋田目狝周禮仲秋/教治兵遂以狝田也)是故卒伍整於里軍旅整¶
於郊内教旣成令勿使遷徙(遷徙猶/改更)伍之人&KR0021;祀同福死¶
䘮同恤(恤/憂)禍災共之人與人相疇(疇/疋)丗同居少同遊故夜¶
戰聲相聞足以不乖晝戰目相見足以相識其歡欣足以¶
相死(致死以/相救)居同樂行同(與和/同)死同哀是故守則同固¶
戰則同強君有此士也三萬人方行於天下(方/横)以誅無道¶
以屏周室(屏/蕃)天下大國之君莫之能禦(禦/當)¶
又曰晉文公元年春屬百官賦職任功(屬㑹賦授也授/職事任有功)弃¶
責薄歛施舎分寡注當云(弃責除&KR0043;責也施施徳也/舎舎禁也分寡分少財也)救乏振滯匡困資無¶
(救<折 t="33"/>救乏絶振極淹滯之士/匡正困窮之人資無與無財)輕&KR0028;易道通啇寛農(輕関輕其/稅易道除)¶
(盗賊通啇利旅寛農/寛其政不奪其時)茂穡勸分省用足財(茂勉稼穡也勸/有分無也省減)¶
(減國用足/財備㓙年)利器明德以厚民性(利利器用明明德教/厚民性厚其性情也)舉善¶
<pb:KR3k0012_SBCK_625-5b>¶
授能官方定物(方常物事亡其/常官以定百事)正名育&KR0011;(正名正上下服位之/名育&KR0011;長育善&KR0011;)¶
昭舊族(昭明舊臣有/功者之善)愛親戚明賢良(明/顯)尊貴寵(國之責臣/尊禮之)¶
賞功勞事耇老禮賔旅(旅/客)友故舊(故舊公/子時)胥藉狐箕欒郄¶
栢先羊舌董韓寔掌近官(舊十一性晉之/舊旅近官朝廷)諸&KR0078;之良掌其¶
中官(諸姫同姓/中官内官)異姓之能掌其逺官(逺官/縣鄙)公食貢大夫食¶
邑士食田(受公/田)庶人食力(各由/其力)工啇食官(工百工啇官賈/周禮府藏皆有)¶
(賈人以知物賈/食官官禀之)皂&KR0571;食職(士臣皂皂臣與與臣&KR0571;食/職名以其職大小食禄也)官宰¶
食加(官宰家臣加夫夫之加/田也論語原憲爲之宰)政平民阜財用不匱(阜/安)¶
吕氏春秋曰呉起行魏武侯自送之絶河謂呉起曰先生¶
將何以治之西河對曰以忠以信以勇以敢武侯曰四者¶
足矣請以四者恃先生¶
又曰宓子賤治單父彈鳴琴身不下堂而單父治巫馬期¶
以星出以星入日夜不居以身親之而單父亦治巫馬期¶
<pb:KR3k0012_SBCK_625-6a>¶
問其故於宓子宓子曰我之謂任力任力者固勞任人者¶
固逸子則君子矣¶
又曰使民無欲上雖賢不用失無欲者其視爲天子與&KR0571;¶
同彭祖與殤子同天子至貴也天下至冨也彭祖至壽也¶
誠無欲則三者不足勸故人之欲多者其可得用亦多也¶
人之欲少者其可得用亦少也無欲者不可得而用之善¶
爲上者能令人欲無窮故人亦可得用而無窮然欲不正¶
以治身則夭以治國則亡羣狗相與居皆静投以炙雞則¶
相與争或折其骨或絶其筋争術在也凢治國令其民争¶
行義也亂國令其民争不義也強國令其民争樂用也弱¶
國令其民競不用也¶
又曰桀紂以去之之道致之罰雖重(刑/雖)嚴何益大寒民煖¶
是利熱在上民清是利走故民無常處見利則去欲爲天¶
<pb:KR3k0012_SBCK_625-6b>¶
子者民之所走不可不察今之丗至寒矣至&KR0044;矣而民無¶
走聚則行鈞也(等於/暴亂)民無走則王者廢矣暴君幸矣民絶¶
望矣¶
家語曰子路治蒲三年孔子過之入其境三稱善孔貢執¶
轡而問其善可得聞乎孔子曰吾入其境田疇盡易草萊¶
甚辟溝洫深濬此恭敬以信故其民盡力入其邑墉屋宅¶
固樹木甚茂此其忠信而寛故其民不偷也至其庭甚清¶
閑諸不用命此其言明察以斷故其政不擾也以此觀之¶
雖三稱善庸盡其美乎¶
太平御覽卷第六百二十五¶
<pb:KR3k0012_SBCK_625-7a>¶
