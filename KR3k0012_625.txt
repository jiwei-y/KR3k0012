# -*- mode: mandoku-view -*-
#+TITLE: 太平御覽
#+DATE: 2015-09-23 10:14:03
#+PROPERTY: LASTPB  <md:KR3k0012_SBCK_624-1a>
#+PROPERTY: JUAN 626

¶
<md:KR3k0012_SBCK_625-1a>¶
<pb:KR3k0012_WYG_625-1a>
欽定四庫全書
　太平御覽卷六百二十五¶
　　　　　　　　　　　宋　李昉等　撰
　　治道部六¶
　　　貢賦上¶
家語曰哀公問政於孔子孔子對曰政之急者莫大乎
使¶民富且夀也公曰為之奈何孔子曰省力役薄賦斂
則民¶富矣敦禮教逺罪戾則民夀矣
<pb:KR3k0012_WYG_625-1b>
又曰子貢問於孔子曰昔者齊君問政於夫子夫子曰政¶在
節財魯君問政於夫子夫子曰政在諭臣葉公問政於¶夫子
夫子曰政在恱近而來逺三者之問一也夫子應之¶不同然
則政有異乎孔子曰各因其事也齊君為國奢¶于臺榭淫于
苑囿五官伎樂不懈于時一旦而賜人以千乗之¶家者三故
曰政在節財魯君有三人(孟孫叔/孫季孫)内比周以愚¶其君外距諸
侯之賔以蔽其明故曰政在諭臣夫荆之地<md:KR3k0012_SBCK_625-1b>¶廣而都狹民有
離心莫安其居故曰政在恱近而來逺此¶三者皆所以為政
<pb:KR3k0012_WYG_625-2a>
又曰閔子騫為費宰問政於孔子孔子曰以徳以法夫
徳¶法者御民之具猶御馬之銜勒也子騫曰敢問古之
政孔¶子曰古之政者天子以内史為左右手(内史掌王/八柄及叙)
(事之法受納/訪以¶詔王治)以徳為銜勒以百官為轡以刑罰為策以
萬民為馬¶故御天下數百年而不失善御馬者正銜勒
齊轡策御¶民者一其徳法正其百官刑不用而天下治¶
又曰子㳺問於孔子曰子亟言子産之惠可得聞乎孔
子¶曰惠在爱民而已矣子㳺曰爱民之謂徳教何翅於
<pb:KR3k0012_WYG_625-2b>
惠哉孔¶子曰夫子産者猶衆子之母也食之弗能教也
子㳺曰其¶事可言乎孔子曰子産以其乗車濟令渉者
盡愛而無教¶也
又曰孔子謂宓子賤曰子治單父衆悦子何施而得<md:KR3k0012_SBCK_625-2a>¶之
對曰不齊之治也父恤其子其子恤諸孤而哀䘮紀孔¶
子曰善小節也小民附矣猶未足也不齊所父事者三¶
人所兄事者五人所友事者十一人孔子曰父事三人
可¶以教孝矣兄事五人可以教悌矣友事十一人可以
<pb:KR3k0012_WYG_625-3a>
舉善¶矣中節矣中節人附矣猶未足也曰此地民有賢
於不齊¶者五人不齊事之而禀度焉皆教不齊所以治
之道孔子¶嘆曰其大者乃于此乎有矣¶
又曰孔子初仕為中都宰(中都魯/邑名也)為飬生送死之節長¶
幼異食(如五十/異粮)强弱異任(謂力行之事各/從所任弱困也)男女别途路
不¶拾遺噐不雕偽市不二價(各如其貨/不相欺誑)為四寸棺五寸
槨因¶丘陵為墳不封不樹行之一年而四方諸侯皆則
焉
<pb:KR3k0012_WYG_625-3b>
又曰宓子賤者仕魯為單父宰恐魯君聼䜛使己不得
行¶其政於是辭行故請君之近吏二人與之俱至官令
二吏<md:KR3k0012_SBCK_625-2b>¶書方書輙掣其肘書不善則從而怒之二吏患焉
辭請歸¶魯子賤曰子之書不善子歸勉之矣二吏歸報
于君曰宓¶子賤使臣書而掣臣肘書惡而又怒臣邑吏
皆笑之此臣¶所以去之而來也魯君以問孔子孔子曰
宓不齊君子也¶其才任覇王之佐屈莭而治單父将以
自試意者宓子以¶此諌乎公悟太息曰此寡人之不肖
<pb:KR3k0012_WYG_625-4a>
也寡人亂宓子之政¶而責其善者數矣㣲二吏則寡人
無以知過微夫子則寡¶人無由自悟遽發所爱之使吿
宓子曰自今以徃單父非¶魯有也從子之制有便於人
者子决之五年一言其要宓¶子敬奉詔遂得行其政于
是單父治焉教敦厚明親親尚¶篤敬施至仁加誠懇致
忠信百姓化之¶
又曰孔子兄之子蔑者與宓子賤皆仕孔子徃過蔑而
問¶之曰自子之仕何得何亡對曰未有所得而亡者三
<pb:KR3k0012_WYG_625-4b>
王事<md:KR3k0012_SBCK_625-3a>¶若聾(聾宜為襲言/前後柏因襲)學焉得習(言不得/學習也)是學不明也
奉禄¶少饘粥不及親戚是&KR0487;肉益踈也公事多急不得
弔死問¶疾是朋友道闕也其亡者三即如此也孔子不
悦徃過子¶賤問如孔蔑對曰自來仕無所亡而所得者
三始誦之今¶得而行之是學益明也奉禄所供被及親
戚是骨肉益親¶也有公事而兼以弔死問疾是朋友益
篤也孔子喟然謂子¶賤曰君子哉若人(若人謂/是人也)魯無君
子斯焉取斯
<pb:KR3k0012_WYG_625-5a>
國語曰齊桓公親迎管仲于郊而與之坐問焉曰昔吾
先¶君㐮公築臺以為髙位(居髙䑓/以自尊)田狩畢弋不聼國政
卑聖¶侮士而惟女是崇九妃六嬪(正嫡稱妃言九者尊/之如一言其滛侈非)
(禮制也姪娣之¶属/者稱曰嬪妃官也)陳妾數百(陳/列)食必梁肉衣必文繡戎
士凍餒戎¶車待遊車之裂戎士待臣妾之餘(戎車兵車/遊車逰戲)
(之車裂/殘也)優笑¶在前賢材在後是以國家不日引(引/申)不月
長(長/益)恐<md:KR3k0012_SBCK_625-3b>¶宗廟不掃除社稷不血食敢問為此若何(為/治)管
子對曰昔¶吾先王昭王穆王世法文武逺績以成名(周/室)
<pb:KR3k0012_WYG_625-5b>
(之先績功也言昭王雖有¶所闕猶/能世法文武之典以成其功名也)合羣叟比校民之有道者
(合㑹叟老比方校考¶也謂/考其徳行道藝而興賢)設象以為民紀式權以相應
(式用也權平也治/用¶平均民便相應)比綴以度(比其衆寡而綴/連以度法也)端本肇末
(端持肇正也謂先/持¶其本以正其末)勸之以賞賜糾之以刑罰班序顛毛
以為民紀統¶(班次序列顛頂也毛謂髪也統經也言/次列使長幼有序以為治民之經紀)桓
公曰為之若何¶管子對曰昔者聖王之治天下也参其
國而伍其鄙(参三也國¶郊以内也伍五也鄙郊以外謂/三分其國以為三軍五分其鄙以為五属)
(聖主謂/若湯武)定民之居¶成民之事(使四民各居其職若工就/官府農就田野所以成其)
<pb:KR3k0012_WYG_625-6a>
(事/)陵為之終(以為/𦵏地)而¶慎用其六柄焉¶
又曰齊桓公問管仲曰國安矣吾欲事于諸侯其可乎
管¶子對曰未可君若正卒伍修甲兵(周禮五人為伍百/人為卒今管子亦)
(以五人為<md:KR3k0012_SBCK_625-5a>¶伍而/以三百人為卒)則大國亦将正卒伍修甲兵則難以速
得志矣君有攻伐之噐小國諸侯有守禦之偹則難以
速得志矣君若欲速得志於天下諸侯則事可以隐令
可以寄政(事戎事隐匿寄托也匿軍令託/于國政若有征伐隣國不知)桓公曰為之
若何管子對曰作内政而寄軍令焉(内政國政治國/政以寄軍令)桓
<pb:KR3k0012_WYG_625-6b>
公曰善管子於是制國五家為軌軌為之長(軌中一人/為之長)
十軌為里里有司(為立/有司)四里為連連為之長十連為鄉
鄉有良人焉(良人鄉人又/為大夫也)以為軍令(為軍/常令)五家為軌故
五人為伍軌長帥之(居則為軌出則/為伍所謂寄政)十軌為里故五十
人為小戎里有司帥之(小戎兵車此有司之所乗故曰/小戎詩云小戎俴收古者戎車)
(一乗歩卒/七十二人)四里為連故二百人為卒連長帥之十里為
鄉故二千人為旅鄉良人帥之五鄉一帥故萬人為一
軍五鄉之師帥之(五鄉毎一軍有五鄉也鄉師&KR0056;也萬/人為一軍齊制也周則萬二千五百)
<pb:KR3k0012_WYG_625-7a>
(人為軍/師長也)三軍故有中軍之鼓有國子之鼓有髙子之鼓
春以蒐振旅(春田曰蒐旅整衆也周禮/仲春教振旅遂以蒐田)秋¶以獮治兵(秋/田)
(曰獮周禮仲秋教/治兵遂以獮田也)是故卒伍整於里軍旅整¶於郊内教
既成令勿使遷徙(遷徙猶/更改)伍之人祭祀同福死¶䘮同恤
(恤/憂)禍灾共之人與人相疇(疇/匹)世同居少同遊故夜¶戰聲
相聞足以不乖晝戰目相見足以相識其歡欣足以¶相
死(致死以/相救)居同樂行同和死同哀是故守則同固¶戰則
同强君有此士也三萬人方行於天下(方/横)以誅無道¶以
<pb:KR3k0012_WYG_625-7b>
屏周室(屏/藩)天下大國之君莫之能禦(禦/當)¶
又曰晉文公元年春屬百官賦職任功(屬㑹賦授也授/職事任有功)
棄¶責薄斂施舍分寡(棄責不求其償也/分寡分給所少也)救乏振淹匡困
資旡(救乏濟匱乏振淹起淹滯/匡困扶其危資旡¶給<其用)輕闗易道通商寛農(輕/闗)
(輕其税易道除¶盜賊通商利/行旅寛農寛其政不奪其時)茂穡勸分省用足財(茂勉/稼穡)
(也勸有分無也省減/¶省身用足財備㓙年)利器明徳以厚民性(利其器用明/其徳教厚民)
(性厚其/性情也)舉善<md:KR3k0012_SBCK_625-5b>¶授能官方定物(方常物事立其/常官以定百事)正名育類
(正明上下服位/之名長育善類)¶昭舊族(昭明舊臣有/功者之善)爱親戚明賢良(明/顕)
<pb:KR3k0012_WYG_625-8a>
尊貴寵(國之貴臣/尊禮之)¶賞功勞事耉老禮賓旅友故舊胥籍狐箕
欒郤¶柏先羊舌董韓實掌近官(舊十二姓晉之/舊族近官朝官)諸姬之良掌
其¶中官(諸姬同姓/中官内官)異姓之能掌其逺官公食貢大夫食¶邑
士食田(受公/田)庶人食力(各食/其力)工商食官(工百工商官賈周禮/府藏皆有¶賈人以知)
(物賈食官/官給廪餼)皁𨽻食職(士臣皁皁臣輿輿臣𨽻食/職各以其職大小食禄也)官宰¶食加
(官宰家臣加大夫之加/田也論語原憲為之宰)政平民阜財用不匱(阜/安)¶
吕氏春秋曰呉起行魏武侯自送之絶河謂呉起曰先
生¶将何以治西河對曰以忠以信以勇以敢武侯曰四
<pb:KR3k0012_WYG_625-8b>
者¶足矣請以四者恃先生¶
又曰宓子賤治單父弹鳴琴身不下堂而單父治巫馬
期¶以星出以星入日夜不居以身親之而單父亦治巫
馬期<md:KR3k0012_SBCK_625-6a>¶問其故于宓子宓子曰我之謂任人子之謂任力
任力者故勞任人者¶故逸宓子則君子矣¶
又曰使民無欲上雖賢不能用夫無欲者其視天子與𨽻¶
同彭祖與殤子同天子至貴也天下至富也彭祖至夀
也¶誠無欲則三者不足動故人之欲多者其可得用亦
<pb:KR3k0012_WYG_625-9a>
多也¶人之欲少者其可得用亦少也無欲者不可得而
用也善¶為上者能令人得欲無窮故人之可得用亦無窮
然欲不正¶以治身則夭以治國則亡羣狗相與居皆静
投以炙雞則¶相與争或折其&KR0487;或絶其筋争術存也凡
治國令其民争¶行義也亂國令其民争不義也強國令
其民争樂用也弱¶國令其民争不用也¶
又曰桀紂以去之之道致之罰雖重刑雖嚴何益大寒既至¶
民煗是利大熱在上民凊是走民無常處利則聚無則去
<pb:KR3k0012_WYG_625-9b>
欲為天<md:KR3k0012_SBCK_625-6b>¶子者民之所走不可不察今之世至寒矣至熱
矣而民無¶走聚則行鈞也(等于/暴亂)民無走則王者廢矣暴
君幸矣民絶¶望矣¶
家語曰子路治蒲三年孔子過之入其境三稱善子貢
執¶轡而問其善可得聞乎孔子曰吾入其境田疇盡易
草莱¶盡闢溝洫深濬此恭敬以信故其民盡力入其邑
墻屋完¶固樹木甚茂此其忠信以寛故其民不偷也至
其庭甚清¶閑無不用命此其明察以㫁故其政不擾也
<pb:KR3k0012_WYG_625-10a>
以此觀之¶雖三稱善庸盡其美乎¶
　
　
　
　
　
　
　
<pb:KR3k0012_WYG_625-10b>
　
　
　
　
　
　
　
　太平御覧卷六百二十五
