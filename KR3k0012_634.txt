# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:34.911040
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 634
#+PROPERTY: FILE SB11n0727-634太平御覽-卷之六百三十四.
<pb:KR3k0012_SBCK_634-1a>¶
太平御覽卷第六百三十四¶
治道部十五¶
　　　　　急假¶
釋名曰急及也功之使相逮及也¶
漢書曰髙祖常吿歸之田李斐注曰告請也言請休謁也¶
寧安也&KR0123;日告㓙日寧也漢律吏二千石有予告有賜告¶
者在官有功最法所當得也賜告　病滿三月當免天子¶
優賜其告使得印綬將官屬歸家理病至成帝時郡國二¶
千石賜告不得歸家自馮野王始也漢律吏五日得一下¶
沐言休息以洗沐也¶
又曰汲黯多病病且滿三月上常賜告者數終不愈¶
又曰馮野王爲琅瑘太守成帝時王鳯輔政京兆尹王章¶
譏鳯顓&KR0096;薦野王代鳯上&KR0004;納其言而後誅章於是野王懼¶
<pb:KR3k0012_SBCK_634-1b>¶
不自安遂病滿三月賜告與妻子歸杜陵大將軍鳯風(音/諷)¶
御史中丞劾奏野王賜告奏病而私自便杜欽素髙野王¶
奏記於鳯爲野王言曰竊見今日吏二千石過長安(如淳/曰謁)¶
(者自白/得告也)不分別予賜(予予告也/賜賜吿也)今有司以爲子告得歸賜¶
告不得歸是一律兩科失省刑之意夫三最予告令也(在/官)¶
(連有三最則/得予吿也)病滿賜告詔賜也今告則得詔思不得失輕¶
重之差又二千石病賜告得歸有故事不得去郡亡者著¶
令鳯不聽竟免野王官¶
謝承後漢書曰許荆字子張少䘮父養母孝順家貧爲吏¶
無有舟車休假常單歩荷擔上下清節稱於郷里¶
又曰范丹字史雲陳留人也爲郡功曹毎休假上下常單¶
歩䇿杖同𩔖以車牛與之不取¶
又曰呉馮字子髙爲州郡吏休假先存恤行䘮孝子次贍¶
<pb:KR3k0012_SBCK_634-2a>¶
病畢拜覲郷里𦒿老先進然後到家名昭逺近¶
後漢書曰光武皇帝紀告寧之典¶
魏志曰王思正始中爲大司農年老目暗又少信時有吏¶
父病篤近在外舎自白求假思疑其不實發教曰丗有思¶
婦病母者豈此謂乎遂不與假吏父明日死思無恨意其¶
爲刻薄如此¶
魏志曰祝皓字子春南陽平氏人也志節抗烈篤於仁義¶
爲吏歸休周旋郷里吊死問疾畢乃還家¶
晉起居注曰孝武太元元年詔大臣疾病假滿三月解職¶
王隱晉書曰王&KR0642;(音/夷)字季孫洛中貴盛名士王澄胡母輔¶
之等皆與&KR0642;交時&KR0642;爲兵曹左大將軍幕澄等持羊酒詣¶
軍門吏䟽名内請入見大將軍澄等旣入語吏過王&KR0642;炙¶
羊飲酒訖而去竟不見將軍聞之因與尼長假遂得離¶
<pb:KR3k0012_SBCK_634-2b>¶
兵¶
宋書曰王敬弘字惔之爲祕書郎惔之曽請假還家未定¶
省敬弘尅日見之至輙不果假日將盡惔之乞求奉辭敬¶
弘呼前至閣復不見¶
又曰謝景仁増弟述甞設饌請宋武帝帝召&KR0274;&KR0274;知非景¶
仁夙意又慮非帝之命請急不從帝馳遣呼述頃至乃飡¶
其見重如此¶
又曰謝靈運自以名軰應叅時政王曇首王華名位素不¶
踰之並見任遇意不平多稱疾不朝直岀郭遊行或一百¶
六七十里經旬不歸旣不表聞又不請急上不欲傷大臣¶
諷旨令自解靈運表陳疾賜假東歸¶
又曰&KR0067;炳之居選部請急還家尚書令史來諮事一人善¶
彈一人工歌留與𪧐有司以違制奏焉¶
<pb:KR3k0012_SBCK_634-3a>¶
又曰伏暅(音/亘)自以名軰素在始興内史何逺前爲吏俱稱¶
廉白逺累見擢暅循階而已意望不滿多託居家尋求假¶
到東陽迎妹䘮因留㑹稽築宅自表解職詔以爲豫章内¶
史乃岀拜侍御史虞㬭奏曰風聞豫章内史伏暅去歳啓¶
假以迎妹䘮爲辭因停㑹稽不去入東始貨宅賣車以此¶
而推則是夲無還意暅深懷誹怨形於辭色請以大不敬¶
論有詔勿論遂得就郡¶
又曰謝&KR0073;字景仁晦從父也爲左僕射&KR0073;性矜嚴居家守¶
静毎唾輙唾左右衣事畢即聽假一日浣濯每唾右右爭¶
來受之¶
徐爰宋書曰申恬字道獻少懷貞恪志業介然拜殿中將¶
軍禁省八載不休急時莫之比¶
齊書曰衡陽公諶字彦平髙帝絶服族子武帝即位除歩¶
<pb:KR3k0012_SBCK_634-3b>¶
兵校尉領御仗主齊内兵仗委付之心膐宻事皆使叅掌¶
&KR0650;林即位深委信諶毎請急𪧐出帝通夕不能𥧌諶還¶
乃安¶
梁書曰太清元年大舉北侵&KR0004;謀元帥帝欲用蕭範時朱¶
异取急外還聞之遽入曰嗣王雄豪盖丗得人死力然所¶
至殘暴非常非吊人之才昔陛下登北頋亭以望謂江右¶
有異氣今日之事尤冝詳矣¶
後魏書邢虬字神寳爲光禄卿虬母在郷遇患請假而歸¶
值秋水暴長河梁断絶虬得一舡而渡舡漏而不溢時人¶
異之¶
唐書曰張志寛蒲州安邑人隋末䘮父哀毁骨立爲州里¶
所稱賊帥王君廓屢爲冦掠聞其名獨不犯其閭隣里頼¶
之而免者百餘家後爲里正詣縣稱母疾取急求歸縣令¶
<pb:KR3k0012_SBCK_634-4a>¶
問其狀對曰母常有所苦志寛亦所苦向患心痛知母有¶
疾令怒曰妖妄之辭也繫之於獄馳驗其母竟如所言令¶
異之慰諭遣去¶
襄陽𦒿舊傳曰習温長子宇爲執法郎取急歸賔從甚盛¶
温怒杖宇責之曰吾聞生於乱世貴而能貧始可以後亡¶
况侈競乎¶
文士傳曰顧榮兼侍中安慰河北以前後功封嘉興伯求¶
急還南旣造江渚欣然自得¶
風俗通曰濟北李登爲從事吏病得假歸家復移刺延斯¶
後&KR0013;召登自嫌不甚羸瘦謂𩀱生弟寧曰我兄弟相似人¶
不能別汝𩔖病者代我至府寧曰府君大嚴得無不可登¶
曰我新吏耳無能覺者我自行見&KR1079;必死寧便詣府醫藥¶
集&KR1079;有驗後爲人所言事發覺遂殺登¶
<pb:KR3k0012_SBCK_634-4b>¶
丗&KR0003;曰車武子爲侍中與王東亭諸人期共遊集車早請¶
急出過詣王子敬子敬于時宅在建陽門内道北車求去¶
王問卿何以怱怱車荅云與東亭諸人期共行王曰卿何¶
以乃作此不急行車遂不敢去盡急還臺¶
又曰頋長康作殷州請假還東尔時例不給苦求之乃得¶
又曰張敷爲宋臺祕書郎自彭城請假還東于時相國府¶
有一叅軍督護亦請假武帝遣傳令語敷云可載之荅曰¶
臣性不&KR0258;遂不載¶
俗說曰張邀在鼓城請假當歸東傳亮時爲宋臺侍中¶
下舫中與張別張不起授兩手指着舫户外傳遂不執其¶
手熟視張面云摣是梨中之不臧者便去¶
陸機思歸賦序曰余牽役京室去家四載以元康六年冬¶
取急歸而羌虜作亂王師外征機興憤而成篇〇范寗啓國¶
<pb:KR3k0012_SBCK_634-5a>¶
子生假故事曰國學開建弥歷年載講誦之音靡聞考課¶
之績不著良由導逹之訓未弘鑚仰之心弗至陵替文源¶
冝見整正謂應断假精加督勵嚴其師訓舉善黜違啓断¶
衆官受假故事曰伏見内外衆官陳假紛紜煩黷無巳舊¶
有急假一月五急一年之中六十日爲限不問虚實相率¶
如此誣罔視聽煩穢官曹舉丗行之不以爲非急假之制¶
唯以父母妻子爲辭而伯叔兄弟制所不及長偷薄之風¶
傷敦睦之化臣謂冝去病解故之制一年令賜衣假日隨¶
其所欲之適任其取日多少假寧令曰諸内外官五月給¶
田假九月給受衣假爲兩畨各十五日田假&KR0002;風土異冝¶
種收不等通隨給之¶
又日諸百官九品私家祔廟除程給假五日四時𥙊祀各¶
給假四日(並課主/𥙊者)去任所三百里内亦給程(&KR0002;在京都除/祭日仍各依)¶
<pb:KR3k0012_SBCK_634-5b>¶
(朝叅)¶
又曰諸文武官&KR0002;流外巳上者父母在三年給定假三十¶
日其拜墓五年一假十日並除程&KR0002;巳經還家者計還後¶
給其五品巳上所司勘當於事毎闕者奏不得輙自奏請¶
請冠給假三日五服内親冠給假一日並不給程¶
又曰諸婚給假九日除程周親婚嫁五日大功三日小功¶
巳下一日並不給程周巳下無主者百里内除程諸夲服¶
周親已上疾病危篤逺行乆別及諸急難並量給假¶
太平御覽卷第六百三十四¶
<pb:KR3k0012_SBCK_634-6a>¶
