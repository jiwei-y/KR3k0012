# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:33.057994
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 606
#+PROPERTY: FILE SB11n0727-606太平御覽-卷之六百六.
<pb:KR3k0012_SBCK_606-1a>¶
太平御覽卷第六百六¶
　文部二十二¶
　簡　䇿　牘　札　牒¶
　板　刺　函　衮　槧¶
　槴　封書泥　水滴器¶
　　　　　簡¶
說文曰簡牒也¶
釋名曰簡書編也言間也¶
爾雅曰簡謂之畢(郭璞曰今/簡札也)¶
毛詩鹿鳴曰豈不懷歸畏此簡書¶
張璠漢記曰呉祐父恢爲南海太守欲以殺青冩書祐年¶
十二諌曰海濵多珎玩此書若成載必盈兩昔馬援以薏¶
苡興謗王陽以書槖邀名疑惑之戒先賢所愼恢大喜¶
<pb:KR3k0012_SBCK_606-1b>¶
范曄後漢書曰大夫司徒鄧禹西征定河東張宗詣禹自¶
歸禹聞宗多權謀乃表爲將軍禹軍到恂邑赤眉大衆且¶
至禹以恂邑不足守欲引師進就堅城而衆人多畏賊追¶
憚爲後拒禹乃書諸將名於竹簡署其前後亂著笥中令¶
各探之宗獨不肯探曰死生有命宗肯辭難就逸乎禹歎¶
息謂曰愚聞一卒畢力一百人不當万夫致死可以横行¶
宗今擁兵數千以承天威何遽其必敗乎¶
魏畧曰宣王討王陵陵靣縛迎遥謂太傳曰卿直以折簡¶
召我我當不至耶而引軍來乎太傳曰以卿非肯逐折簡¶
者也¶
瀬郷記曰老子母碑曰老子把持仙録玉簡金字編以白¶
銀紀善綴惡¶
楚國先賢傳曰孫敬編楊栁簡以爲經本晨夜誦習¶
<pb:KR3k0012_SBCK_606-2a>¶
劉向別傳曰孫子書以殺青簡編以縹絲繩¶
文士傳曰人有嵩山下得竹簡一版上有兩行科斗之書¶
中外傳示莫能知張華以問束晢晢曰此明帝顯節陵中¶
䇿文也驗校果然¶
風俗通曰劉向別録殺青者直治竹作簡書之耳新竹有¶
汁善折蠧凢作簡者皆於火上炙乾之陳楚間謂之汗汗¶
者去其汁也¶
呉越曰殺亦治也劉向爲孝成皇帝典校書籍二十餘年¶
皆先書竹改易刋定可繕冩者以上素也由是言之殺青¶
者竹斯爲明矣¶
神仙傳曰隂長生裂黄表冩丹經一通封以文石之函著¶
嵩髙山一通黄櫨簡染之書封以青玉之函著華山一通¶
黄金之簡刻而書之封以白銀之函著蜀綏山¶
<pb:KR3k0012_SBCK_606-2b>¶
<pb:KR3k0012_SBCK_606-2b>¶
自汝隂徙平陵代爲名族¶
呉暦曰孫皓時呉郡民掘地得物似銀長一尺三寸刻畫¶
有年月字因改年爲天䇿¶
唐書曰貞觀中房玄齡議封禪儀玉䇿四枚各長一尺三¶
寸廣一寸五分厚五分每䇿五簡俱以金編其一奠太祖¶
一奠地祇一奠髙祖¶
穆天子傳曰癸巳至於群玉之山阿平無險(言邊無/險阻也)四徹¶
中繩(言皆/平直)先王之謂䇿府(言往古帝王以/爲藏書策之府)¶
家語曰哀公問政於孔子孔子曰文武之政布於方䇿¶
　　　　牘¶
說文曰牘謂書板也¶
釋名曰牘睦也身執之以進見所以爲恭睦也¶
史記曰文帝遺單于尺一寸牘單于以尺二寸牘荅¶
<pb:KR3k0012_SBCK_606-3a>¶
又曰東方朔𥘉入長安至公車上書凡用三千奏牘公車¶
令兩人共持舉其書僅　能勝之人主使從上方讀之止¶
輙記其處讀之二月乃盡詔拜以爲郎¶
東觀漢記曰時天下墾田多不實詔撿覆覈百姓嗟怨諸¶
郡遣使帝見陳留吏牘上有書視之云潁川弘農可問河¶
陽南陽不可問上得之怒時東海公年十二在幄後言曰¶
吏受郡勑欲以懇田相方耳帝曰即如此何故言河(陽南/陽不)¶
可問對曰河南帝城多近臣南陽帝郷多近親田宅踰制不¶
可爲准帝令虎賁詰問吏吏首服遣謁者栲實具知姦狀¶
夢書曰牘札爲薦舉夢得牘札欲薦舉也¶
韓詩曰趙簡子太子名伯魯小子名無恤簡子自爲二牘¶
親自表之書曰節用聽聦敬賢勿慢使能勿賤與二子使¶
恒誦之居三年簡子坐青臺之上問二子書所在伯魯亡¶
<pb:KR3k0012_SBCK_606-3b>¶
其表令誦不能得無恤出其書於左𬒮令誦習焉乃黜伯¶
魯而嘉無恤¶
韓詩外傳曰趙簡子有臣周舎立於門下三日三夜簡子¶
問其故對曰臣爲君諤諤之臣秉筆操牘從君之後伺君¶
過而書之¶
　　　　　札¶
劉熈釋名曰札櫛也編之如櫛齒相比也¶
晉令曰郡國諸户口黄籍籍皆用一尺二寸札巳在官役¶
者載名¶
漢書曰司馬長卿未死時爲一卷書曰有使來求奏之其¶
遺札書言封禪事¶
又曰谷永字子雲便於筆札故時人云子雲之筆札婁君¶
卿之脣舌¶
<pb:KR3k0012_SBCK_606-4a>¶
後漢書曰樊崇等西攻更始百萬之衆而無稱號欲立帝¶
求軍中景王後者得七十餘人唯盆子與茂及前西安侯爲¶
最崇等議曰聞古天子將兵稱上將軍乃書札爲符曰上¶
將軍又以兩空札置笥中(札簡也/笥篋也)遂於鄭北設壇埸祠城¶
陽景王諸三老從事皆大㑹陛下列盆子三人居中立以¶
年次探札盆子最幼後探得符諸將乃皆稱臣¶
續漢書曰賈逵字景伯時有神雀入宫章帝勑蘭臺給¶
筆札使逵作神雀頌¶
晉張華有文雅之才晉儀禮釐革制度勑有司給筆札多¶
有損益¶
晉陽秋曰梁國張惲字義元爲郡吏入值太守圍棊投札¶
於地惲曰知府君患風取以支户太守輟棊令坐○漢武故¶
事曰上崩後有一人騎馬馬異於常馬持一尺札賜將作¶
<pb:KR3k0012_SBCK_606-4b>¶
大匠丞文曰汝績克成賜汝金十斤因忽不見札變爲金¶
稱之重十斤¶
抱朴子曰魏武帝以左慈爲妖妄欲殺之使人収之慈故¶
欲見而不去欲栲之而獄中有七慈形狀如一不知何者¶
爲真以白武帝帝使人盡將殺之湏臾七慈盡化爲札而¶
一慈徑出走赴群羊詩云有客從南來貽我一書札上叙¶
長相思下言乆離別¶
　　　　　牒¶
說文曰牒札也¶
文心雕龍曰牒者葉也如葉在枝也短簡爲牒議事未定¶
故短牒諮謀牒之尤宻謂之籖¶
左傳昭六年曰趙簡子令諸侯大夫輸王粟宋樂大心曰我¶
不輸粟我於王爲客(二王後/爲賓客)晉士伯曰自踐土以來宋何¶
<pb:KR3k0012_SBCK_606-5a>¶
役不㑹而何盟不同王室子焉避之右師不敢對受牒而¶
退(右師樂/大心也)¶
漢書曰路温舒字長君鉅鹿東野人父爲里監門使温舒¶
牧羊取澤中蒲截爲牒編用冩書¶
　　　　　板¶
釋名曰板昄昄平廣也(昄半/旱切)¶
春秋演孔圖曰孔子曰丘作春秋天授演孔圖中有大玉¶
刻一版曰珽璣一低一昻是七期驗敗毀滅之徴也¶
蜀志曰譙周勸劉禪降後元熈二年夏巴郡文立從洛還¶
過見周周語次因書板示立曰典午忽兮月酉没兮典午¶
者謂司馬也月酉八月也至八月而司馬昭果崩¶
王隱晉書曰惠帝時謡曰二月盡三月𥘉桑生裴雷柳葉¶
舒荆筆楊板行詔書宮中大司馬作幾驢而楊駿荆王反¶
<pb:KR3k0012_SBCK_606-5b>¶
幽明録曰王文度鎮廣陵忽見二騶持鵠頭板來召之王¶
大驚問騶我作何官云尊作平北將軍徐兖二州刺史王¶
曰吾巳作此官何故復召耶鬼云此人間耳且令所作是¶
天上官也王大懼亦㝷見迎官玄衣人及鵲衣小吏甚多¶
王㝷疾薨¶
桂陽先賢畫讃曰胡滕部南陽從事遇大駕南廵求索揔¶
猥滕表曰天子無外乗輿所幸便爲京師臣請荆州刺史¶
比司隷臣比都官從事帝竒其才悉許大將軍西曹椽亡¶
馬召滕因作都官鵠頭板召百官敬服¶
相板經曰板有芒角形勢上狹下廣右薄左厚光采流澤¶
文色調逹木理通直皆爲吉反是㓙板細理輕蹙其人性¶
簡逹周正其人寛博板有横節爲病在靣内䘮在背外䘮¶
板有蝎穿及節對過其人凶板中字皆令筆迹調利有形¶
<pb:KR3k0012_SBCK_606-6a>¶
勢字欲當右行空中不用對對則多牽制又上官多憎之¶
官字欲令故官字小新官字大有波勢墨色分明板形平通¶
無絶傷刀迹是元吉官字無形勢點染不分明皆免官或¶
不到官官字小它字墨散入材理中必入獄死板色欲類¶
其姓角家板色青爲吉亦不冝子白不利官屬墨不利父¶
母黄不利妻財凢齎板來者其人姓名善爲喜祥不善則¶
否也相板時要以手持板之若手近板後則板前低而落¶
此則左遷板有病累皆可治改治之用庚申寅曰庚更也¶
申伸也寅引也言更引吉祥也¶
　　　　　刺¶
釋名曰畫姓字於奏上曰畫刺作再拜起居字皆逹其體¶
使書盡邊徐引筆書之如畫者也下官刺長書中央一行¶
而下也又有爵里刺書其官爵及郡縣郷里也¶
<pb:KR3k0012_SBCK_606-6b>¶
典畧曰王符字節信安定人感激著書名曰潜夫論故渡¶
遼將軍皇甫規去官歸安定或有人前以貨買鴈門太守¶
者亦去官歸畫刺規規卧不迎使人呼入旣坐問啖鴈美¶
乎又以其刺刮髀有湏聞王節信在外規乃驚起衣不及¶
帶倒履而出援其手而還與同席坐大設賔日暮別去人¶
或歎曰何有二千石之賤不如諸生之貴乃如此耶¶
魏名臣奏曰黄門侍郎荀俁奏曰今吏𥘉除有二通爵里¶
刺條䟽行狀¶
夏侯榮傳曰榮字㓜權淵第五子㓜聦明經目輙識文帝¶
聞而請焉賔客百餘人一奏刺悉書其郷邑姓名丗所謂¶
爵里刺示之一過而使之遍談不謬一人帝竒之¶
長沙耆舊傳曰夏侯叔仁氏族單微丁母憂居䘮過禮同¶
郡徐元休弱冠知名聞而弔焉旬日之中積刺盈案¶
<pb:KR3k0012_SBCK_606-7a>¶
呉録曰孟宗爲豫章太守謂倉掾曰君昔負太守一刺寕¶
識之否掾曰不識宗曰吾昔家貧親老爲官賃運以刺詣¶
君感見發遣何乃乆屈耶¶
雜事曰髙彪字義方呉郡人志尚甚髙遊太學博覽經史¶
善屬文嘗詣大儒馬融辭不見彪覆刺其書曰伏聞髙問¶
爲日乆矣兾一見龍光叙腹心之願以啓其蔽不圗辭之¶
以疾昔周公父文王兄武王九命作相以尹華夏猶握沐¶
吐食以接白屋之士天下歸德歷載邈矣今君不能相見¶
冝哉融省大愧遣人辭謝追請徑去不肯還¶
郭林宗別傳曰林宗名益顯士争歸之載刺常盈車¶
祢衡別傳曰衡𥘉遊許下乃懷一刺旣到而無所之適至¶
於刺字漫滅¶
幽明録曰一士人姓王坐齋中有一人通刺詣之題刺云¶
<pb:KR3k0012_SBCK_606-7b>¶
舒甄仲旣去疑非人㝷刺曰是予舎西士瓦中人令掘果¶
於瓦器中得一銅人長尺餘¶
　　　　　函¶
呉志曰張温字惠恕使蜀謂先主曰謹奉所賫函書封¶
晉安帝紀曰朱齡石伐蜀太尉與齡石書署函曰至白帝¶
乃發書曰衆悉從外水取成都臧燾於中水出廣漢使嬴¶
弱乗髙艦十餘由内水向黄虎¶
傳子曰太祖徴劉曄授以腹心之任毎有疑事輙以函令¶
問曄乃一夜數十至¶
　　　　　袠¶
說文曰秩書衣也¶
晉中經簿曰盛書有縑袠靑縑袠布袠絹袠¶
後漢書曰楊春卿臨命戒子統曰吾綈袠中(說文曰綈厚/繒也綈音提)¶
<pb:KR3k0012_SBCK_606-8a>¶
有先祖所傳祕記爲漢家用尓其修之統感父遺言服闋¶
辭家從捷爲周脩學習先法又就同郡鄭伯山受河洛書¶
及天文推歩之術¶
益部耆舊傳曰廣漢王棠妻文拯其前妻子博學好冩書¶
拯嘗爲手自作袠常過其意¶
宋謝靈運書祑銘曰懷幽卷頥戢妙抱宻用舎以道舒卷¶
不失亮唯勤翫無或暇逸¶
梁昭明太子詠書帙詩曰擢影免園池抽莖淇水側幸雜¶
緗囊用聊因班女織¶
　　　　槧¶
說文曰槧牘牒也¶
釋名曰槧板長三尺者也槧漸也言漸漸然長也¶
論衡曰断木爲槧¶
<pb:KR3k0012_SBCK_606-8b>¶
楊雄荅劉歆書曰以鈆擿松槧二十七年矣¶
西京雜記曰楊子雲好事嘗懷鈆提槧從諸計吏訪殊方¶
絶俗四方之語¶
　　　　㨭¶
後漢杜篤書㨭賦曰惟書㨭之麗容象君子之淑德載方¶
矩而履規加文藻之修飾能屈伸以和禮惟髙下而消息¶
雖轉旋而屈橈時傾邪而返側抱六蓺而卷舒敷五經之¶
典式¶
　　　　封泥書¶
春秋說曰龍圖赤玉匣封泥如黄珠¶
又曰黄龍五采負圗黄玉匣黄金繩縷黄芝泥¶
王子年拾遺曰元封元年浮折國貢蘭金之泥此金湯淵¶
盛夏之時水常沸湧有若湯火飛鳥不能過國人行者見¶
<pb:KR3k0012_SBCK_606-9a>¶
水邊有人治此金爲器混混若泥如紫磨之色百錬其色¶
變白如銀名曰銀燭嘗以此泥封諸函匣令諸宮門鬼魅¶
不敢干當漢丗上將出征多以泥爲印封衛青張騫蘇武¶
傳介子之使皆受金泥之壐封也¶
續漢書曰光武封禪乃求元封封禪事奏用玉牒玉撿以¶
水銀和金爲泥¶
東觀漢記曰鄧訓嘗將黎陽營兵屯狐奴後迁護烏桓校¶
尉黎陽故吏最貧羸者舉國志訓嘗所服藥北州少乏又¶
知訓好青泥封書從黎陽歩推鹿車於洛陽市藥還趙國¶
昜陽并載青泥一襆至上谷遺訓其得人心如是¶
西京雜記曰漢以武都紫泥爲壐室加綈其上¶
　　　　　水滴器¶
西京雜記云晉靈公冡甚瑰壯器物皆杇不可別唯玉蟾¶
<pb:KR3k0012_SBCK_606-9b>¶
蜍一枚大如拳腹空容五合如新玉取以成水滴硯¶
傳玄水龜銘曰鑄兹靈龜躰象自然含源未岀有似清泉¶
潤彼玄墨染此弱翰申情冩意經緯群言¶
太平御覽卷第六百六¶
<pb:KR3k0012_SBCK_606-10a>¶
<pb:KR3k0012_SBCK_606-11a>¶
