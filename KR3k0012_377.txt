# -*- mode: mandoku-view -*-
#+TITLE: 太平御覽
#+DATE: 2015-09-23 10:14:02
#+PROPERTY: LASTPB  <md:KR3k0012_SBCK_376-1a>
#+PROPERTY: JUAN 378

¶
<md:KR3k0012_SBCK_377-1a>¶
<pb:KR3k0012_WYG_377-1a>
欽定四庫全書
　太平御覽卷三百七十七¶
　　　　　　　　　　　　宋　李昉等　撰
　　人事部十八¶
　　　長中國人　　　　　長絶域人¶
　　　　長中國人¶
禮斗威儀曰君乗土而王其民長君乗金而王其民洪
白¶長大
<pb:KR3k0012_WYG_377-1b>
春秋演孔圖曰孔子長十尺大九圍坐如蹲龍立如牽
牛¶就之如昻望之如斗¶
周書曰丘陵之人専而長¶
史記曰晏子為齊相出其御之妻從門窺其夫為相御
擁¶大盖䇿駟馬意氣揚揚甚自得也既而歸其妻請去
夫問¶故妻曰晏子長不滿六尺身相齊國名顯諸侯今者
妾觀其¶出志念深矣常有以自下者今子長八尺廼為
人僕御然<md:KR3k0012_SBCK_377-1b>¶子之意自以為足妾是以求去也其後夫自
<pb:KR3k0012_WYG_377-2a>
抑損晏子怪¶而問之以實對薦以為大夫¶
漢書曰東方朔上書曰臣朔少失父母長養兄嫂年十
三¶學書三冬文史足用年二十二長九尺三寸¶
又曰車千秋長八尺餘體貌甚麗武帝見而悦之¶
又曰金日磾父以不降見殺母閼餘氏弟綸俱没入官
輸¶黄門養馬日磾長八尺二寸容貌甚麗馬又肥好上
異而¶問之以本狀對上即日賜湯沐衣冠拜為馬監¶
又曰王商長八尺餘身體洪大容貌絶人單于来朝見
<pb:KR3k0012_WYG_377-2b>
商¶而拜¶
又曰王莽夙夜連率韓博士言有竒士長一丈大十圍
来¶至臣府曰欲奮擊胡虜自謂巨無覇出於蓬莱東南
五城¶西北昭如海瀕軺車不能載三馬不能勝即日大
車駟馬<md:KR3k0012_SBCK_377-2a>¶建虎旗載覇詣闕卧則枕鼓以鐵著食此皇天
所以輔新¶室¶
又曰朱雲字子游魯人少時通輕侠借客執仇長八尺
餘¶貌甚壯以勇力聞年四十廼變節從博士白子反受
<pb:KR3k0012_WYG_377-3a>
易¶
東觀漢記曰馮勤字衛伯魏郡人曽祖父陽宣帝時為
𢎞¶農太守有八子皆為二千石趙魏間榮之號萬石焉
兄弟¶形皆偉壯唯勤祖優知長不滿七尺常自謂短陋
恐子孫¶似之乃為子汎娶長妻生勤長八尺三寸¶
又曰賈逵長八尺二寸亰師為之語曰問事不休賈長¶
頭¶
華嶠後漢書曰趙一字元淑漢陽人體貌魁梧身長八
<pb:KR3k0012_WYG_377-3b>
尺¶美鬚眉望之甚偉¶
范曄後漢書曰虞延字子大陳留人延生其上有物若
一<md:KR3k0012_SBCK_377-2b>¶疋絹遂上升天占者以為吉及身長六尺六寸腰帶
十圍¶力能扛鼎¶
又曰大將軍袁紹總兵兾州遣使要鄭元大㑹賔客元
最¶後至乃延升上坐身長八尺飲酒一斛秀眉眀目容
儀温¶偉¶
又曰郭林宗儀貌魁岸身八尺聲如鍾
<pb:KR3k0012_WYG_377-4a>
袁宏漢記曰長樂衛尉正騰其長八尺身體洪大面鼻
䧺¶異而性賢厚人多敬之¶
魏志曰許禇字仲康長八尺餘大十圍容貌䧺異勇力
絶¶人¶
晉書曰羊祜身長七尺三寸美鬚眉太原郭奕見之曰
此¶今之顔子也¶
晉書載記曰劉曜子允風骨俊茂爽朗卓然身長八尺
三<md:KR3k0012_SBCK_377-3a>¶寸髪與身齊多力善射驍捷如風雲曜因以重之
<pb:KR3k0012_WYG_377-4b>
三十國春秋曰燕徴其東莱太守王鸞鸞身長九尺腰
帶¶十圍貫甲跨馬不㨿鞍由鐙燕王徳見而竒其魁偉
賜之¶食一進一斛餘徳驚曰所噉如此非耕而能飽但
才貌不¶凡堪為貴人可以一縣試之繇是拜逢陵長甚
有治績¶
崔鴻前秦録曰鹿緼字處嘿西平人也身長八尺腰帶
十¶圍清辯善論䧺武便弓馬孝友貞亮聲髙一時¶
車頻秦書曰符堅時有申香長十尺以上為拂盖郎
<pb:KR3k0012_WYG_377-5a>
裴景仁秦書曰姚萇圍符堅遣僕射尹緯詣闕陳事堅
見¶緯貌魁梧志氣秀傑腰帶十圍瑰偉異常驚而問曰
卿於¶朕世何所作為偉荅曰尚書令史堅笑曰卿宰相
才也¶
宋書曰南郡王義宣為荆州刺史白晢美鬚眉身長七
尺¶七寸腰帶十圍<md:KR3k0012_SBCK_377-3b>¶齊書曰王茂先身長八尺潔白美容儀齊武帝布衣時
常¶見之嘆曰王茂先年少堂堂如此必為公輔
<pb:KR3k0012_WYG_377-5b>
又曰劉善眀平原人也長八尺九寸質素不好聲色¶
北齊書曰肅宗孝昭皇帝諱演字延安聰敏有識度深
沉¶能斷不可窺測身長八尺腰帶十圍儀表望風逈然
獨秀¶
周書曰庾信字子山㓜而俊邁聰敏絶倫博覽羣書尤
喜¶春秋左氏傳身長八尺腰帶十圍容止頇然有過人
者¶
三國典畧曰寇雋歸老不復朝覲天王思與相見乃令
<pb:KR3k0012_WYG_377-6a>
入¶朝雋身長八尺鬚髪皓然容止端詳音韻清朗天王
與之¶同席而坐因訪洛陽故事不覺屢為前膝¶
唐書曰李義琰身長八尺博學多識髙宗毎有顧問言
皆¶切直¶
孟子曰曹文公弟曹交問曰聞文王十尺湯九尺今交九<md:KR3k0012_SBCK_377-4a>¶尺四寸食粟而已如何則可¶
淮南子曰朱儒問天髙於修人曰吾不知曰子雖不知
猶¶近之於我也故凡問事必於近之者
<pb:KR3k0012_WYG_377-6b>
吳越春秋曰伍子胥見吳王僚僚望其顔色甚可畏長
一¶丈大十圍眉開一尺王僚與語三日辭無復者胥知
王好¶之毎入言倍有勇壯之氣¶
帝王世記曰季歴之妃生文王昌身長十尺¶
又曰禹長九尺九寸殷湯長九尺¶
凉州記曰吕光字世眀連結豪賢好施待士身長八尺
四¶寸目重瞳子左肘生寅印性沉重質畧寛大有度量
時人¶莫之識唯王猛布衣時異之曰此非凡人
<pb:KR3k0012_WYG_377-7a>
司馬彪序傳曰郎祖父髙字元興博學好古倜儻有大
度¶長八尺三寸腰十圍儀狀魁岸行與衆有異鄉黨宗
族咸<md:KR3k0012_SBCK_377-4b>¶影附焉¶
祖冲之述異記曰符徤皇始四年有長人見身長五丈
語¶人張靖曰今當太平新平令以聞徤以妖妄召靖繫
之是¶月霖雨河渭泛溢蒲坂津監登於河中流得大屐
一隻長¶九尺三寸足跡稱屐指長尺餘文深七寸¶
璅語曰齊景公伐宋至曲陵夣見大君子甚長而大大
<pb:KR3k0012_WYG_377-7b>
下¶而小上其言甚怒好仰晏子曰若是則盤庚也夫盤
庚之¶長九尺有餘大下小上白色而髯其言好仰而聲
上公曰¶是也是怒君師不如違之遂不伐宋也¶
世説曰滿寵寵子偉偉子奮皆長八尺¶
　　　　長絶域人¶
河圖玉板曰從崑崙以北九萬里得龍伯國人長三十
丈¶生萬八千嵗而死從崑崙以東得大秦國人長十丈
從此<md:KR3k0012_SBCK_377-5a>¶以東十萬里得佻吐凋國人長三丈五尺從北以
<pb:KR3k0012_WYG_377-8a>
東千里¶得中秦人長一丈¶
龍魚河圖曰天之東西南北極各有銅頭鐵額兵長三
千¶萬丈三千億萬人天之東西南北極各有金剛敢死
力士¶長三千萬丈三千億萬人天中有太平之都有都
甲食鬼¶鐵面兵長三千萬丈三千億萬人¶
尚書洪範五行傳曰長狄之人長盖五丈餘也¶
又曰秦始皇時有大人身長五丈足跡六尺衣厖服見
於¶臨洮天戒秦曰勿大行暴虐之道將受其禍云
<pb:KR3k0012_WYG_377-8b>
左傳文下曰冬十月敗長狄于鹹¶獲長狄僑如富父終
甥樁其喉以戈殺之埋其首於子駒¶之門以命宣伯(得/臣)
(因名宣伯曰僑/如以旌其功)¶
公羊傳文公曰長狄兄弟三人一者之齊王子城父殺
之<md:KR3k0012_SBCK_377-5b>¶一者之魯叔孫得臣殺之則未知其之晉者也¶
穀梁傳文公曰魯文公十一年叔孫得臣敗狄于鹹獲
長¶狄也兄弟三人迭害中國得臣善射射中其目身横
九畝¶斷其首而載之眉見於軾
<pb:KR3k0012_WYG_377-9a>
春秋考異郵曰長狄兄弟三人各長百尺狄者隂氣時
周¶室衰隂盛之象¶也
家語曰呉伐越隨㑹稽獲巨骨一節専車載焉吳子使
来¶聘魯以問孔子孔子曰丘聞昔禹致羣臣於㑹稽之
山防¶風氏後至禹戮之其骨節専車客曰防風何字也
子曰枉¶罔之君守封嵎之山為漆姓在虞夏商為枉罔
氏於周為¶長翟氏今曰大人客曰人之長極㡬何子曰
長者不過十¶丈數之極也
<pb:KR3k0012_WYG_377-9b>
魏畧曰天竺國人皆長一丈八尺車隣國男女皆長一
丈<md:KR3k0012_SBCK_377-6a>¶八尺¶
魏志曰咸熈二年襄武縣言有大人見長三丈餘跡長
三¶尺六寸白髮着黄單衣戴黄巾呼人王始語云今當
太平¶
列子曰渤海之東有大壑焉中有五山一曰岱輿二曰
員¶嶠三曰方壺四曰瀛洲五曰蓬莱羣聖居之帝使巨
鼇十¶五舉首而戴之迭為三番龍伯之國有大人一釣
<pb:KR3k0012_WYG_377-10a>
而連六¶鼇合負而歸於是岱輿員嶠一山沉於大海帝
馮怒侵滅¶龍伯之國使小至伏羲神農時國人猶長數
十丈¶
淮南子曰東方之人長一丈¶
孫綽子曰海人與山客辯其方物海人曰横海有魚額
若¶華山之頂一吸萬頃之波山客曰鄧林有木圍三萬
尋直¶上千里傍䕃數國東極有大人斬木為䇿短不可
杖釣魚¶為鮮不足充餔<md:KR3k0012_SBCK_377-6b>¶
<pb:KR3k0012_WYG_377-10b>
山海經曰東海之外大荒之中有波谷山者有大人之
國¶有大人之市名曰大人堂有一人蹲其上張其兩臂¶
漢武故事曰公孫卿至東莱云見一人長五丈自稱巨
公¶牽一黄犬把一黄雀欲謁天子因忽不見¶
神異經曰東南有人焉周行天下其長七丈腹圍如長
箕¶頭(箕頭髮/煩亂也)不飲食朝吞惡鬼三千暮吞二百但吞不
咋(鋤格/¶切)此人以鬼為飲以霧露為漿一名天郭一名食
耶(吞食/耶鬼)一¶名黄父(黄父鬼俗人依/此名兩名之)
<pb:KR3k0012_WYG_377-11a>
又曰西北海外有一人焉長二千里兩脚中間相去千
里¶腹圍一千六百里但飲天酒五(天酒甘/露也)不食五穀魚
肉忽¶有饑時向天乃飽好山海間不犯百姓不干萬物
與天地¶同生名無路之人(言無路者髙大/不可為路也)一名仁(禮曰/仁也)
一名信(與天¶地同生而/不沒故曰信)一名神<md:KR3k0012_SBCK_377-7a>¶又曰西南大荒中有人焉長一丈其腹圍九尺踐龜蛇
戴¶朱鳥左手憑青龍右手憑白虎知河海斗斛識山石
多少¶知天下鳥獸言語知百穀草木鹽苦名曰聖一名
<pb:KR3k0012_WYG_377-11b>
哲一名¶先通一名無不達凡人見拜者令人神智¶
又曰東南隅大荒之中有朴父焉夫婦並髙千里腹圍
百¶輔(百輔圍/千里也)天初立時使夫妻導開百川嬾不用意讁
其夫¶妻並立東南男露其勢女彰其殺(勢殺/隂陽)氣息如人
不畏寒¶暑不飲不食湏黄河清當復更使其夫妻導川¶
蜀王本紀曰秦襄王時岩渠郡獻長人二十五丈六尺¶
括地圖曰大人國孕三十六年而生生兒白首長丈¶
外國圖曰大秦國人長一丈五尺猿臂長脇好騎駱駝
<pb:KR3k0012_WYG_377-12a>
辛氏三秦記曰燉煌西盡大秦隔海心無憂遇善風不
經¶二十日得渡心憂數年不得渡皆曰心無憂患不經
二旬<md:KR3k0012_SBCK_377-7b>¶若必憂患逺離三春士人賢直男女皆長一丈端
正國主¶風雨不和則讓賢而治之¶
郭子横洞冥記曰有支提國人長三丈二尺有三手一
手¶當胷手足各三指¶
　
　
<pb:KR3k0012_WYG_377-12b>
　
　
　
　
　
　
　
　太平御覽卷三百七十七
