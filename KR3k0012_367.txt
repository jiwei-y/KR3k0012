# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:18.101872
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 367
#+PROPERTY: FILE SB11n0727-367太平御覽-卷之三百六十七.
<pb:KR3k0012_SBCK_367-1a>¶
太平御覽卷第三百六十七¶
　人事部八¶
　　　頰　鼻¶
　　　頞　口¶
　　　舌¶
　　　　　頰¶
&KR0003;文曰頰面旁也輔頰也¶
釋名曰頰夾也面旁稱也亦取挾歛食物也¶
傳曰宫之竒曰諺所謂輔車相依唇亡齒寒者其虞虢之¶
謂乎(輔頰輔/車牙車)¶
又曰公侵齊門于陽州士皆坐列顔髙奪人弱弓籍丘子¶
鉏擊之一人俱斃(子鉏/齊人)偃且射子鉏中頰殪(子鉏/死)¶
易咸卦象曰咸其輔頰舌騰口&KR0003;也¶
<pb:KR3k0012_SBCK_367-1b>¶
又夬卦曰壯于頄有凶(頄求&KR0027;切/面權也)¶
又曰艮其輔言有序(施止於輔以處於/中故曰無擇言)¶
史記曰漢王聞魏豹反方東憂楚未及擊謂酈生曰緩頰¶
往&KR0003;魏豹能下之吾以萬户封&KR0002;¶
又曰武帝元鼎六年定越地以爲儋耳郡張晏曰儋耳其¶
俗鏤其頰皮上連耳匡分爲數支狀&KR0002;鷄腸¶
又曰朱&KR0054;入守左馮翊長陵大姓尚方禁少時甞盗人妻¶
見斫瘡著其頰&KR0054;知以他事召見視其面果有瘢&KR0054;辟左¶
右問禁是何等瘡禁叩頭服狀&KR0054;&KR0015;曰大(丈夫固/時有是)以爲耳¶
目¶
江表傳曰孫䇿殺吴郡太守許貢貢奴客潜民間欲報讎¶
䇿出獵卒遇三人即貢客也射䇿中頰後&KR0016;尋至皆刺殺¶
之¶
<pb:KR3k0012_SBCK_367-2a>¶
王隱晉書曰大駕北伐成都王潁統王師於蕩隂敗績上¶
傷頰失六璽左右奔走¶
三國典略曰梁謝荅仁聞侯景奔乃自東陽率衆候之至¶
錢塘間趙伯超曰公得何消息而閉門見拒伯超曰汝頰¶
邊頞有耳否侯王巳死逺近悉平君將此兵欲向何處荅¶
仁曰審如公言死無所恨¶
淮南子曰厭(音/父)在頰則好在顔則醜¶
王子年拾遺録曰孫和月下舞水精如意悮傷鄧夫人頰¶
血流婉轉弥苦及差而滅左頰有赤&KR0039;如誌迫而視之更益¶
妍也諸嬖欲寵者皆以丹脂&KR0039;頰而後進幸¶
唐子曰人多逺見百歩而不自知眉頰¶
蔣齊萬機語曰許子將褒貶不平以拔樊子昭而抑許文¶
休劉曄曰子昭發自賈豎年至耳順退能守静進能不苟¶
<pb:KR3k0012_SBCK_367-2b>¶
濟荅曰子昭誠自長㓜完㓗然觀其揺牙樹頰自非文休¶
敵也¶
丗&KR0003;曰郄公遭永嘉喪亂窮餒郷人共餉之公甞&KR0157;兄子¶
外生周翼二小兒往食郷人曰各自窮餒以君之賢共存¶
君耳恐不能兼餉公於是獨往食輙含飯著兩頰還吐與¶
二小兒後並得存過江公亡翼時爲剡縣解職歸席苫於¶
公靈床頭心喪三年¶
　　　　　鼻¶
釋名曰鼻嘒也出氣嘒嘒也¶
公羊傳僖公曰邾婁人執鄫子用之社蓋叩其鼻以血社¶
也¶
孝經援神契曰伏羲山凖禹虎鼻¶
史記范睢傳曰蔡澤遊學于諸侯小大甚衆而不遇從唐¶
<pb:KR3k0012_SBCK_367-3a>¶
舉相舉熟視而&KR0015;曰先生&KR0154;鼻巨肩魋顔戲齃膝攣吾聞¶
聖人不相殆先生乎¶
戰國䇿曰&KR0171;子南使齊謂齊王曰臣聞當世之主必誅&KR0064;¶
正亂今宋王射天笞地鑄諸侯之像使侍屏匽展其臂彈¶
其鼻此天下無道而王弗伐王名終不成矣¶
魏志曰管輅舉秀才何晏請曰試爲我作一卦知位當至¶
三公否又連夢青蠅數十來集鼻上驅之不去輅曰鼻者¶
天中之山髙而不危所以長守貴也今青蠅臰惡而集之¶
位峻者亡願君侯上追文王六爻之旨下思尼父&KR0143;象之¶
義然後三公可决青蠅可驅¶
晉書曰謝安石本能爲洛下書生詠有鼻疾故　音濁名¶
流愛其詠而不能及或掩鼻以斆之¶
又曰王澄在荆州叱左右捧士人宗廞別駕郭舒勵色謂¶
<pb:KR3k0012_SBCK_367-3b>¶
左右曰使君過醉汝輩何敢妄動澄恚遣搯其鼻炙其眉¶
崔鴻十六國春秋後趙録曰王謨字思賢甕鼻言不清暢¶
尪短無威儀將拜曲陽令勒疑之問長史張賔賔曰請試¶
可不勒從之由是政教嚴明百城尤最出爲都部從事守¶
宰去官者十五人¶
唐書曰薛舉每破陣所獲士卒皆殺之殺人多断舌割鼻¶
莊子曰野人堊墁於鼻端&KR0002;蠅翼使斲之匠石運斤成風堊¶
盡而鼻不傷¶
列子曰夏禹蛇身人面牛首虎鼻而有大聖之德¶
孟子曰西子蒙不潔則人皆掩鼻而過之¶
韓子曰魏王遺楚美女楚王恱之夫人鄭䄂謂新人曰王¶
甚愛子然惡子鼻見王常掩鼻則王長幸子於是新人從¶
之王謂夫人曰新人見寡人常掩鼻何對曰言惡聞王口¶
<pb:KR3k0012_SBCK_367-4a>¶
臰王怒甚因劓之¶
淮南子曰東方人隆鼻¶
山海經曰一臂國人一鼻孔¶
論衡曰鼻不知臰爲&KR1604;人不知是非爲閇(烏/貢切)¶
又曰&KR0171;秦骨鼻爲六國相¶
太玄經曰割鼻飴口喪其息主¶
列士傳曰干將子赤鼻¶
列女傳曰梁髙行者梁之寡婦榮於色敏於行早寡不嫁¶
梁貴人争欲取之不能得梁王聞使娉焉乃授鏡操刀以¶
割鼻曰妾所以不死者不忍㓜嗣之重&KR0012;也刑餘之人殆¶
可釋矣王髙其節敬其身號曰梁髙行¶
又曰沛國孫去病妻同郡戴元世女夫死母欲嫁之操¶
刀割鼻刀鈍不入趨於石上礪之鼻然後斷郡表其閭¶
<pb:KR3k0012_SBCK_367-4b>¶
又曰梁郡夏文珪妻沛國劉景賔女亦割鼻自誓不嫁¶
列女後傳曰吴孫竒妻者廣陵范愼女名&KR0078;十八配竒竒亡¶
愼以&KR0078;少寡無子迎還其家&KR0078;不肯迎者以父命迫之&KR0078;¶
遂操刀割鼻¶
三輔故事曰衛太子嶽鼻太子來省疾至甘泉宫江充告¶
太子勿入陛下有詔惡太子鼻嶽尚以紙蔽其鼻充語武¶
帝曰太子不欲聞陛下膿臰故蔽鼻武帝怒太子太子走¶
還¶
崔寔政論曰秦割六國之君劓殺其民於是赭衣塞路有鼻¶
者醜故百姓鳥驚獸駭不知所歸命¶
王湛別傳曰王處冲身長八尺龍頰大鼻¶
世&KR0003;曰&KR0004;謝安在東山居布衣時兄弟有冨貴者劉夫人¶
戲謂安曰大丈夫不當如此謝乃捉鼻曰但恐不免耳¶
<pb:KR3k0012_SBCK_367-5a>¶
又曰石崇家造厠令婢以盤擎&KR0037;與厠人塞鼻¶
又曰康僧淵目深而鼻髙王丞每嘲之僧淵曰鼻者面之¶
山山不髙則不靈¶
談藪曰宋廢帝常入武帝廟指其&KR0030;像曰此渠大好色不¶
擇尊卑顧謂左右渠大　鼻如何不齇即令&KR0030;工齇¶
又曰齊世祖之征潁川也有皇角王淵者善相人見其容¶
止竊議曰此不作大物㑹是垂涕洟者謂太原公洋也¶
崔&KR0007;瀬郷記曰老子鼻&KR0031;柱¶
養生經曰鼻者心之門¶
　　　　　頞¶
&KR0003;文曰頞鼻莖也(頞烏/&KR0081;切)¶
釋名曰頞鞍也偃折如鞍也¶
史記曰唐舉謂蔡澤曰先生魋顔蹙齃殆不相乎¶
<pb:KR3k0012_SBCK_367-5b>¶
後漢書曰周爕字伯彦&KR0004;生顩頥折頞醜甚母欲弃之其¶
父不聽曰吾聞賢聖多有異興我宗者乃此於是寳之(顩/玄)¶
(拴/切)¶
吴書曰諸&KR0081;恪字元遜瑾長子少知名少&KR0066;眉折頞廣顙¶
莊子曰髑髏深嚬蹙頞曰豈能捨南面王樂而爲人生哉¶
吕氏春秋曰文王好食昌葅孔子蹙頞而食之¶
楊雄解嘲曰蔡澤山東匹夫也顩頥折頞涕唾流沬¶
　　　　　　口¶
&KR0003;文曰口者人之所以言食¶
釋名曰口空也¶
禮曰曽子謂子思曰伋吾執親之喪也水漿不入於口者¶
七日¶
又曰晉人謂趙文子知人文子其中退然如不勝衣(中身/也退)¶
<pb:KR3k0012_SBCK_367-6a>¶
(知柔/貌)其言呐呐然如不出諸其口(呐呐舒小貌/音如恱切)¶
又玉藻曰口容止(不安/動也)¶
又少儀曰燕侍道於君子數噍母爲口容(口容弄口/噍才&KR0015;切)¶
又祭義曰惡言不出於口¶
又緇衣曰小人溺於水君子溺於口口費而煩易出難悔¶
易以溺人(言口多空言且煩數也過言一出駟馬不/能及不可得悔也口舌所覆亦如溺也)¶
傳曰鄭伯使許大夫百里奉許叔以居許東偏曰寡人有¶
弟不能和恊而使糊其口於四方其况能乆有許乎¶
又曰口不道忠信之言爲嚚¶
又曰子玉使伯棼請戰曰非敢必有功也願以間執䜛慝¶
之口¶
又曰晏子曰君民者豈以陵民社稷是主臣君者豈爲口¶
實社稷是養(言君不徒居民上臣/不徒求禄皆爲社稷)¶
<pb:KR3k0012_SBCK_367-6b>¶
又曰正考父佐戴武宣三命滋益恭故其鼎銘云一命而¶
僂再命而傴三命而俯饘於是粥於是以糊余口¶
又曰費無極言於楚子曰建與伍奢將以方城之外叛王¶
執伍奢使城父司馬奮陽殺太子未至而使遣之(知太子/&KR0072;故遣)¶
(令/去)太子建奔宋王召奮陽奮陽使城父人執巳以至王曰¶
言出於余口入於爾耳誰告建也¶
詩正月曰好言自口莠言自口(莠醜/也)¶
又十月之交曰無罪無辜讒口囂囂¶
書序曰濟南伏生年過九十失其本經口以傳授¶
又曰大禹謨曰惟口出好興戎朕言不再(好謂賞善戎謂/伐惡言口榮辱)¶
(之主慮而言宣/也成於一也)¶
又盤庚上曰相時憸民猶胥顧于箴言其發有逸口(言憸/利小)¶
(人尚相顧於箴悔之言恐/君其發動有過口之患也)¶
<pb:KR3k0012_SBCK_367-7a>¶
又&KR0003;命曰惟口起羞¶
易&KR0003;卦曰兊爲口¶
論語公冶長曰或曰雍也仁而不侫子曰禦人以口給屢¶
憎於人¶
又曰陽貨曰惡利口之覆&KR0022;家者¶
公子翬謟于隱公謂隱公曰百姓安子諸侯&KR0003;子盍終爲¶
君矣隱公曰否使脩菟裘吾將老焉公子翬恐&KR0002;其言聞¶
于桓於是謂桓公曰吾爲子口隱矣¶
孝經援神契曰舜大口¶
又曰孔子海口言&KR0002;含澤¶
論語擇輔像曰子貢斗星繞口南容升¶
又曰太公大口鼻有伏藏¶
史記曰周厲王得衛巫使&KR0101;謗者以告則殺之其謗鮮矣¶
<pb:KR3k0012_SBCK_367-7b>¶
王喜告召公吾能弭謗矣召公曰是障之也防民之口甚¶
於防水水壅而潰傷人必多民亦如之民之有口也猶土¶
之有山川也財用於是乎出猶其有原隰衍沃也衣食於¶
是乎生口之宣言也善敗於是乎興行善而備敗所以産¶
則用衣食者也夫民慮之於心而宣之於口成而行之&KR0002;¶
壅其口其與能幾何王不聽於是國人莫敢出言¶
又曰季桓子受齊女樂三日不聽政又不致膰俎於大夫¶
(膰音/煩)孔子遂行而師已送曰夫子則非罪孔子曰吾歌可¶
夫歌曰彼婦之口可以出走彼婦之謁可以死敗(言婦人/之口請)¶
(謁是以憂使死人/敗故可以出走也)¶
又曰鄧公曰吴王爲反數十年矣發怒於削地以誅晁錯爲¶
名其意非在錯也且恐天下之士噤口不敢復言¶
漢書曰漢王擊魏豹謂酈食其曰魏大將者其人爲誰曰¶
<pb:KR3k0012_SBCK_367-8a>¶
柏直也漢王曰是口尚乳臰¶
又曰髙祖欲廢太子周昌諌曰臣口不能言心知不可¶
又曰良藥苦口利於病¶
又曰張蒼免相後口無齒食乳女子爲乳母¶
又曰條侯周亞夫相曰從理入口法餓死¶
又曰揚雄口吃不能劇談¶
又曰王莽爲人哆口(哆唱/者切)¶
東觀漢記曰光武爲人日角大口美湏眉¶
又曰明徳馬后身長七尺三寸青白色方口美髮¶
後漢書曰馬援在交阯還書戒兄子曰龍伯髙敦厚周愼¶
口無擇言謙約節儉廉公有威吾愛之重之¶
應劭漢官曰侍中乃存年老口&KR0424;帝賜以雞舌香令含之¶
江表傳曰孫堅爲下邳丞時孫權生而方頥大口目有精¶
<pb:KR3k0012_SBCK_367-8b>¶
光堅異之以爲貴象¶
燕書曰申弼烈祖常從容問諸侍臣曰夫口以下動乃能¶
制物鈇鑚爲用亦噬嗑之意而從上下何也弼荅曰口之¶
下動上使下也鈇鑚之用上斬下也烈祖稱善¶
南史曰謝朏出爲吴興郡守與弟瀹於征虜渚送別朏指瀹¶
口曰此中唯冝飲酒¶
唐書曰郝處俊孫象賢垂拱中坐事伏法臨刑言多不順¶
自此法司每將殺人也必先以木丸塞口¶
又曰杜黃裳性雅澹寛恕心雖從長口不忤物¶
老子曰五味令人口爽¶
管子曰桓公與管仲謀伐莒未發巳聞於國東郭郵至公¶
問之子曰言伐莒乎東郭曰君子善謀小人善意臣視二¶
君在堂上口開不合言莒也¶
<pb:KR3k0012_SBCK_367-9a>¶
莊子曰公孫龍口呿而不合舌舉不下¶
&KR0017;谷子曰口者機開也所以開閉情意也¶
又曰口可以食不可以言¶
周生烈子曰口者言之門¶
河圖曰秦始皇虎口日角¶
陸賈新語曰衆口所毀浮石沉木羣邪相抑以曲爲直¶
&KR0003;苑曰口者開也舌者機也岀言不審駟馬不能追也¶
吴越春秋曰越王勾踐入臣於吴吴王病大便太宰噽奉¶
溲惡以出勾踐甞之後病口臰范蠡令左右食苓草以亂¶
其氣¶
曹瞞别傳曰操遨逰無度其叔數(語其/父操)後行逢叔於道陽¶
敗面爲口云中&KR0064;風叔告其父父呼見之操面如故從此¶
叔言不復入信操益得縱恣(爲王/也)¶
<pb:KR3k0012_SBCK_367-9b>¶
杜如體論曰束脩之業其上在於不言¶
諺曰口如鼻至老不失¶
&KR0019;子曰擬金人銘作口銘云神以感通心由口宣福生有¶
兆禍來有端情莫多妄口莫多言蟻孔潰河溜穴傾山病¶
從口入禍從口出存亡之機開闔之術口與心謀安危之¶
源樞機之發榮辱存焉¶
王子年拾遺録曰昔伯禹入穴乃至一室裏一人身如蛇¶
鱗於石上口吐一王簡以受禹簡長十二寸以量度天地¶
又曰始皇二年謇消國善&KR0030;工者名烈裔口含丹墨噴壁¶
即成龍雲之隊¶
又曰沐胥國人年九萬歳以口噴水爲&KR0040;紛漫數十里俄¶
而口吹爲風而&KR0040;皆止¶
瀬郷記李母碑曰老子方口¶
<pb:KR3k0012_SBCK_367-10a>¶
養生經曰軍營之中有甘泉注云軍營口也甘泉唾也¶
又曰口爲華池¶
相書曰大容手赤如丹貴壽¶
又曰欲知人多舌當視其口如鳥喙言語皆聚此多舌人¶
也¶
談藪曰梁髙祖重陳郡謝玄暉詩常曰不讀謝詩三日&KR0116;¶
曰臰¶
　　　　　舌¶
釋名曰舌&KR0165;也舒&KR0165;所當言也¶
詩雨無正曰哀哉不能言匪舌是出維躬是悴¶
又曰　婦有長舌維厲之階¶
又抑曰莫捫朕舌言不可逝矣¶
論語顔淵曰子貢曰惜乎夫子之&KR0003;君子也駟不及舌¶
<pb:KR3k0012_SBCK_367-10b>¶
春秋元命苞曰舌之爲言逹也陽立於三故古在口中者¶
長三寸象斗玉衡隂合有四故舌淪入溢(音/益)内者長四寸¶
(宋均曰玉衡三/星也魁四星也)¶
孝經鈎命決曰仲尼舌理七重陳機授度¶
史記曰平原君旣巳定從而歸至於趙曰今毛生以三寸¶
之舌強於百萬之師¶
又曰留侯曰今以三寸之舌爲帝者師封萬户位列侯此¶
布衣之極於良足也¶
又曰張儀常從楚相飲巳而失璧門下意儀盗璧共執掠¶
笞數百不服釋之其妻曰嘻子無讀書遊&KR0003;安此辱乎¶
儀張口謂其妻曰視吾舌尚在否妻曰君舌在也儀曰足矣¶
又曰郭解任俠有儒生侍使者坐客譽郭解生曰郭解專¶
以姧犯法公何謂賢解客聞之殺此生斷其舌¶
<pb:KR3k0012_SBCK_367-11a>¶
漢書曰蒯通謂韓信曰酈生一士伏軾掉三寸舌下齊七¶
十城¶
又曰東海公賔就斬王莽傳詣更始懸於宛市百姓共提¶
擊之或切食其舌¶
後漢書曰馬援與隗囂將楊廣書曰豈有知其無成而¶
但萎腇咋舌义手從族乎(萎腇軟弱也萎音於/罪切腇音也罪切)¶
張璠漢記曰董卓於衆坐生斬人手足又鑿目截舌口百¶
姓嗷嗷道路以目¶
英雄記曰曹操與劉備密言備泄於&KR0061;紹紹知操有圖國¶
之意操自咋其舌流血以失言誡後世¶
魏末傳曰諸&KR0081;誕殺樂綝有典農都尉數䜛誕於是收而¶
斬之罵曰卿坐舌先使人以竹攙其舌然後殺之(攙音䜛又/楚金切刾)¶
(之/也)¶
<pb:KR3k0012_SBCK_367-11b>¶
晉中興書曰温嶠密啓肅祖陳王敦作難敦聞曰果爲小物所欺¶
乃募有能生得嶠者吾當手拔其舌¶
晉書曰鳩摩羅什年七歳出家日誦千偈後死姚興依外¶
國法焚屍薪滅形碎唯舌不爛¶
沈約宋書曰南郡王義宣生而舌短言澁¶
唐書曰波斯國俗法有罪者火燒鐵灼其舌瘡白者爲理¶
瘡黒者爲有罪¶
燕丹子曰荆軻見燕太子太子曰田先生今無恙乎軻曰¶
光送軻之時言太子戒以國事恥以丈夫而不可向軻吞¶
舌而死¶
郭子曰殷仲堪云三日不讀道德論便&KR0116;舌本間強¶
山海經曰反舌國其人反舌一曰交¶
&KR0003;苑曰桓公飲管仲酒棄其半公問其故對曰臣聞酒入¶
<pb:KR3k0012_SBCK_367-12a>¶
者舌出舌出者身棄臣謂棄身不如棄酒¶
又曰韓子問叔向曰剛與柔孰堅叔向曰臣年八十齒再¶
落而舌尚存是知剛不如柔也¶
楊子法言曰五常者帝王之筆舌寧有書不由筆言不由¶
舌也¶
搜神記曰永嘉中有天竺胡人能斷舌先吐舌示賔客然¶
後乃截血流覆地乃取置器中傳以示人取舌還合有頃¶
如故¶
桂陽先賢傳曰采陽陵字遂文果而好義郡長汲府君爲¶
州所章陵&KR0013;掠考叅加五毒陵乃截舌以着盤中獻之廷¶
尉羣公咸共議之事得清理¶
又曰臨武程桓少有才藝爲九江主記&KR0122;府君爲人所章¶
桓&KR0013;徴詣臺徐郎中委郎詣州乞就考於格上拔刃截舌¶
<pb:KR3k0012_SBCK_367-12b>¶
