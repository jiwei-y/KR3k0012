# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:52.183851
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 866
#+PROPERTY: FILE SB11n0727-866太平御覽-卷之八百六十六.
<pb:KR3k0012_SBCK_866-1a>¶
太平御覽卷第八百六十六¶
　飲食部二十四¶
　　　醯　醢¶
　　　　　醯¶
釋名曰苦酒淳毒甚者酢且苦也¶
周禮曰醯人掌共五齊七菹凢醯物以共祭祀之齊菹凢¶
醯醬之物賔客亦如之(齊菹醬屬醯人/者皆酒醯成味)王舉則共齊菹醯¶
物六十罋共后及世子之醬齊菹賔客之禮共醯五十罋¶
凢事共醯¶
儀禮曰醯醢百罋夾碑十以爲列¶
禮曰宋襄公葬其大人醯醢百甕¶
又曰大功之䘮不食醯醬父母之䘮又朞而大祥有醯醬¶
論語曰子曰孰謂微生髙直或乞醯焉乞諸其隣而與之¶
<pb:KR3k0012_SBCK_866-1b>¶
史記曰通邑大都酤千釀醯¶
漢武内傳曰西王母仙上藥有鳯林鳴酢¶
魏名臣奏曰劉放奏云今官販苦酒與百姓争錐刀之末¶
冝者息絶¶
呉録地理志曰呉王築城以貯醯醢今俗人呼苦酒城¶
晏子春秋曰蘭夲三年而成湛之苦酒則君子不近庶人¶
不佩¶
風俗通曰酢如蓂莢按蓂味酸工者取以調味¶
博物志曰酒暴熟者酢醢酸者易臰¶
又曰龍肉以醯漬則文章生¶
葛洪肘後方曰治齒痛用三年醶酢¶
唐書曰𥘉薛仁果抜秦州召冨人磔於猛火之上或以醯¶
灌鼻求其金寳¶
<pb:KR3k0012_SBCK_866-2a>¶
又曰任迪簡萬年人舉進士𥘉爲天德軍使李景略判官¶
性重厚常有宴行酒者誤以醯進迪簡知誤以景略性嚴¶
慮坐主酒者乃勉強飲盡之而爲容其過以酒薄景畧請¶
換之於是軍中感恱¶
　　　　　醢¶
周禮曰醢人掌四豆之實朝事之豆其實韭菹醓醢昌菹¶
麋臡菁菹鹿臡苑菹麇臡饋食之豆其實葵菹蠃脾析¶
蠯醢蜃蚳醢豚拍魚醢加豆之實芹菹兎醢深蒲醓醢¶
箈菹鴈醢筍菹魚醢¶
又曰醢人爲王及后世子共其内羞王舉則共醢六十罋¶
以五齊七醢七菹三臡實之(齊當爲韲五韲昌夲脾析蜃/豚柏深蒲也十醢醘嬴蠯蚳)¶
(魚兎鴈醢七菹韭菁苑葵芹箈筍菹三臡麋鹿麋/臡也凢醢醬所和細切爲韲全物若䐑爲菹也)賔客之¶
禮共醢五十罋(致罋/時)凢事共醢¶
<pb:KR3k0012_SBCK_866-2b>¶
禮曰孔子哭子路於中庭(寢中庭也與/哭師同親之)有人吊者夫子拜¶
之(爲之/主也)旣哭進使者而問故(使者自衛來計者/故謂死之意狀)使者曰醢¶
之矣(時衛世子蒯瞶纂輒而立子路/死之醢之者尓欲㗖食以悕衆)遂命覆醢(覆弃之/不忍食)¶
禮記外傳曰祭祀賔客菹醢之用(醢肉醬/之通名)醢汁也湆亦汁¶
也(此等皆在豆/以其濕故也)籩竹器(何盛/乾也)豆木也皆跌足(取其去/地髙絜)醢有¶
陸産(畜之所生/在陸者)有水物天地隂陽之炁所生(水草之品非/人力所種自)¶
(然/絜)臡者骨肉相雜爲之有麋鹿&KR0874;之臡(麕大麞也/字或作麏)兎醢蚔¶
醢(皆陸産也/砥蟻夘也)有魚鴈蠃蠯之醢(蜃蛤之類也蜃似蚌/而長也五者水物)¶
崔寔四民月令曰五月一日可作醢¶
弘君舉食檄曰東里獨姥之醢¶
太平御覽卷第八百六十六¶
