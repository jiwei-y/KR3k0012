# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:38.394819
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 685
#+PROPERTY: FILE SB11n0727-685太平御覽-卷之六百八十五.
<pb:KR3k0012_SBCK_685-1a>¶
太平御覽卷第六百八十五¶
　服章部二¶
　　通天冠　進賢冠　逺遊冠　章甫冠¶
　　牟追(音/堆)収　哻(羽/切)委貌冠¶
　　髙山冠　法冠　武弁　鶡冠¶
　　却敵冠　却非冠　巧士冠　方山冠¶
　　長冠　樊噲冠¶
　　　　　通天冠¶
三禮圖曰通天冠一曰髙山冠上之所服¶
蔡邕獨斷曰天子冠通天漢制之秦禮無文祀天地明堂¶
平冕鄙人不識謂之平天冠¶
徐廣輿服&KR0258;注曰天子通天冠髙九寸黒介幘金博山¶
徐爰釋問曰通天冠金博山蟬謂之金顔¶
<pb:KR3k0012_SBCK_685-1b>¶
　　　　　進賢冠¶
三禮圖曰進賢冠前髙七寸長八寸後髙三寸一梁下大¶
夫一命所服兩梁再命大夫二千石所服三梁三命上大¶
夫公侯之服¶
董巴漢輿服志曰進賢冠古緇布冠文儒者之服也前髙¶
七寸後三寸長八寸公侯三梁中二千石巳下至愽士兩¶
梁千石巳下至小史私學弟子皆一梁宗室劉氏亦兩梁¶
蔡邕獨斷曰進賢冠文官服之漢制尚書兩梁禮無文¶
徐廣輿服志&KR0258;注曰天子雜服介幘五梁進賢冠太子諸¶
王三梁進賢冠¶
北齊書曰文襄嗣業以前司徒侯景進賢冠賜李繪曰卿¶
但直心事&KR0012;當用卿爲三公勿學侯景叛也¶
　　　　　逺遊冠¶
<pb:KR3k0012_SBCK_685-2a>¶
三禮圖曰逺遊冠諸王所服¶
徐廣輿服雜注曰天子雜服逺逰冠太子及諸王逺遊冠¶
制似通天也天子五梁太子三梁¶
董巴漢輿服志曰逺遊冠制如通天有展䇶横之于前無¶
山¶
張鏡宋東宮儀記曰皇太子逺遊冠翠緌¶
魏文帝與于禁詔曰昔漢髙脫衣以衣韓信光武解綬以¶
帶李忠誠皆人主當時貴敬功勞今以逺遊冠與將軍¶
梁書曰天&KR0101;十四年正月朔旦帝臨軒冠太子于太極殿¶
舊制太子着逺遊冠金蟬翠緌纓至是詔加金博山¶
淮&KR0047;子曰楚莊王通梁組纓(髙誘曰通/梁逺遊冠)¶
羅浮山記曰王方平着逺遊冠五色綬¶
　　　　　章甫¶
<pb:KR3k0012_SBCK_685-2b>¶
釋名曰章甫殷冠名甫大夫也殷以之表章大夫也¶
白虎通曰殷統十二月爲正其飾微大故爲章甫¶
儀禮士冠禮曰章甫殷道也(鄭玄曰章明也殷質言以表/明大夫也甫或爲斧所以服)¶
(行道/也)¶
禮記儒行曰孔子曰丘長居宋冠章甫之冠¶
論語先進曰赤爾何如對曰宗廟之事如㑹同端章甫願¶
爲小相焉¶
莊子曰宋人有資章甫而適於越越人斷髮文身無所用¶
之¶
孔藂子曰先君相魯三月政化旣行頌曰褒衣章甫實獲¶
我所章甫襃衣惠我無私¶
列仙傳曰稷丘君㤗山下道士漢武帝東廵君乃冠章甫¶
擁琴而見之¶
<pb:KR3k0012_SBCK_685-3a>¶
　　　　　牟追¶
釋名曰牟追牟冐也言其刑冐髪追追然也¶
周禮春官曰追帥掌王后之首服爲副編次追衡笄(鄭司/農云)¶
(追冠名也禮曰牟追夏后氏之道/也副者婦人之首服衡維持冠者)¶
儀禮士冠禮曰母追夏后氏之道也¶
白虎通曰夏正十三月其飾最大故爲無追無追者言其¶
追大也制冠法天天色玄不失其質夏之冠色純玄¶
　　　　　収¶
釋名曰収夏后氏冠名也言収歛髮也¶
白虎通曰夏収而&KR0021;謂之収者十三月陽氣収本舉生萬¶
物而逹出之故謂之収¶
禮王制曰夏后氏収而&KR0021;燕衣而養老¶
又郊特牲曰周弁殷&KR1168;夏収¶
<pb:KR3k0012_SBCK_685-3b>¶
五經通義曰王冠夏曰収以入宗廟長尺六寸廣八寸前¶
起¶
史記曰堯黄衣純冠¶
　　　　　&KR1168;¶
詩曰殷士膚敏祼將于京厥作祼將常服黼&KR1168;(黼白與黑/也&KR1168;殷冠)¶
(也)¶
白虎通曰殷&KR1168;而&KR0021;謂之&KR1168;者十二月施氣受化&KR1168;張而¶
後得牙¶
禮王制曰殷人&KR1168;而&KR0021;縞衣而養老¶
　　　　　委貌冠¶
釋名曰委貌其形委曲之貌上小下大¶
儀禮士冠禮曰委貌周道(鄭玄曰委猶安也/言以安正容貌也)¶
三禮圖曰玄冠一曰委貌今之進賢則其遺象也夏曰母¶
<pb:KR3k0012_SBCK_685-4a>¶
追殷曰章甫周曰委貌後丗轉以巧意改易其名耳¶
國語曰周襄王賜晉文公命晉侯端委而入(孔朝曰玄端/之衣委貌之)¶
(冠/也)¶
白虎通曰委貌者何周朝廷理正事行道徳之冠名所謂¶
委貌者周統十一月爲正萬物始萌冠飾最小故爲委貌¶
言委曲有貌也¶
董巴漢輿服志曰委貌冠以皂絹爲之大射辟雍公卿諸¶
侯大夫冠委貌(續漢輿/服志同)〇神異經曰西荒有人不讀五經¶
而意合不觀天文而心通不誦禮律而精當天賜其衣男¶
朱衣縞帶委貌冠女碧衣戴勝皆無縫¶
　　　　　髙山冠¶
三禮圖曰髙山冠一曰側注髙九寸鐵爲卷梁秦制行人¶
使者所服今謁者服之¶
<pb:KR3k0012_SBCK_685-4b>¶
續漢輿服志曰安帝立太子太子謁髙廟洗馬冠髙山冠¶
侍御史奏謂不冝事下有司尚書陳忠奏洗馬職如謁者¶
服其服先帝之舊也奏可謁者古一名洗馬¶
董巴漢輿服志曰髙山冠一曰側注如通天謁者僕射所¶
服¶
太傳南郡胡廣&KR0003;曰髙山冠蓋齊王冠也秦滅齊以其君¶
冠賜近臣謁者服之¶
傳子曰魏明帝以髙山制似通天逺遊乃毀變先形令行¶
人使者服之¶
㑹稽先賢像讃曰綦母文後爲交阯刺史詔賜髙山冠¶
　　　　　法冠¶
三禮圖曰法冠一曰柱後惠文一曰獬豸冠柱髙五寸以¶
縱裹鐵柱卷秦制法官服之禮不記¶
<pb:KR3k0012_SBCK_685-5a>¶
蔡邕獨斷曰法冠秦制執法者服之天子冠通天漢制之¶
侍中中常侍皆冠惠文加貂附蟬¶
董巴漢輿服志曰太傳胡公&KR0003;春秋左氏傳有南冠而縶¶
者則楚冠也秦滅楚以其服賜執法近臣御史服之¶
又曰武冠一曰武弁大冠侍中中常侍加黄金璫附蟬爲¶
文貂尾爲飭謂之趙惠文冠¶
國語曰定王使單襄公聘於宋假道於陳陳靈公與孔寜¶
儀行父南冠以如夏氏留賔不見單子歸告王曰陳侯弃¶
衮冕而南冠以出不亦彛簡乎(簡略彛常也/言簡略常服)犯先王之令¶
國其亡乎(賈逵曰南/冠楚冠也)¶
漢書曰張敞弟武爲梁相敞遣吏送之曰何以治梁武曰¶
馭黠馬者利其銜榮當以柱後惠文彈治之耳(秦獄吏冠/柱後惠文)¶
(冠如淳曰蟪蟬也冠細/如蟬翅今御史冠也)¶
<pb:KR3k0012_SBCK_685-5b>¶
又曰昌邑王賀短衣大袴冠惠文冠(服䖍曰武冠也趙惠/文所服故號惠文)¶
應劭漢官儀曰侍御史周官也爲柱下史冠法冠一曰柱¶
後以鐵爲柱言其審固不撓或&KR0003;古有獬豸獸主觸不直¶
故執憲者以其角形爲冠耳¶
唐書曰侍御史朱放請復置朱衣豸冠於内廓有犯者御¶
史服以彈後御史張著服之以彈京兆尹嚴郢¶
　　　　　武弁¶
三禮圖曰武弁大冠也士服之或曰千歲涸澤之神名慶¶
忌冠大冠乗小車馬好疾馳齊人服之¶
董巴漢輿服志曰武冠一曰武弁大冠武官冠之侍中常¶
侍加黄金璫附蟬爲飾謂之趙惠文冠¶
蔡邕獨斷曰武冠或曰繁冠今謂之大冠¶
魏志曰陳思王植上䟽曰臣&KR0002;得辭逺遊戴武弁解朱組¶
<pb:KR3k0012_SBCK_685-6a>¶
佩青紱乃臣之至願也¶
徐爰宋志曰武弁世謂籠冠也¶
　　　　　鶡冠¶
應劭漢官儀曰虎賁冠挿鶡尾鶡鷙鳥中之果勁者也毎¶
所攫撮應&KR0050;摧碎尾上黨所貢¶
董巴漢輿服志曰武冠加&KR0031;鶡尾爲鶡冠羽林虎賁冠之¶
鶡鷄勇&KR0720;死乃止故趙武靈王以表武士秦施用之¶
劉向七畧曰鶡冠子常吾&KR0055;山以鶡爲冠故號冠子¶
　　　　　却敵冠¶
三禮圖曰却敵冠前廣四寸後三寸衛士服之¶
董巴漢輿服志曰却敵冠制似進賢衛士服之¶
　　　　　却非冠¶
三禮圖曰却非冠宫殿門僕射服髙五寸禮不記¶
<pb:KR3k0012_SBCK_685-6b>¶
又司馬彪續漢書云挿以鷰尾¶
董巴漢輿服志曰却非冠似長冠¶
　　　　　巧士冠¶
三禮圖曰巧士冠前髙五寸後相通掃除從官服之禮不¶
記¶
董巴漢輿服志曰巧士冠髙七寸不常服唯郊天黄門從¶
官四人冠之在鹵簿中次乗輿車前以備䆠者四星¶
　　　　　方山冠¶
三禮圖曰五彩方山冠各以其綵&KR1796;爲之祠廟天子八佾樂¶
五行舞人所服¶
董巴輿服志曰方山冠似進賢冠以五彩&KR1796;爲之¶
漢書五行志曰昌邑王賀爲王時冠方山冠¶
　　　　　長冠¶
<pb:KR3k0012_SBCK_685-7a>¶
三禮圖曰長冠竹裏髙七寸廣三寸漢髙祖以竹皮作之¶
丗云劉氏冠楚制禮不記¶
蔡邕獨斷曰小史祠宗廟則長冠¶
　　　　　樊噲冠¶
周遷輿服&KR0258;事曰樊噲冠楚漢㑹於鴻門項羽圖危髙祖¶
樊噲聞急乃裂衣苞楯戴以爲冠排入羽營¶
董巴漢輿服志曰樊噲造次所冠以入項羽軍廣九寸前¶
後各出四寸制似冕司馬殿門衛士服之¶
太平御覽卷第六百八十五¶
<pb:KR3k0012_SBCK_685-7b>¶
