# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:28.944385
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 542
#+PROPERTY: FILE SB11n0727-542太平御覽-卷之五百四十二.
<pb:KR3k0012_SBCK_542-1a>¶
太平御覽卷第五百四十二¶
　禮儀部二十一¶
　　　　　拜¶
&KR0003;文曰拜首至地也¶
尚書舜典曰帝曰俞咨垂汝作共工垂拜稽首讓千殳斨¶
帝曰俞咨益汝作朕虞益拜稽首讓于朱虎熊羆帝曰俞¶
咨伯汝作秩宗伯拜稽首讓于䕫龍¶
又大禹謨曰帝曰禹官占惟先蔽志昆命于元龜朕志先¶
定詢謀僉同&KR0017;神其依龜筮叶從卜不習吉禹拜稽首固¶
辭¶
又大禹謨曰益賛于禹曰惟德動天無逺弗届滿招損謙¶
受益時乃天道禹拜昌言曰俞班師振旅¶
又益稷曰臯陶拜手稽首颺言曰念哉¶
<pb:KR3k0012_SBCK_542-1b>¶
周禮春官下大祝曰大祝辨九拜一曰稽首二曰頓首¶
三曰空首四曰振動五曰吉拜六曰凶拜七曰竒拜八¶
曰褒拜九曰肅拜以享右𥙊祀(稽首拜頭至地也頓首/頭叩地空首拜頭至手)¶
(所謂拜手也古拜拜而後稽顙謂齊衰不杖以下者也言/吉者此殷之凶拜周以其與頓首相近故謂之吉拜云凶)¶
(拜稽顙而後拜謂三年服者也杜子春云竒讀爲竒偶之/竒謂先屈一𦞃雅拜是也或云竒讀曰𠋣𠋣拜謂持節持)¶
(㦸拜身𠋣之以拜也鄭大夫云動讀爲董書亦或爲董振/董以兩手相擊也竒拜謂一拜也褒謂報報再拜是也鄭)¶
(司農云<折 t="33"/>褒拜今時持節拜也肅拜但俯身下手今/時揖是也介者不拜故曰爲事敢肅使者玄謂振動戰慄)¶
(變動之拜也書曰王<折 t="33"/>色変一拜<折 t="33"/>荅臣下也再拜禮神/與尸享獻也謂朝獻饋獻也右讀爲侑侑勸尸食而拜)¶
禮記曲禮曰侍食於長者主人親饋則拜而食主人不親¶
饋則不拜而食(以其禮於/巳不隆也)¶
又曲禮曰君言至則主人出拜君言之辱使者歸則必拜¶
送于門外¶
又曲禮曰介者不拜爲其拜而莝拜(莝則失容節/莝猶詐也)¶
<pb:KR3k0012_SBCK_542-2a>¶
又曲禮下曰士有獻於國君問之曰安取彼再拜稽首而¶
後對¶
又檀弓上曰孔子曰拜而後稽顙頽乎其順也稽顙而後¶
拜頎乎其至也(頽頎懇至也此俱喪/拜時人行之異禮)¶
又内則曰凡拜男尚右手女拜尚左手(鄭玄注曰/左陽右隂)¶
左傳僖公曰王使宰孔賜齊侯胙(胙𥙊肉尊之/此二王後)曰天子有¶
事于文武使孔賜伯舅胙(天子謂異姓/諸侯曰伯舅)齊侯將下拜孔曰¶
且有後命天子使孔曰以伯舅耊老加勞賜一級無下拜¶
(七十曰耊/級等也)對曰天威不違顔咫尺(言天監察不逺威嚴常/在顔靣之前八寸曰咫)¶
小白余敢貪天子之命無下拜(小百齊侯/名余身也)恐隕越于下(隕/越)¶
(顚墜也&KR0045;天王居上/故言恐顚墜于下)以遺天子羞敢不下拜下拜登受¶
又僖中曰公賦河水公賦六月趙衰曰重耳拜賜公子降¶
拜稽首公降一級而辝焉衰曰君稱所以佐天子者命重¶
<pb:KR3k0012_SBCK_542-2b>¶
耳重耳敢不拜¶
又文上曰公如晉及晉侯盟晉侯饗公賦菁菁者我(菁菁/者莪)¶
(詩小雅取其旣見/君子樂且有儀)莊叔以公降拜日小國受命於大國敢¶
不慎儀君貺之以大禮何樂如之抑小國之樂大國之惠¶
也侯降辭登成拜公賦嘉樂(嘉樂詩大雅取顯顯令/德冝民冝人受禄于天)¶
又成公九年曰季文子如宋致女復命公享之賦韓弈之五¶
章(韓弈詩大雅篇名其五章言蹶父嫁女於韓後爲女相所/居莫如韓樂文子喻魯侯有蹶父之德宋公如韓侯宋土)¶
(如韓/樂)穆姜出于房再拜曰大夫勤辱不忘先君以及嗣君施¶
及未亡人(穆姜伯姫母聞文子言宋樂喜而出/謝其行勞婦人夫死自稱未亡人)先君猶有¶
望也(言先君亦望/文子之&KR0002;此)敢拜大夫之重勤又賦緑衣之卒章而¶
入(緑衣詩邶風也取其我思古人/實𫉬我心喻文子言得已意)¶
又襄元曰穆叔如晉報智武子之聘也晉侯享之金奏肆¶
夏之三不拜(肆夏樂/曲名)工歌文王之三又不拜歌鹿鳴之三¶
<pb:KR3k0012_SBCK_542-3a>¶
三拜韓獻子使行人子　問之對曰三夏天子所以享元侯¶
也使臣弗敢與聞文王兩君相見之樂也使臣不敢及鹿¶
鳴君所以嘉寡君敢不拜嘉(嘉者以叔孫爲嘉賔故歌鹿/鳴之詩取其我有嘉賔也叔)¶
(孫奉君命求嘉叔/孫乃所以嘉魯君)四牡君所以勞使臣也敢不重拜皇皇¶
者華君教使臣曰必諮於周(皇皇者華君遣使臣之詩也/言中臣奉使能輝光君命如)¶
(華之皇皇然又當諮於/忠信以&KR0024;巳不及也)臣聞之訪問於善爲諮諮親爲詢¶
諮禮爲度諮事爲諏諮難爲謀臣獲五善敢不重拜(五善/謂諮)¶
(詢度諏/謀也)¶
又襄二曰公使厚成叔弔于衛曰寡君使瘠聞君不撫社¶
稷而越在他境&KR0002;之何不弔衛人使太叔儀對曰羣臣不¶
佞得罪于寡君寡君不以即刑而悼棄之君不忘先君之¶
好辱弔羣臣敢拜君命之辱重拜大貺¶
又昭四曰&KR0004;楚恭王無冢適有寵子五人無適立焉乃大¶
<pb:KR3k0012_SBCK_542-3b>¶
有事于羣望而祈曰隨神擇於五人者使王社稷乃徧以¶
璧見於羣望曰當璧而拜者神所立也誰敢違之旣乃與¶
巴&KR0078;宻埋璧於大室之庭(巴&KR0078;恭王妾/太室祖廟)使五人齊而長㓜¶
入拜(順長㓜以/次拜也)康王跨之靈王肘加焉子于子哲皆逺之¶
平王弱抱而入再拜皆厭紐¶
孝經右契曰制作孝經道備使七十人弟子向北辰星而¶
聲折孔子絳單衣向星而拜¶
論語子罕曰拜下禮也今拜乎上㤗也雖違衆吾從下(臣/𥙊)¶
(於君酬酢授爵當拜於堂/下時臣驕㤗故拜於堂上)¶
又郷黨曰康子饋藥拜而受之曰丘未逹不敢嘗(饋進也/拜受敬)¶
(也未知其故故/不敢嘗禮也)¶
家語曰子貢曰孔子爲大司冦國廐焚有違火來者則拜¶
士一大夫再曰其來者亦相弔之道吾爲有司故拜之¶
<pb:KR3k0012_SBCK_542-4a>¶
爾雅曰啓跪也(郭璞注曰/小跪也)¶
方言曰東齊青岱北燕之郊跪謂長鶩(郭璞注曰今東郡人/亦呼長跪/爲長鶩)¶
釋名曰跪危也兩膝隠地體危倪他跽忌也見所敬者不¶
敢自安也拜於丈夫爲趺跌然屈折下就地也於婦人爲¶
扶自相扶而上下也¶
漢書曰武帝幸不其(如淳曰其音基不/基山名因以爲縣)祠神人於交門宫¶
(&KR0063;邵曰神人蓬萊仙人之屬也/瑯瑘縣有交門宫武帝所造)&KR0002;有嚮坐拜者作交門之¶
歌¶
又曰劉章巳殺吕産帝令謁者持節勞章章欲奪節謁者¶
不肯章乃從與載因節信馳斬長樂衛尉吕更始還入北¶
軍復報太尉勃起拜賀¶
又曰大將軍衛青旣益尊姉爲皇后然汲黯與亢禮或&KR0003;¶
黯曰自天子欲令羣臣下大將軍大將軍尊貴誠重君不¶
<pb:KR3k0012_SBCK_542-4b>¶
可以不拜黯曰夫以大將軍有揖客反不重耶¶
又曰何武徙京兆大尹二歳坐舉方正所舉者召見槃辟¶
雅拜有司以爲詭衆虗僞武坐左遷楚内¶
又曰朱愽爲瑯瑘太守門下&KR0122;貢遂𦒿老大儒敎授數百¶
人拜起舒遲愽出教告主簿貢先生不習吏禮主簿且教¶
拜起閑習乃止¶
又曰張禹疾車駕自臨問之上親拜禹牀下禹小子未有¶
官上臨候禹禹數視其小子上即拜禹之小子爲黄門郎¶
給事中¶
東觀漢記曰耿恭於䟽勒城穿井十五丈不得水恭乃正¶
衣服向井再拜爲吏士禱水身自率士輓籠有飛泉湧出¶
大得水吏士驚喜皆稱萬歳¶
又曰陳遵爲大司馬護軍使匈奴過辭於王丹臨訣丹謂¶
<pb:KR3k0012_SBCK_542-5a>¶
遵曰俱遭丗反覆唯我二人爲天地所貴今子當之絶域¶
無以相贈贈子以不拜遂揖而別遵甚恱之¶
又曰司徒侯覆欲王丹者定交丹&KR0013;徴覇遣子昱徃昱道¶
遇丹拜於車下丹荅之昱日家公欲與君投分何爲拜子¶
孫耶丹曰君房有是言王丹未之許¶
又曰魏覇爲光禄大夫霸妻死長兄伯爲霸娶妻送至官¶
舎霸𥬇曰兒子備具何空養他家姥爲即自入拜其妻手¶
奉案前因跪曰夫人視老夫復何中直而空失計義不敢¶
相屈即拜而出妻慙求去遂送還之¶
後漢書曰北匈奴遣使求和親顯宗遣鄭衆持節使匈奴¶
衆至北庭虜欲令拜衆不爲屈單于大怒圍守閉之不與¶
水火欲脇服衆衆㧞刀自誓單于恐而止乃更發使隨衆¶
還京師¶
<pb:KR3k0012_SBCK_542-5b>¶
華嶠後漢書曰鄭衆使匈奴欲令衆拜不爲屈相議復欲¶
遣衆衆曰今徃匈奴必恐取勝於臣臣不忍持大漢節對¶
氈裘跪拜明帝収繫廷尉獄¶
獻帝春秋曰董卓自號太師御史中丞以下皆拜初皇甫¶
嵩與卓爭雄後嵩爲中丞見卓拜車下卓曰可以服未嵩¶
曰安知明公乃至於是卓曰鴻鵠固有逺志但鷰雀不知¶
耳嵩曰昔與明公俱鴻鵠獨明公今爲鳯凰卓𥬇曰卿早¶
服可得不拜也¶
漢&KR0258;事曰韋玄成讓侯詔書不聽引拜之也¶
又曰馬援與梁統友善統子虎賁中郎將松徃候援援小¶
疾病松拜牀下援於牀上坐視不爲禮左右曰松貴不¶
當禮耶曰我乃松父友雖貴奈何失禮○典略曰太子嘗請¶
文學酒酣坐忻命夫人甄氏出拜坐衆人皆伏而劉楨獨¶
<pb:KR3k0012_SBCK_542-6a>¶
平視太祖聞之収楨減死¶
胡沖呉曆曰孫䇿繫豫章先遣虞翻&KR0003;華歆歆葛巾迎䇿¶
策謂歆府君德望逺近所歸䇿年㓜稚冝脩子弟之禮便¶
向歆拜¶
魏志曰魯國孔融髙才倨傲年在紀羣之間先與紀友後¶
與羣交更爲紀拜由是顯名¶
魏志曰常林年七歲有父黨造門問林曰伯先在不汝何¶
不拜對曰對子字父何拜之有¶
又曰晉宣王以常林郷邑𦒿德毎爲拜或謂林曰司馬公¶
貴重君冝止之林曰司馬公自欲敦長㓜之序爲後生法¶
貴非吾之所畏也拜非吾之所制也言者踧踖而退¶
蜀志曰先主爲漢中王許靖爲太愽丞相諸葛亮皆爲之¶
拜¶
<pb:KR3k0012_SBCK_542-6b>¶
又曰伊籍隨元主入益州東使呉孫權聞其才辨欲逆折¶
以辭籍適入拜權曰勞事無道之君籍即對曰一拜一起¶
未足爲勞¶
呉志曰朱冶領呉郡舉孫權爲孝廉後權歷位上將及爲¶
呉王冶每見權常親迎執板交拜¶
又曰人誣樓玄謗訕政事華覈上䟽乞玄自新孫皓疾玄¶
名聲復徙玄及子男據付交趾將張並使以戰自効隂別¶
勑並令殺之據到交趾病死一身隨並討賊持刀見並輙¶
拜並未忍殺㑹並暴疾卒𤣥殯歛並於器中見勑書還便¶
自殺耳¶
王隱晉書曰何曽爲司徒與髙鄭二公將見文帝曽在中¶
央獨先拜¶
漢晉春秋曰晉公旣進爵爲王太尉王祥司徒何曽司空¶
<pb:KR3k0012_SBCK_542-7a>¶
荀顗並請詣謁顗謂祥曰相王尊重何侯旣巳書敬今日¶
便當相率而拜無所疑也祥曰相國位𫝑誠爲尊貴然要¶
是魏之宰相吾等魏之三公公王相去一階而巳班例大¶
同安有天子三司可輙拜人者損魏朝之望𧇊晉王之德¶
君子愛人以禮吾不爲也及入顗遂拜而祥獨長揖帝曰¶
今日方知君見顧之重矣¶
晋書曰潘岳性輕躁趍丗利與石崇謟事賈謐毎候其出¶
與崇輙望塵而拜¶
晉中興書曰王猛少貧賤鬻畚爲事嘗至洛陽貨畚有一¶
人於市買其畚云家近在此也隨我去取直猛隨去忽至¶
深山中此人語且住樹下當先啓導湏&KR0119;猛進見一公踞¶
胡牀髦悉白侍從十許人有一人引猛云大司馬公猛因¶
拜老公公曰王公何縁拜即十倍酬畚直遣人送猛出山¶
<pb:KR3k0012_SBCK_542-7b>¶
旣出嶺視乃嵩髙山¶
晉中興書曰顯宗嘗使太常丞張放歸胙於王導詔無下¶
拜導不敢當辭以疾&KR0004;顯宗㓜冲見導&KR0106;拜¶
晋諸公讃曰司馬駿鎮西戎旣薨毎見其碑讀者無不拜¶
之¶
後魏書曰沈文秀爲慕容白曜攻之長圍數匝自夏至秋¶
始剋文秀取所持節衣冠儼然坐齊内亂兵入文秀厲聲¶
數四身見執而祼送于白曜曜左右令拜文秀曰各二國¶
大臣無相拜之禮¶
曹䐽別傳曰沛國桓邵亦輕太祖邵避難交州得出首拜¶
謝於庭中太祖曰跪可解死耶遂殺之¶
郭太別傳曰郷人見太皆於床下拜¶
鄭𤣥別傳曰建安元年自徐州還髙宻道遇黄巾賊數萬¶
<pb:KR3k0012_SBCK_542-8a>¶
人見玄皆再拜¶
樊英別傳曰英嘗病卧便室中英妻遣婢拜問疾英下牀¶
荅拜陳寔問英何荅婢拜英曰妻齊也共奉𥙊祀禮無徃¶
而不反¶
荀氏家傳曰魏文帝在東宫武帝謂曰荀公爲人之師表¶
也汝當盡禮敬之荀曽病丗子問疾拜牀下¶
三輔決録曰孟他字伯郎靈帝時中常侍張讓專朝譲監¶
奴典任家計他殫家財賂監奴共結親厚積年衆奴心慙¶
問他所欲他曰欲得汝曹拜奴等皆許諾時賔客求見譲¶
者門車常數百乗或累曰不得過他最後徃眾奴以其至¶
皆迎而拜之將他車&KR0016;入衆人大驚謂他與讓善爭以珎¶
物遺他他得盡以賂讓讓大喜後以蒲陶酒遺讓即拜梁¶
州刺史¶
<pb:KR3k0012_SBCK_542-8b>¶
燕書曰皇甫眞字楚季鄴城失守𥘿主&KR0004;入臨前殿醼羣¶
臣數百人皆集東掖門見待中王猛來眞等望馬首拜之¶
明日更見眞乃卿猛猛曰昨拜朝卿何恭慢之相違眞荅¶
曰卿昨爲賊朝是國士吾&KR0115;拜賊而卿國士亦何所怪也¶
猛嘉之¶
韓子曰禮者所以貌情也中心懷而不諭故疾趍卑拜以¶
明之¶
燕丹子曰田先生見太子太子側階而迎迎而再拜¶
賈&KR0105;書曰受計之禮主所親拜者二聞生民之數則拜之¶
聞登榖則拜之¶
郭子曰陶公自上流來(陶<折 t="33"/>字/士衡也)赴&KR0171;峻之難含怒於&KR0067;公¶
&KR0067;公謂必戮巳進退無計温父乃勸詣陶公卿但俓拜必¶
無他我爲卿保之&KR0067;殊未了而不得不徃乃從温言詣陶¶
<pb:KR3k0012_SBCK_542-9a>¶
至便拜&KR0067;風姿雅潤陶見拜不覺自起止之曰&KR0067;元規何¶
縁拜陶士衡¶
江統作謁拜議曰以爲諸郡吏都無太守伯叔兄敬者近¶
臣君服斯服然則朝幹佐以下左右者可從君而拜君所¶
拜統士古者見賔主皆拜今自非君臣上下則不拜君之¶
新親者唯幹佐小吏則可君拜斯拜矣君之諸父無道謂¶
之事甲辰儀臣見諸王直恭敬而巳無鞭板拜揖雖於皇¶
帝爲諸祖諸父其義皆同又河南河内諸郡吏前後亦爲¶
太守伯叔兄謁拜者其比甚衆矣¶
尚書逸令曰卞壼等奏三代以來記籍禮經無拜臣之制¶
唯漢成帝拜張禹庸主凡臣不足爲&KR0100;先帝拜司徒導以¶
元皇興自蕃國布衣之交拜在人臣之故師而不改以君¶
拜臣大教有違事應改正太后又詔曰帝㓜少冝一遵先¶
<pb:KR3k0012_SBCK_542-9b>¶
帝壼等又固争云云臣期不奉詔又反覆乃從外奏成帝¶
拜王公時議曹疑於儀注愽士杜瑗及陳舒議禮無以君¶
拜臣下也小㑹崇謙非臣下所知無在儀注之制張闈受¶
侯不拜國太妃表云昔爲晉陵内史在東海國封内時丗¶
孫㓜小太妃秉政前内史遷授除拜日及當之官皆上䟽¶
拜閤執純臣之禮闓自以雖爵有五等然執珪受瑞俱爲¶
列國無相臣之體又晉制拜列侯爲相内史於天朝不曰¶
陪於蕃國不稱臣臣以從古則懼有行簡之譏隨俗又恐¶
失君臣之訓經國垂範冝有定淮乞出臣表下八座叅詳¶
荅報¶
唐書曰田承嗣方跋扈佷傲無禮郭子儀嘗遣使至魏州¶
承嗣輙望拜之指其膝謂使者曰兹膝不屈於人今爲公¶
拜　︻太平御覽卷第五百四十二¶
