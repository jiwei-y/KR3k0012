# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:52.488752
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 870
#+PROPERTY: FILE SB11n0727-870太平御覽-卷之八百七十.
<pb:KR3k0012_SBCK_870-1a>¶
太平御覧卷第八百七十¶
火部三¶
　燈　燭　炬¶
　　　　　燈¶
漢書曰王莽好變改制度政令煩多莽常御燈火至明¶
東觀漢記曰上從長安東歸過汧幸祭遵營士衆作黄門¶
武樂至夜御燈火¶
晉書曰温嶠往武昌至牛渚磯水深不可測世云其下多¶
恠物嶠遂燬犀燈而照之湏臾見水中竒形異狀或乗車¶
馬著赤衣者嶠其夜夢人謂曰與君幽明道隔何故相照¶
意甚惡至鎮踰旬而卒¶
唐書曰皇甫無逸爲益州長史嘗夜宿人家遇燈炷盡主¶
人將續之無逸抽佩刀断衣帶以爲炷其廉分如此¶
<pb:KR3k0012_SBCK_870-1b>¶
又曰睿宗好樂聴之忘倦玄宗又善音律先天二年正月¶
望日胡僧娑陁婆請夜開門燃百千燈睿宗御延喜門觀¶
樂凢經四日從大酺睿宗御安福門樓觀百司酺宴以夜¶
繼晝經月餘日¶
河武内傳曰西王母遣使謂帝曰七月七日當暫來帝日¶
掃除宫内然九光之燈¶
荀采傳曰采荀爽女爲隂瑜妻而夫早亡爽逼嫁與太原¶
郭弈采入郭氏室暮乃去帷帳建四燈歛祍正坐郭氏不¶
敢逼¶
三秦記曰始皇墓中燃鯨魚膏爲燈¶
鄴中記曰石虎正(平/聲)㑹於殿前設百二十枝燈以鐡爲之¶
西京雜記曰長安巧人丁緩者爲帞滿燈七龍五鳯雜以¶
芙蓉蓮藕之竒¶
<pb:KR3k0012_SBCK_870-2a>¶
又曰髙祖𥘉入咸陽宫周行府庫金王珍寳不可稱言其¶
尤異者有青王枝燈髙七尺五寸下作蟠螭以口衘燈燈¶
燃則鱗甲皆動炳爛若列星而盈室焉¶
洞冥記曰漢武帝燃芳苡燈於閤上有白鳯黒龍　足來¶
戲於閤上芳苡草出奔盧國¶
又曰丹豹髓白鳯膏磨青錫爲屑以淳蘇油和之照於神¶
壇夜暴雨燈光不滅¶
羊頭山記曰漢有常滿燈不添常滿光明不絶也¶
法顕山記曰舎衛國精舎道東有外道天寺名曰影覆與¶
佛論議處精舎夾道相對亦髙六丈許所以名影覆者日¶
在西時佛精舎影則照外道天寺日在東時外道天寺影¶
比暎不得照佛精舎也外道常遣人守天寺洒掃燒香燃¶
燈供飬至明且其燈輙移在佛精舎中娑羅門恚言諸沙¶
<pb:KR3k0012_SBCK_870-2b>¶
門取我燈自供飬佛婆羅門於夜自伺候見其所天神持¶
燈繞佛精舎三匝供飬佛己忽然不見婆羅門乃知佛神即¶
捨家入道¶
王子年拾遺記曰董偃常卧於室中以晝石爲榻髙三尺¶
廣六尺石體甚輕郅支國所獻也上設紫琉璃屏風列金¶
麻油燭如屈龍形雜采爲之侍人唯見燈明以言無礙乃於¶
屏風外扇之偃曰玉石豈扇而後消凉侍者乃以手摸之¶
知有屏風之礙¶
又曰穆王東至大&KR2714;(晉/竒)之谷起春霄之宫集諸方士問佛¶
道法時已將夜聞殷然雷聲伏蟄皆動俄而有流光照於¶
宫内王更設常生之燈一名恒明亦有鳯腦之燈綴水蓮¶
氷谷之花上去燈七八尺不欲使烟光逺照也西王母來¶
乗翠鳯之輦共王飲㑹¶
<pb:KR3k0012_SBCK_870-3a>¶
又曰燕昭王時海人乗霞舟以雕壷盛升龍膏以獻昭王¶
王坐通雲之堂亦曰通霞臺以龍膏爲燈燿百里烟色丹¶
紫國人望之咸言瑞光遥加拜之以火浣布爲纒炷光蒲¶
於宫内¶
孫子曰火光明于天者燈燭何施焉¶
符子曰不安其昧而樂其明也是猶夕蛾去暗赴燈而死¶
秦子曰智惠多則引血氣如燈火消暗膏炷大而朗朗則¶
膏消炷小而闇闇則息膏至乆也¶
說苑曰楚莊王賜羣臣酒日暮燈燭旣滅乃有人引羙人¶
者羙人挽絶其冠纓¶
桓譚新論曰余與劉伯師夜坐燈中脂炷燋秃將滅余謂¶
伯師曰人衰老亦如彼秃炷矣伯師曰人衰老應自續余¶
曰益性可使白髮更生黒至壽極亦死耳¶
<pb:KR3k0012_SBCK_870-3b>¶
王朗秦故事曰五華燈樹正月朔朝賀設於下三階之前¶
月照星明雖夜猶晝¶
淮南萬畢術曰取蚢脂爲燈置火中即見諸物¶
語林曰嵇中散燈下彈琴忽有一人靣甚小斯湏轉大遂¶
長丈餘單衣革帶嵇視之旣熟吹其燈滅曰吾耻與鬼魅¶
争光¶
　　　　　燭¶
記曰侍坐於所尊敬燭至起(異晝/夜)¶
又曰燭不見跋(跋夲燭盡則去之嫌/若/多有獻倦也)¶
又曰曽子寢疾童子隅坐而執燭(隅坐不與/成人並也)¶
又曰孔子曰嫁女之家三夜不息燭思相離也(親骨/肉也)¶
又曰祭之曰汎掃反道郷爲田燭(反道剗令新士在/上田燭田首爲燭)¶
又曰凢飲酒爲獻主者執燭抱燋(主人親執燭敬/賔示不倦也)執燭不¶
<pb:KR3k0012_SBCK_870-4a>¶
讓不辭不歌(以燭繼/盡禮殺)¶
又曰禮者何也即事之治也君子有其事必有其禮治國而¶
無禮譬如終夜有求於幽室之中非燭何見¶
又曰女子夜行以燭無燭則止¶
周禮曰司几筵掌吉㐫之事祖廟之中沷與執燭(吉事四/時祭也)¶
(㐫事后王䘮朝/于祖廟之奠)¶
又曰凢邦之大事共墳燭庭燎(故書墳爲蕡鄭司農云蕡/燭麻燭也玄謂墳大也樹)¶
(於門外曰大燭於門内日/庭燎皆所以照衆爲明也)¶
儀禮曰主人爵弁纁裳從車二乗執燭前焉(大/夫巳上親迎)¶
(執燭/前焉)¶
又曰霄則庶子執燭於阼階上司宫執燭於西階上旬人¶
執燭於庭中閽人執燭於門外¶
尚書大傳曰后夫人將侍君前息燭後舉燭¶
<pb:KR3k0012_SBCK_870-4b>¶
戰國䇿曰甘茂去秦之齊出門遇蘇子曰君聞夫江上夜¶
女乎夫江上夜女有家貧無燭者夜女相與欲去之無燭¶
者曰女以無燭之故常先至掃室布席何愛東壁上餘光¶
照西壁者幸以賜女何爲去我諸女以爲然而留之今臣¶
弃逐於秦而出関爲足下掃室布席幸無我逐也蘇子曰¶
善¶
史記曰始皇塚中以人膏爲燭¶
謝承後漢書曰巴秪爲楊州刺史與客坐闇瞑之中不燃¶
官燭¶
晉書曰周顗弟嵩嘗因酒瞑目謂顗日君才不及弟何乃¶
横得重名以所執蠟燭投之覬神色無忤徐曰阿奴火攻¶
固岀下䇿耳¶
齊書曰竟陵王子良常集學士刻燭爲詩四韻者具刻一¶
<pb:KR3k0012_SBCK_870-5a>¶
寸以此爲竒蕭文琛曰燒一寸濁爲四韻詩何難之有乃¶
與丘楷江洪共打銅鉢爲五韻詩響㓕皆可觀覧¶
後魏書曰髙祖甞幸清徽堂命黄門郞崔光鄴郭雅邢巒¶
崔休等賦詩言志燭至公卿辭退髙祖曰燭至辭退無(同/姓)¶
之禮在夜載考宗族之義卿等且還朕與諸王宗室欲成¶
此夜飲¶
北齊書曰郎茂年十五師事國子博士河間權㑹受詩易¶
三禮玄象刑名之學至忘寢食家人恐成病恒節其燭¶
唐書曰劉沔爲忠武小校從李光顔討淮西爲捉生將前¶
後與賊血戰鋒刃所傷幾死者數四嘗傷重卧草中月黒¶
不知歸路昬然而睡夢人授之䨥燭曰子方大貴此行無¶
患可持而還旣行然有雙光在前自後破虜危難毎行嘗¶
有此光及罷鎮後雙光遂息¶
<pb:KR3k0012_SBCK_870-5b>¶
又曰栁公權充翰林侍書學土毎居堂召對繼之燭見跋¶
語猶未盡不欲取外宫人以蠟淚揉𥿄繼之¶
㑹稽典録曰盛吉拜廷尉吉性多仁恕務在寛矜毎至冬¶
月罪囚當断其妻執燭吉手持丹筆夫妻相對垂泣¶
又曰陳脩字奉遷烏傷人也爲豫章太守脩性清㓗履約¶
恭儉十日一炊不然官燭¶
神仙傳曰漢章帝問劉馮曰殿下有怪常著朱衣𬒳髮持¶
燭相隨而走爲可劾否馮曰可帝因使人僞爲之馮以符¶
擲之數人頓地帝驚曰以相試耳乃解之¶
列女傳曰齊女徐吾者東海上貧婦人與其隣婦李吾之¶
属合燭夜績徐吾最貧而無燭李吾曰徐吾燭數不属請無¶
與夜作吾曰妾以貧故起常先洒掃陳席以待來者今一¶
室之中益一人燭不爲益明去一人燭不爲益闇何愛餘¶
<pb:KR3k0012_SBCK_870-6a>¶
光莫之能應遂復與夜績¶
西京雜記曰閩越王獻髙帝石密五斛密燭二百枝¶
又曰匡衡勤而無燭隣舎有燭乃穿壁引其光以書映光¶
而讀矣¶
王子年拾遺記曰融臯西有銷明之草叢生千葉隂覆地¶
夜視之如列燭晝則滅矣¶
又曰崑崙者是西方日彌山對七星之下岀碧海之中夜¶
望水上光熖如燭¶
抱朴子曰慕惡者猶宵蟲之赴明燭焉¶
又曰夫明燭宵舉則飛虫羣起¶
又曰有自無而生焉形湏神而立焉有者無之宫形者神¶
之宅故譬之於堤堤壊則水不留方之於燭燭盡則火不¶
居住也¶
<pb:KR3k0012_SBCK_870-6b>¶
文子曰鳴鐸以聲自毀膏燭以明自銷¶
韓子曰鄭人有遺燕相國書者夜書火不明因謂持燭者¶
曰舉燭而設書舉燭非書意也燕相國受書而恱之曰舉¶
燭者髙明髙明者舉賢而任之國以治也¶
淮南子曰天下時有盲妄自失之患此髙燭之類也火愈¶
燃而消愈亟(愈益也/亟疾也)¶
說苑曰晉平公問於師曠曰吾年七十欲學恐己暮矣師¶
曠曰臣聞少而學者如日岀之陽壯而學者如日中之光¶
老而學者如秉燭之明老而不學昧昧如夜行焉秉燭之¶
明孰與昧行公曰善¶
丗說曰君夫　王愷字以粘糖澳釡石季倫以蠟燭灼¶
炊¶
玄晏春秋曰子讀漢書㓙奴傳不識撐黎孤塗之字有故¶
<pb:KR3k0012_SBCK_870-7a>¶
奴執燭顧之而問之奴曰撑黎天子也言匈奴之號單于¶
猶漢人有天子也予於是乎曠然發悟¶
潜夫論曰隅燭之施明於幽室也前燭則盡照之後燭而¶
益明二者相因而成大火¶
論衡曰太公隂謀書稱武王伐紂兵至牧野晨舉脂燭權¶
掩不備¶
地鏡圖曰相玉見羙女子載燭行壇隂從其所出入處尋¶
之石中有玉矣¶
蔡氏化清論曰伏龍非我馬白日非我燭藏之黙之保此¶
小朴¶
楚辭曰室中之觀多&KR2123;怪蘭膏明燭華容備¶
古詩曰人生不滿百常懷千載憂晝短苦夜長何不秉燭¶
遊¶
<pb:KR3k0012_SBCK_870-7b>¶
魏明帝樂府詩曰晝作不輟手猛燭継望舒¶
劉禎詩曰天地無期竟民生甚局促爲稱百年壽誰能應¶
此録低昻倐忽去炯若風中燭¶
傳玄燭銘曰煌煌丹燭熖熖飛光取則龍景擬象扶桑照¶
彼玄夜炳若朝陽焚形監丗無隱不彰¶
　　　　炬¶
東觀漢記曰光武平河北任光伯卿暮入堂陽懸騎㫮炬¶
火天地赫然盡赤堂陽驚怖即夜降¶
魏志曰滿寵字伯寧以前將軍都督楊州諸軍事孫權自¶
將號十萬至合淝新城寵馳徃赴募壯士十數人折松爲¶
炬灌以麻油從上風放火燒賊攻具射殺權弟泰賊於是¶
引退¶
宋書曰王懿字仲德太原人也符氏之敗仲德年十七與¶
<pb:KR3k0012_SBCK_870-8a>¶
兄叡同起義兵與慕容垂戰敗仲徳𬒳瘡退走至滑臺復¶
爲翟遼所留使爲將師仲徳志欲南歸乃弃遼奔太山遼¶
追騎甚急夜行忽見前有猛炬導之乗火夜行百里許得¶
以免難¶
六韜曰三軍有行臨領士衆旦則有雲梯逺望夜則設雲¶
火萬炬¶
淮南子曰亡者不敢夜掲炬(爲人/見也)¶
又曰&KR1108;戚欲干齊桓公困窮無以自逹於是爲啇任車¶
(任載/也)啇於齊暮至於郭門外桓公郊迎客夜開門爝火¶
甚盛(爝火/炬火)戚飯牛車下望見桓公擊牛角而疾啇歌¶
汝南先賢傳曰許嘉字德珎事郡功曹爲小吏常持劒侍¶
功曹月日朝并持炬嘉於是忿然曰男兒爲吏不免賤役¶
投火於池以劒帶槐樹趍詣府門主者問其故對曰夲去¶
<pb:KR3k0012_SBCK_870-8b>¶
蒭牧來入大朝觀庠序之化仐右手持劒左手把炬此等¶
之事乞得受罰而歸¶
神仙傳曰王遥字伯遼夜大雨晦冥遥岀行不霑雨有炬¶
火常在於前¶
英雄記曰公孫瓉與破虜校尉鄒靖俱追胡靖爲所圍瓉¶
廻師奔救胡即破散解靖之圍乗勝窮追日入之後把炬¶
逐北¶
又曰周瑜敗曹操於赤壁宻使輕舡走舸百餘艘艘有五¶
十人拖掉人持炬火¶
太平御覽卷第八百七十¶
