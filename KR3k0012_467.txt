# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:24.020124
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 467
#+PROPERTY: FILE SB11n0727-467太平御覽-卷之四百六十七.
<pb:KR3k0012_SBCK_467-1a>¶
太平御覽卷第四百六十七¶
　人事部一百八¶
　　　　　喜¶
說文曰喜不言而恱曰喜從壴口壴(音知/句切)¶
易曰上九傾否先否後喜¶
尚書曰股肱喜哉元首起哉¶
毛詩曰風雨如晦鷄鳴不已旣見君子云胡不喜¶
又曰我有嘉賔中心喜之¶
又曰菁菁者莪樂育才也君子能長育人才則天下喜樂¶
之也¶
禮記曰樂者音之所由生也其夲在人心之感於物是故¶
其喜心感者其聲發以散¶
又曰人喜則斯陶(陶欝/陶也)陶斯詠詠斯揺¶
<pb:KR3k0012_SBCK_467-1b>¶
又曰何謂人情喜怒哀樂愛惡欲七者弗學而能也¶
又曰武王承命興師誅啇萬國咸喜軍發盟津前歌後舞¶
又曰文王朝夕至于大寢之門外問於内竪曰今日安否¶
何如内竪曰今日安太子乃有喜色¶
左傳曰城濮之役晉師三日榖文公猶有憂色左右曰有喜¶
而憂如有憂而喜乎公曰得臣猶在憂未艾也困獸猶&KR0720;¶
况國相乎及楚煞子玉(子玉/得臣)公喜而後可知也¶
又曰子産始知然明問爲政焉對曰視民如子見不仁者¶
誅之如鷹鸇之逐鳥雀子産喜以語子太叔曰他日吾見¶
蔑之面(蔑然/明名)今吾見其心矣¶
又曰公賜公衍羔裘使獻龍輔於齊侯齊侯喜與之陽榖¶
又曰呉將伐齊越子率其衆以朝焉呉人皆喜唯子胥懼¶
曰是豢呉也呉王聞之使賜之屬鏤以死¶
<pb:KR3k0012_SBCK_467-2a>¶
又曰鄭六卿餞韓宣子於郊宣子曰二三君子請賦起亦¶
以知鄭志子　賦野有蔓草宣子曰&KR1040;子善哉吾有望矣¶
子柳賦蘀兮宣子喜曰鄭其庶幾乎¶
公羊傳曰九月丁卯子同生子同者孰謂謂莊公何言乎¶
子同生喜有正也此言喜有正何乆無正子也¶
又曰齊髙子來盟髙子者何齊大夫也何以不稱使我無¶
君也然則何以不名喜之也¶
爾雅曰坎坎僔僔喜也¶
論語曰父母之年不可不知也一則以喜一則以懼¶
又曰上失其道民散乆矣如得其情則哀矜而勿喜¶
又曰子曰道不行乗桴浮于海從我者其由也與子路聞¶
之喜¶
尚書中候曰維王旣誅崇侯虎諸侯貢萬民咸喜(鄭玄曰/王文王)¶
<pb:KR3k0012_SBCK_467-2b>¶
(也貢貢囯/異物色也)¶
尚書大傳曰惟丙午王還師師乃皷譟師乃慆前歌後舞¶
(鄭玄曰熖喜也衆/大喜前歌後舞也)¶
春秋元命包曰兩口衘圡爲喜喜得明心喜者爲憙憙天¶
心(宋均曰心爲天王布政之宫万物湏之乃盛所以爲喜/也今於口間土移一畫之者於字體安也是為兩口圡)¶
(也喜得明明/得所喜也)¶
春秋繁露曰春之言猶蠢也蠢蠢者喜樂之皃¶
國語曰伯宗朝以喜歸其妻曰子皃有喜何也曰吾言於¶
朝諸大夫皆謂我似陽子(知有似也陽/子陽處父也)對曰陽子華而不¶
實言而無謀是以難及於身子何喜焉¶
戰國䇿曰吕他亡西周之東周盡輸西周之情於東周東周¶
大喜¶
又曰孟甞君出行至楚楚獻象牀郢之登徒直送之不欲¶
<pb:KR3k0012_SBCK_467-3a>¶
徃見孟甞門人公孫戊曰臣郢之登徒直送象牀象牀之¶
直千金傷此&KR0002;髮標賣妻息不足以償足下能使僕無行先¶
人有寳劒願獻之戊曰諾入見孟甞曰五國所以皆致相¶
印於君以國事累君者誠恱君之義慕君之廉今君至楚¶
而受象牀所未至國將何以待君孟甞曰善戊趍而岀孟¶
甞君曰今子舉足髙志之楊何也戊曰臣有大喜三重之¶
以寳劒一孟甞曰何謂也戊曰門下百數莫敢入諌臣入¶
諌一喜諌而聽臣二喜諌而止君之過三喜¶
史記曰趙使藺相如賫璧西入𥘿𥘿王坐章臺見相如相¶
如奉璧𥘿王大喜傳璧以示美人及左右左右皆呼萬歳¶
又曰孔子由大司冦攝行相事有喜色門人恠之孔子曰¶
非樂其貴然喜下人得吾也¶
又曰龍且與韓信夾濰水陣信乃夜令人爲萬餘囊滿盛¶
<pb:KR3k0012_SBCK_467-3b>¶
沙水壅上流引軍半渡擊龍且佯不勝還走龍且果喜曰¶
固知韓信怯也追信渡水信使人决壅囊水大至擊殺龍¶
且¶
又曰慶雲喜氣也¶
又曰吕后謂髙祖曰季所居之上常有雲氣故從性常得¶
季髙祖心喜¶
又曰邑中人民甞俱岀獵任安爲人分麋鹿雉兎衆人皆¶
喜曰無傷也任少卿分則平也¶
漢書曰朱慱爲左馮翊長陵大姓尚方禁少時盗人妻見¶
斫創着頰慱聞以它事召視其面果瘢愽辟左右問方禁¶
是何創禁自知情得叩頭服狀愽𥬇曰大丈夫固時有是¶
愽欲洒郷耻能自効不方禁且喜且懼對曰必死愽因親¶
信以爲耳目¶
<pb:KR3k0012_SBCK_467-4a>¶
又曰高祖入關與父老約法三章民大喜也¶
又曰英布間行與隋何俱歸漢王方踞床洗召布入見布¶
大怒悔來欲自死就舎張御食飯從官如漢王居布又大¶
喜¶
又曰韓信投漢蕭何等巳數言上不用即亡何聞信亡不¶
及以聞自追之人有言上曰丞相何亡上怒如失左右手¶
居一二日何來謁上且怒且喜¶
又曰吕湏甞以陳平前爲高帝謀執樊噲數䜛平於吕后¶
曰爲丞相不治事日飲醇酒戲婦人平聞日益甚太后聞¶
之私喜¶
又曰翟方進隨父至汝南蔡父竒方進形皃有封侯骨方¶
進旣厭爲小吏聞蔡父言心喜¶
又曰匈奴單于言願壻漢氏以自親元帝以後宫良家子¶
<pb:KR3k0012_SBCK_467-4b>¶
王嬙字昭君賜單于單于忻喜¶
謝承後漢書曰廬江毛義家貧以孝行稱南陽張奉慕其¶
名徃&KR0049;之坐定而府檄適至以義守令義捧檄而入喜動¶
顔色¶
續漢書曰荀爽甞謁李膺因爲其御旣還喜曰今日乃得¶
御李君侯見慕如此¶
東觀漢記曰上謂鮑永曰我攻懷三日兵不下關東畏卿¶
且將故人徃即拜永諌大夫至懷謂太守曰足下所以堅¶
不下者未知孰是也今聖主即位天下以定不降何待即¶
開城降上大喜與永對食¶
又曰賈復北與五校戰於真定大陂之復傷瘡甚上驚復¶
病尋愈追及上上見大喜¶
又曰梁鴻妻椎髺着布衣操作具而前鴻大喜曰此真梁¶
<pb:KR3k0012_SBCK_467-5a>¶
鴻之妻也字之曰德曜孟光¶
又曰上幸長祠髙廟十一陵歴覽宫館舊處㑹郡縣吏勞¶
賜作樂者有縣三老大言陛下入東都臣望顔色容儀𩔖似¶
先帝臣一驩喜百官嚴設如舊時臣二驩喜見吏賞賜識¶
先帝時事臣三驩喜陛下聽用直諌黙然受之臣四驩喜¶
陛下至明懲艾酷吏視人如赤子臣五驩喜進賢用能各¶
得其所臣六驩喜天下太平德合於堯臣七驩喜¶
又曰上以馮異爲孟津將軍屯河上擊走朱鮪追至雒陽¶
城門環城一匝乃還上聞之大喜諸將皆賀¶
又曰郭伋字細侯河南人在并州素結恩德行部到西河¶
羙稷有童兒數百各&KR0016;竹馬於道次迎拜伋問曰兒曹何¶
自逺來對曰聞使君到喜故來奉迎¶
魏志曰潁川戲志才籌畫士也太祖甚器之早卒太祖與¶
<pb:KR3k0012_SBCK_467-5b>¶
荀彧書曰自志才亡後莫可與計事者汝潁固多竒士誰¶
可以繼之彧薦郭嘉召見論天下事太祖曰使孤成大業¶
者必此人也嘉岀亦喜曰真吾主矣表爲司空軍謀¶
呉志曰曹公破走魯肅先還權大喜肅將入閤拜權起禮¶
之因謂曰孤特鞌下馬相迎足以顯卿未肅趍進曰未也¶
衆人聞之無不愕然就坐徐舉鞭曰願至尊威德加乎四¶
海揔括九州克成帝業更以安車蒲輪徴肅始當顯耳權¶
拊掌歡𥬇¶
王隱晉書曰石珩問𡊮甫壽春以西何以常旱東何以&KR0106;¶
水甫曰東是呉人新附積憂成隂西是中國新平呉珎寳羙¶
人皆入志&KR0313;心滿長歡故旱¶
孫嚴宋書曰劉宣字万壽彭城人也素曉天文知晉室當¶
復又夢丸土服之覺而喜曰丸者桓也桓旣吞矣吾當復¶
<pb:KR3k0012_SBCK_467-6a>¶
夲圡乎¶
齊書曰謝超宗詣東府門自通其日風𢡖太祖謂四座曰¶
此客至使人不衣自暖矣超宗旣坐飲酒數廵辭氣横出¶
太祖對之甚歡¶
崔鴻後𥘿録曰𥘿末祅星見于東井尹緯知𥘿將㓕心喜¶
踴躍向天再拜¶
唐書陸贄從幸山南道途艱險扈從不及與帝相失一夕¶
不至上喻軍士曰得贄者賞千金翌日贄謁見上喜形於¶
顔色其寵待如此¶
周書曰人有五氣喜氣内畜雖欲隠之陽喜必見喜色油¶
然以岀¶
又曰師曠見太子晉曰願聞一言王子應之曰吾聞太師¶
將來吾心甚喜旣巳見子喜而又懼吾年甚少見子而懾¶
<pb:KR3k0012_SBCK_467-6b>¶
盡忘吾度¶
韓詩外傳曰曽子曰吾甞仕爲吏禄不過鍾釡尚猶欣欣¶
而喜者非以爲多也樂其逮親也¶
張勃呉錄曰長沙桓王在歴陽遣書呼周瑜瑜將兵五百¶
人舡粮器仗星夜馳赴王大喜執瑜手曰卿至諧矣¶
又曰呉王之女有所怨王者遂自殺王痛之葬於昌門外¶
文石爲槨髙墳&KR0055;池珎玩人馬以徇葬國人哀之湛盧之¶
劒夜飛去楚楚昭王覺劒在其床首昭王召風胡子而問¶
焉對曰越獻劒於呉名曰湛盧人君有過則去適他國聞¶
吳王葬女奢侈以人從死其必是也昭王大喜¶
胡冲呉暦曰太史慈字子義於神亭戰敗爲孫䇿所執䇿¶
素聞其名即解縳諮問進取之術慈曰州郡新破士卒離¶
心&KR0002;儻分散難復合聚欲出宣恩安集恐不合尊旨䇿長¶
<pb:KR3k0012_SBCK_467-7a>¶
跪荅曰誠夲心所望也明日日中望君來還諸將皆疑䇿¶
曰太史子義青州名士以信義爲先終不欺䇿明日大㑹諸¶
將預設酒食立竿視中而慈至䇿大懽喜常與叅論軍事¶
司馬彪九州春秋曰曹公與𡊮紹相距遣人招張繡繡欲¶
歸紹賈詡勸繡歸曹公繡曰紹強又曹公與吾有讎不可¶
詡曰此乃所以冝從之也夫有霸王之志者固將釋大怨¶
明德於四海也繡從之歸曹公曹公見之喜執詡手曰使¶
我信重於天下者君也¶
檀道鸞續晉陽秋曰&KR0004;符堅南冦京師大震謝玄入問討¶
禦之方謝安夷然無懼色𤣥等旣破賊有驛書至安方對¶
客圍棊看書旣畢攝放牀上了無喜色還棊如故客問之¶
安徐荅云小兒軰遂巳破賊客罷還内過戸安心喜甚不¶
覺&KR0282;齒之折其矯情鎮物如此也¶
<pb:KR3k0012_SBCK_467-7b>¶
太公六韜曰因其所喜以順其志¶
又曰文王拘羑里求天下珎恠而獻之紂貪其幣大喜殺¶
牛而賜之¶
曹操別傳曰拜操典軍都尉還譙沛士卒共叛襲擊之操¶
得脫身亡走竄平河亭長舎稱曹濟南處士卧養足創八¶
九日謂亭長曰曹濟南雖敗存亡未可知公幸能以車牛¶
相送徃還四五日吾厚報公亭長乃以車牛送操未至譙¶
數十里&KR0016;求操者多操開帷示之皆大喜始寤是操¶
雷換別傳曰張華以煥爲豊城令得𩀱寳劒乃送一劒與¶
華自留一剱華得劒甚喜曰此干將也¶
邴原別傳曰魏太祖爲司空辟原署東閤𥙊酒太祖北伐¶
三郡克單于還太祖曰孤返鄴守諸君必將來迎其不來¶
者獨邴𥙊酒耳言訖未乆而原先至門下通謁太祖大喜¶
<pb:KR3k0012_SBCK_467-8a>¶
&KR0259;履而起逺出迎原曰賢者誠難則度孤謂君將不能來¶
而逺自屈誠副飢虚之心¶
零陵先賢傳曰劉巴入益益州牧劉璋見而驚喜毎有事¶
咨問璋遣法正迎劉備巴諌曰𤰅雄人入必有爲不可内¶
也旣入巴復諌曰&KR0002;使備討張魯是放虎於山林璋不聽¶
巴閉門稱疾備攻成都令軍中曰其有害巴者誅及三族¶
及得巴甚喜¶
列異記曰華子魚爲諸生&KR0009;𪧐入門外主人婦夜生頃兩¶
吏詣門便辟易却相謂曰公在此躊蹰良乆一吏曰籍當¶
定柰何住乃前向子魚拜相將入入出並行共語曰當與¶
幾歳一人曰當三歳子魚後故徃視之兒果巳死子魚喜¶
曰我固當公後果爲太尉¶
西京&KR0258;記曰樊將軍噲問陸賈曰自古人君皆云受命於¶
<pb:KR3k0012_SBCK_467-8b>¶
天云有瑞應豈有是乎賈應之曰有之夫目&KR3915;得酒食火¶
花得錢財鴉鵲噪則行人至蜘蛛集而百事喜也¶
晉朝雜事曰明帝入幘不正元帝自爲正之明帝大喜¶
莊子曰凢交近則靡以信逺則必忠之言以言必或傳之¶
失傳兩喜兩怒之言天下之難者也夫兩喜必多溢羙之¶
言兩怒必多溢惡之言凢溢之𩔖妄則信之¶
列子曰鄭人有薪於野者遇駭鹿從而擊之斃恐人之見¶
也遽藏諸隍中覆之以蕉不勝其喜俄而遺其所藏之處¶
遂以爲夢焉¶
又曰堯微服遊於康衢聞兒童謡曰立我蒸民莫匪爾極¶
不識不知順帝之則堯喜曰疇敎爾爲此言童兒曰我聞¶
之大夫問大夫曰古詩也¶
孟子曰魯欲使樂正子爲政孟子聞之喜而不寐公孫丑¶
<pb:KR3k0012_SBCK_467-9a>¶
曰奚爲喜曰其爲人也好善¶
又曰子路人告其過則喜¶
抱朴子曰人主有道國無粗政則四七從度五星不逆日¶
不蝕朔月不薄望霜不夏繁雷不冬&KR0165;嘉瑞並臻災厲寢¶
滅此則天喜也¶
吕氏春秋曰湯聞伊尹使人請之有侁氏有侁氏不可伊¶
尹亦欲歸湯湯於是請取婦爲㛰有侁氏喜以伊尹爲媵¶
送女¶
頋子曰夫哀樂喜怒愛憎欲懼人之情也當其哀也則欲¶
哭泣擗踴遇其樂也則欲懽𥬇皷舞¶
公孫尼子曰君子怒則自&KR0003;以和喜則収之以正¶
楚辭曰師望在肆昌何識鼓刀揚聲后乃喜(王逸曰師謂/太公也昌文)¶
(王也后亦/文王也)¶
<pb:KR3k0012_SBCK_467-9b>¶
曹植禮上表曰臣得去幽屏之城獲覲百官之羙此一喜¶
也背茅茨之陋登閶闔之闥此二喜也必以有靦之容瞻¶
見穆穆之顔此三喜也將以擣扤之質禀受崇聖之訓也¶
此四喜也¶
太平御覽卷第四百六十七¶
