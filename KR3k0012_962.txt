# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:59.871463
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 962
#+PROPERTY: FILE SB11n0727-962太平御覽-卷之九百六十二.
<pb:KR3k0012_SBCK_962-1a>¶
太平御覽卷第九百六十二¶
　竹部一¶
　　　　　竹上¶
易曰震爲蒼琅竹¶
尚書禹貢曰荆州厥貢惟箘簵楛(箘簵/羙竹)又禹貢楊州曰¶
篠簜旣敷(篠竹箭簜大竹/禹治水敷布也)厥貢瑶琨篠簜¶
毛詩斯干曰如竹苞矣如松茂矣¶
又竹竿曰竹竿衛女思歸也適異國而不見荅思而能以¶
禮者也籊籊竹竿以釣于淇¶
韓詩外傳曰黄帝時鳯皇栖帝梧桐食帝竹實¶
周禮春官曰孤竹之管孫竹之管隂竹之管(鄭玄注曰孤/竹竹特生孫)¶
(竹杖根之未生者/隂竹生山北者)¶
禮記月令曰仲冬日長至則伐木取竹箭¶
<pb:KR3k0012_SBCK_962-1b>¶
左傳文下曰賊殺齊懿公於申池納諸竹中¶
又襄三曰晉伐齊劉難士弱率諸侯之師焚申池之竹木¶
(二子晉/大夫也)¶
又曰東南之羙者有㑹稽之竹箭焉(會稽山名今在山/隂縣竹箭篠也)¶
孝經河圖曰少室之山大竹堪爲釡甑(此竹亦㸑器也安/思縣多苦竹竹之)¶
(醜有四有青苦有白/苦有紫苦有黄苦)¶
汲冢周書王㑹曰成王時路人獻大竹¶
史記曰智伯率韓魏攻趙襄子襄子奔晉陽原過後至見¶
三人自帶以上可見自帶以下不可見與原過竹三節莫¶
通曰我以是遺趙无卹襄子自割竹有朱書¶
又貨殖傳曰渭川千畒竹其人與千戸侯等¶
漢書曰髙祖爲亭長乃以竹皮爲冠(應劭注曰以竹始生/皮作冠今鵲尾冠也)¶
又曰上使發卒數萬人塞瓠子河下淇園之竹以爲楗¶
<pb:KR3k0012_SBCK_962-2a>¶
又曰竹大者一節受一斛小者數斗以爲柙(音/匣)榼¶
又曰梁孝王脩兎園多植竹¶
又地理志曰秦地有鄠杜竹林南山檀柘号陸海¶
後漢書曰郭伋爲并州刺史出行郡童子乗竹馬相待¶
又曰冦恂爲河内太守移書屬縣講兵肆射伐淇園之竹¶
爲矢百餘萬(前書音義曰淇園/衛之苑多竹篠也)養馬二千疋収租四百萬¶
斛轉以給軍¶
晉書曰杜預討吴州郡多望風歸命衆軍㑹議或曰百年¶
之冦未可盡剋今向暑水潦方降疾疫將起候來冬更爲¶
大舉預曰昔樂毅籍濟西一戰以併強齊今兵威巳振譬¶
如破竹數節之後皆迎刃而解無復著手豦也¶
又曰武帝平呉之後復納孫皓宫人數千自此掖庭殆將¶
萬餘人而並寵者甚衆帝莫知所適乗羊車恣其所之至¶
<pb:KR3k0012_SBCK_962-2b>¶
便宴寢宫人乃取竹葉挿户以塩汁灑地而引帝車¶
又曰王徽之常居空宅中便令種竹聞其聲徽之嘯詠指¶
竹曰不可一日無此君¶
謝靈運晉書曰元康二年巴西界竹花紫色結實如麥¶
晉書載記曰長安謡曰鳯皇鳯皇止阿房符堅以鳯皇非¶
梧桐不棲非竹實不食乃植桐竹數十萬株于阿房宫城¶
以待之慕容冲小字鳯皇至是終爲堅賊入止阿城焉¶
宋書曰卜天興弟天生少爲隊將十人同火屋後有一坑廣¶
二丈餘十人共跳之皆度唯天生墜天生乃取實中苦竹¶
削其端使利交横布坑内更呼等類共跳並懼不敢天生¶
乃復跳之徃反十餘曽無留礙衆並歎服¶
齊書曰南海王子罕字雲華武帝第十一子也頗有學問¶
母尚容華有寵故武帝留心母常寢疾子罕晝夜祈禱于¶
<pb:KR3k0012_SBCK_962-3a>¶
時以竹爲燈纉照夜北纉宿昔枝葉大茂母病亦愈咸以¶
爲孝感所致¶
又曰徐伯珎少孤貧學書無𥿄常以竹華箭箬(音/若)甘庻及¶
地上學書¶
南史隱逸傳曰沈麟士字雲禎居貧織簾(誦書郷里号爲織/簾先生甞爲人作)¶
竹誤傷手便流淚而還同作者謂曰此不足損何至涕零¶
荅曰此本不痛但遺體毀傷感而悲耳¶
梁書曰武帝臨雍州命吕僧珎爲中兵叅軍委以心膂僧¶
珎隂養死士歸之者甚衆武帝頗招武猛士庻饗從㑹者¶
萬餘人因命按行城西空地將起數千間屋爲止舎多伐¶
林竹沉於檀溪積茅蓋若山阜皆未之用僧珎獨悟其㫖¶
因私具櫓數百張及兵起悉取檀溪林竹裝爲舡艦葺之¶
以茅並立辦衆軍將發患諸將須櫓甚多僧珎乃出先所¶
<pb:KR3k0012_SBCK_962-3b>¶
具毎舡付二張爭者乃息¶
隋書曰明克讓字弘道平原鬲人也父山賔梁侍中克讓¶
少好儒善談論愽渉書史所覽將萬卷三禮禮論尤所研¶
精龜筴曆象咸得其妙年十四釋褐湘東王法曹叅軍時¶
舎人朱异在儀賢堂講老子克讓預焉堂邊有脩竹异令¶
克讓詠之克讓攬筆輒成其卒章曰非君多愛賞誰貴此¶
貞心异甚竒之¶
唐書曰南詔理無刑名桎梏之其罪以竹五夲束之伏犯¶
者撻其背¶
又曰開成四年襄陽三縣山竹結實成米百姓採食¶
莊子曰鵷鶵非練實而不食(練實竹實也/取其㓗白)¶
淮南子曰太清之治也鳯麟降蓍龜兆甘露下竹實盈(竹/實)¶
(鳯皇/食)¶
<pb:KR3k0012_SBCK_962-4a>¶
又曰瓦以火成不可以得火竹以水生不可以得水(瓦得/火則)¶
(破竹得水/浸則死也)¶
又曰槁竹有火弗鑚不㸐(音/然)土中有水弗掘無泉(掘猶/窮也)¶
梅子曰弘農冝陽縣金門山竹爲律管河内葭莩以爲灰¶
可以候氣取灰實管端置之深宫覆以緹幕勿令見風日¶
節至則灰飛管通矣¶
唐子曰希見食笋歸煑竹根¶
家語曰子路見孔子孔子曰君子不可學子路曰南山有¶
竹不揉自直斬而爲用射逹於犀革以此言之何學之爲¶
孔子曰括而羽之鏃而礪之其入不益深乎¶
吕氏春秋曰昔黄帝命伶倫作爲律伶倫自大厦之西(西/方)¶
(山/名)乃之沅渝之隂(山/名)取竹谿之谷以生空竅厚釣者斷兩¶
節間(竹生谿谷者取其釣/厚以爲律谿或作嶰)其長三寸九分而吹之¶
<pb:KR3k0012_SBCK_962-4b>¶
山海經曰長石之山西有共谷其中多竹衛丘山南帝俊¶
(郭璞曰俊舜/字假借音)竹林在焉大可爲舟(言舜林中竹一/節則可以爲舡)¶
又曰竹生花其年便枯竹六十年一易根易根必經結實¶
而枯死實落土復生六年還成(丁/田)¶
穆天子傳曰天子西征至于玄池天子休于玄池之上乃¶
奏廣樂三日而終是曰樂池乃樹之竹是曰竹林¶
吴越春秋曰越王問范蠡用兵對曰越有處女願君王問¶
之處女北見於王道逢老人自稱袁公跪披林杪竹末折¶
墮地處女即捷其末公操其本而刺處女處女舉杖擊之¶
飛上樹變爲白猿(具猿/部)〇三輔舊事曰武帝作延陵及廟竇¶
將軍有青竹田在廟南恐犯蹈之言作陵不便○丗說曰魏¶
武征袁本𥘉治餘有數十斛竹片咸長數寸衆並謂不堪¶
用正合燒除太祖意甚惜思所以用之謂可爲竹甲而未¶
<pb:KR3k0012_SBCK_962-5a>¶
顯其言馳使以問楊主簿德祖德祖意懸同¶
風俗通曰殺青按殺青作簡書之新竹有汁後加於火上故作¶
簡者於火上炙乾之¶
水經曰東陽定縣夾岸縁溪悉生支竹及芳枳木連雜以¶
霜菊金橙¶
說文曰竹冬生草也¶
華陽國志曰有竹王者興於遯水有一女浣於水濵有三¶
節大竹流入女足間推之不去聞有兒聲持歸破竹得男¶
長飬有武才遂雄夷狄氏竹爲姓所破竹於野成林今王¶
祠竹林是也¶
又曰何隨家養竹園人盗其竹何隨遇行見恐盗者覺怖¶
走竹傷其足挈履徐歩而歸¶
文士傳曰蔡邕經㑹稽髙遷亭見屋椽竹從東間數第十¶
<pb:KR3k0012_SBCK_962-5b>¶
六可以爲籥取用果有異聲¶
神仙傳曰離婁公服竹汁餌桂得仙¶
又曰壷公欲與費長房俱去長房畏家人覺公乃書一青¶
竹戒曰卿以此竹歸家便稱病以此置卿卧處黙便來還¶
長房如言家人見此竹云是屍哭泣行䘮¶
荆楚歳時記曰夏至節日食糉周豦謂爲角黍人並以新竹¶
爲筒糉練葉揷五絲繫臂謂爲長命縷¶
王子年拾遺記曰蓬山有浮筠之簳葉青莖紫子如大珠¶
有青鸞集其上下有砂礰細如粉暴風至竹條飜起拂細¶
砂如雪霰仙者來觀戯焉風吹竹折聲如鍾磬之音¶
南越志曰羅浮山生竹皆七八圍節長一二尺謂之鍾龍¶
湘州記曰邵陵髙平縣有文竹山上有石牀四面緑竹扶¶
踈常隨風委拂此牀¶
<pb:KR3k0012_SBCK_962-6a>¶
永嘉記曰陽嶼仙山有平石方十餘丈名仙壇有一䈥竹¶
垂壇旁風來輙掃拂壇上¶
東陽記曰崑山去蕪城山十里峯嶺髙峻故老傳云嶺上¶
有圎池魚鼈具有池邊有竹極大風至垂屈掃地恒㓗如¶
人掃之¶
丹陽記曰江寜縣南二十里慈姥山積石臨江生筲管竹¶
王子淵洞蕭賦(所/稱)即此也其竹圎緻(音/稚)異於他處自伶倫¶
採竹嶰谷其後唯此簳見珎故歴代常給樂府而俗呼曰¶
皷吹山¶
風土記曰陽羡縣有袁君冢壇邊有數枚大竹髙二三丈¶
枝皆兩兩枝下垂如有塵穢則掃拂壇上恒浄㓗¶
袁山松冝都山川記曰佷山縣方山上有靈祠祠中有特¶
生一竹擅美髙危其妙下垂忽有塵穢起風動竹拂蕩如¶
<pb:KR3k0012_SBCK_962-6b>¶
掃¶
荆州記曰臨賀謝休縣東山有小竹生其旁皆四五寸圍¶
下有盤石俓四五丈極髙方正青滑如彈碁局兩竹屈垂¶
掃其上𥘉無塵穢未至數十里聞風吹此竹如簘管之音¶
武昌記曰陽新縣有朔山山有兩大竹長十餘丈圍數尺¶
有聲如風雨爲官長凶候縣人占之有驗¶
雲南記曰雲南有實心竹文采班駮殊好可爲器物其土¶
以爲槍簳交床¶
述征記曰仙陽縣城東北二十里有中散大夫嵆康宅今¶
悉爲田墟而父老猶種竹木¶
崔豹古今注曰牛亨問曰籍者何也荅曰籍者尺二竹牒¶
記人之年名字物色懸之宫門按省相應乃得入也¶
劉敬叔異苑曰吴郡桐廬人甞伐竹見一竹竿雉頭虵身¶
<pb:KR3k0012_SBCK_962-7a>¶
猶未變此亦竹爲虵虵爲雉也¶
任昉述異記曰湘水去岸三十許里有相思宫望帝䑓舜¶
南廵不返殁葬於蒼梧之野堯之二女娥皇女英追之不¶
及相思慟哭淚下沾竹文悉爲之班班然¶
又曰衛有淇園出竹在淇水之上詩云瞻彼淇澳緑竹猗¶
猗¶
又曰南中生子母竹今慈竹是也漢章帝三年子母竹笋¶
生白虎殿前謂之孝竹羣臣作孝竹頌¶
又曰東海畔孤竹生焉斬而復生中爲管周武王時孤竹¶
人獻笋一株¶
楊泉物理論曰冝陽金門竹爲律管河内葭爲灰可謂同¶
氣(冝陽洛州西/北故縣名)¶
夲草曰竹花一名華草¶
<pb:KR3k0012_SBCK_962-7b>¶
夢書曰竹爲處士田居夢見竹者憂處士也¶
楚詞七諌曰便姢之竹寄生江潭上葳㽔而防露下泠泠¶
而來風¶
江逌竹賦曰含虚中以象道體圎質以儀天古詩曰種竹¶
深井中三年乃成竿¶
太平御覽卷第九百六十二¶
