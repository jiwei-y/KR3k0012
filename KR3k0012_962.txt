# -*- mode: mandoku-view -*-
#+TITLE: 太平御覽
#+DATE: 2015-09-23 10:14:05
#+PROPERTY: LASTPB  <md:KR3k0012_SBCK_961-1a>
#+PROPERTY: JUAN 963

¶
<md:KR3k0012_SBCK_962-1a>¶
<pb:KR3k0012_WYG_962-1a>
欽定四庫全書
　太平御覧卷九百六十二¶
　　　　　　　　　　　　宋　李昉等　撰
　　竹部一¶
　　　　竹上¶
易曰震為蒼筤竹¶
尚書禹貢曰荆州厥貢惟菌簵楛又禹貢楊州曰¶篠簜
既敷厥貢瑶琨篠簜
<pb:KR3k0012_WYG_962-1b>
毛詩斯干曰如竹苞矣如松茂矣¶
又竹竿曰竹竿衛女思歸也適異國而不見答思而能
以¶禮者也籊籊竹竿以釣于淇¶
韓詩外傳曰黄帝時鳯凰栖帝梧桐食帝竹實¶
周禮春官曰孤竹之管孫竹之管陰竹之管¶¶
禮記月令曰仲冬日長至則伐木取竹箭<md:KR3k0012_SBCK_962-1b>¶左傳文下曰賊殺齊懿公於申池納諸竹中¶
又襄三曰晉伐齊劉難士弱率諸侯之師焚申池之竹
<pb:KR3k0012_WYG_962-2a>
木¶¶
又曰東南之美者有㑹稽之竹箭焉¶
孝經河圖曰少室之山大竹堪為釜甑¶¶
汲冡周書王會曰成王時路人獻大竹¶
史記曰智伯率韓魏攻趙㐮子㐮子奔晉陽原過從後
至見¶三人自帶以上可見自帶以下不可見與原過竹
三節莫¶通曰我以是遺趙無䘏㐮子自剖竹有朱書¶
又貨殖傳曰渭川千畆竹其人與千户侯等
<pb:KR3k0012_WYG_962-2b>
漢書曰髙祖為亭長乃以竹皮為冠(應邵注曰以竹始/生皮作冠今鵲尾)
(冠/也)¶
又曰上使發卒數萬人塞瓠子河下淇園之竹以為楗<md:KR3k0012_SBCK_962-2a>¶又曰竹大者一節受一斛小者數升以為椑榼¶
又曰梁孝王兎園多植竹¶中有修竹園
又地理志曰秦地有鄠杜竹林南山檀柘號陸海¶
後漢書曰郭伋為并州刺史出行郡童子乗竹馬相待¶
又曰㓂恂為河内太守移書屬縣講兵肄射伐淇園之
<pb:KR3k0012_WYG_962-3a>
竹¶為矢百餘萬養馬二千匹收租四百餘萬¶斛轉以給
軍¶
晉書曰杜預討呉州郡多望風歸附集諸軍㑹議或曰
百年¶之㓂未可盡尅今向暑水潦方降疾疫將起候來
冬更為¶大舉預曰昔樂毅藉濟西一戰以併强齊今兵
威已振譬¶如破竹數節之後皆迎刄而解無復着手處
也¶
又曰武帝平呉之後復納孫皓宫人數千自此掖庭殆
<pb:KR3k0012_WYG_962-3b>
將¶萬餘人而並寵者甚衆帝莫知所適乗羊車恣其所
之至<md:KR3k0012_SBCK_962-2b>¶便晏寢宫人乃取竹葉挿户以塩汁灑地而引帝
車¶
又曰王徽之所居宅空地便令種竹聞其聲徽之嘯咏
指¶竹曰不可一日無此君¶
謝靈運晉書曰元康二年巴西界竹花紫色結實如麥¶
晉書載記曰長安謡曰鳯凰鳯凰止阿房符堅以鳯凰
非¶梧桐不棲非竹實不食乃植梧竹數十萬株于阿房
<pb:KR3k0012_WYG_962-4a>
宫城¶以待之慕容冲小字鳯凰至是終為堅賊入止阿
房城焉¶
宋書曰卜天興弟天生少為隊將十人同火房後有一
坑廣¶二丈餘十人共跳之皆度唯天生隊不跳天生乃
取實中苦竹¶削其端使利交橫布坑内更呼等類共跳
並惧不敢天生¶乃復跳之往反十餘曾無留礙衆歎服¶
齊書曰南海王子罕字云華武帝第十一子也頗有學
問¶母尚容華有寵故武帝留心母常寢疾子罕晝夜祈
<pb:KR3k0012_WYG_962-4b>
禱于<md:KR3k0012_SBCK_962-3a>¶時以竹為燈纉照夜此纉宿昔枝葉大茂母病亦
愈以為¶¶孝感所致¶
又曰徐伯珎少孤貧學書無紙常以竹葉箭箬甘䉀及¶
地上學書¶
南史隐逸傳曰沈麟字雲正居貧織簾誦書鄉里號為
織簾先生嘗為人作¶竹誤傷手便流淚而還同作者謂
曰此不足損何涕零¶答曰此本不痛但遺體毁傷感而
悲耳
<pb:KR3k0012_WYG_962-5a>
梁書曰武帝臨雍州命吕僧珎為中兵叅將委以心膂
僧¶珍陰養死士歸之者甚衆武帝頗招武猛士庶從㑹
者¶萬餘人因命接行城西空地將起數千間屋為士舍
多伐¶林竹沉於檀溪積茅盖若山阜皆未之用僧珍獨
悟其旨¶因私具櫓數百張及起兵悉取檀溪林竹裝為
舡艦葺之¶以茅並立辦衆軍將發患諸將湏櫓甚多僧
珍乃出先所<md:KR3k0012_SBCK_962-3b>¶具毎船付二張争者乃息¶
隋書曰明克譲宏道平原鬲人也父山賔梁侍中克譲
<pb:KR3k0012_WYG_962-5b>
少好儒善談論愽涉書史所覧將萬卷三禮禮論尤所
研¶精龜莢厯象咸得其妙年十四釋褐湘東王法曹叅
軍時¶舍人朱异在儀賢堂講老子克譲預焉堂邊有修
竹异令¶克譲詠之克譲攬筆輙成其卒章曰非君多愛
賞誰貴此¶貞心异甚竒之¶
唐書曰南詔理無刑名桎梏之具罪以竹五本束之伏
罪¶者撻其背¶
又曰開成四年㐮陽三縣山竹結實百姓採食
<pb:KR3k0012_WYG_962-6a>
莊子曰鵷鶵非練實而不食(練實竹實也/取其潔白¶也)
淮南子曰大清之治也鳯麟降蓍龜兆甘露下竹實盈<md:KR3k0012_SBCK_962-4a>¶又曰瓦以火成不可以得火竹以水生不可以得水¶¶
又曰稿竹有火弗鑚不㸐土中有水弗掘無泉¶
梅子曰𢎞農宜陽縣金門山竹為律管河内葭莩以為
灰¶可以候氣取灰實管端置之深宫覆以緹幕勿令見
風日¶長至則灰飛管通矣¶
唐子曰希見食笋歸煑竹根
<pb:KR3k0012_WYG_962-6b>
家語曰子路見孔子孔子曰君子不可不學子路曰南
山有¶竹不揉自直斬而用之達於犀革以此言之何
學之為¶孔子曰括而羽之鏃而礪之其入不益深乎¶
吕氏春秋曰昔黃帝命伶倫作為律伶倫自大夏之西¶
乃之沅渝之陰取竹于嶰谷以中空竅厚者斷兩¶節
均其長三寸九分而吹之<md:KR3k0012_SBCK_962-4b>¶山海經曰長石之山西有共谷其中多竹衛邱山南其
後¶¶竹林在焉大可為舟
<pb:KR3k0012_WYG_962-7a>
又曰竹生花其年便枯竹六十年而易根易根必經結
實¶而枯死實落土復生六年還成町¶
穆天子傳曰天子西征至于𤣥池天子休于𤣥池之上
乃¶奏廣樂三日而終是曰樂池乃樹之竹是曰竹林¶
呉越春秋曰越王問范蠡用兵對曰越有處女願君王
問¶之處女北見於王道逢老人自稱袁公跪披林杪吹
竹末折¶墮地處女即揵其末袁公操其本而刺處女舉杖
擊之¶飛上樹變為白猿
<pb:KR3k0012_WYG_962-7b>
三輔舊事曰武帝作延陵及廟竇¶將軍有青竹田在廟
南恐犯蹈之言作陵不便
世説曰魏¶武征袁本初治船餘有數十斛竹片咸長數
寸衆並謂不堪¶用正合燒除太祖意甚惜思所以用之
謂可為竹甲而未<md:KR3k0012_SBCK_962-5a>¶顯其言馳使以問楊主簿徳祖徳祖
意懸同¶
風俗通曰殺青按殺青作簡書之新竹有汁後加於火
故作¶簡者於火上炙乾之
<pb:KR3k0012_WYG_962-8a>
水經曰東陽定縣夾岸縁溪悉生支竹及方枳本連雜
以¶霜金橙¶菊
説文曰竹冬生草也¶
華陽國志曰有竹王者興於遯水有一女浣於水濵有
三¶節大竹流入女足間推之不去聞有兒聲持歸破竹
得男¶長養有武才遂雄夷狄氏竹為姓所破竹於野成
林今王¶祠竹林是也¶
又曰何隨家養竹園人盗其竹何隨行遇見恐盗者覺
<pb:KR3k0012_WYG_962-8b>
怖<md:KR3k0012_SBCK_962-6a>¶王子淵洞簫賦所稱即此地也其竹園緻異於他處
自伶倫¶鼔¶吹山¶
風土記曰陽羡縣有袁君冡壇邊有數株大竹髙二三
丈¶枝皆兩兩下垂如有塵穢則掃掃壇上恒净潔¶
袁山松宜都山川記曰佷山縣方山有靈祠祠中有特¶
生一竹豐美髙危其杪下垂忽有塵穢起風動竹拂蕩
如<md:KR3k0012_SBCK_962-6b>¶掃¶
荆州記曰臨賀謝休縣東山有小竹其旁皆四五寸圍
<pb:KR3k0012_WYG_962-9a>
下有盤石徑四五丈極方正清滑如弹棊局兩竹屈
垂¶掃其上初無塵穢未至數十里聞風吹此竹如簫管
之音¶
武昌記曰陽新縣有朔山山有大竹長十餘丈圍數
尺¶有聲如風雨為官長凶候人占之有騐¶
雲南記曰雲南有實心竹文采斑駁殊好可為器物其
土¶以為槍幹交床¶
述征記曰仙陽縣城東北有中散大夫嵇康宅今¶悉為
<pb:KR3k0012_WYG_962-9b>
田墟而父老猶種竹木¶
崔豹古今注曰牛亨問曰籍者何也答曰籍者尺二竹
牒¶記人之年名字物色懸之宫門按省相應乃得入也¶
劉敬叔異苑曰呉都桐廬人皆伐竹見一竹竿雉頭虵
身<md:KR3k0012_SBCK_962-7a>¶猶未變此亦竹為虵虵為雉也¶
任昉述異記曰湘水去岸三十許里有相思宫望帝臺
舜¶南廵不返歿葬於蒼梧之野堯之二女娥皇女英追
之不¶及相思慟哭泪下沾竹其文悉斑
<pb:KR3k0012_WYG_962-10a>
又曰衛有淇園出竹在淇水之上詩曰瞻彼淇澳緑竹
猗¶猗¶
又曰南中生子母竹今慈竹是也漢章帝三年子母竹
笋¶生白虎殿前謂之孝竹群臣作孝竹頌¶
又曰東海畔孤竹生焉斬而復生中為管周武王時有
孤竹¶人獻笋一株¶
楊泉物理論曰宜陽金門竹為律管河内葭為灰可謂
同¶氣
<pb:KR3k0012_WYG_962-10b>
本¶草曰竹花一名華草<md:KR3k0012_SBCK_962-7b>¶夣書曰竹為處士田居夣見竹者憂處士也¶
楚詞七諫曰便娟之竹寄生江潭上葳㽔而防露下冷
冷¶而來風¶
江&KR0146;竹賦曰含虛中以象道體員質以儀天
古詩曰種竹¶深井中三年乃成竿¶
　
　太平御覧卷九百六十二
