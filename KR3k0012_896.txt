# -*- mode: mandoku-view -*-
#+TITLE: 太平御覽
#+DATE: 2015-09-23 10:14:04
#+PROPERTY: LASTPB  <md:KR3k0012_SBCK_895-1a>
#+PROPERTY: JUAN 897

<md:KR3k0012_SBCK_895-7b>¶
<md:KR3k0012_SBCK_896-1a>¶
<pb:KR3k0012_WYG_896-1a>
欽定四庫全書
　太平御覽卷八百九十六¶
　　　　　　　　　　　　宋　李昉等　撰
　　獸部八¶
　　　馬四¶
戰國䇿曰汗明見春申君曰夫驥之齒至矣服鹽車而
上¶太行漉汁洒地白汗交流外坂遷延負棘不能上伯
樂遭¶之下車攀而哭之解紵衣以幕之驥於是俯而噴
<pb:KR3k0012_WYG_896-1b>
仰而鳴¶聲達於天彼見伯樂之知己也¶
漢書音義曰騕褭者神馬也赤喙黑身¶
穆天子傳曰天子命駕八駿之乘右服華騮而左綠耳
右¶驂赤驥而左白&KR0008;天子主車造父為御次車之乘右
服渠¶黄而左踰輪右驂盜驪而左山子伯夭主車參
伯為御¶奔戎為右天子乃遂東南翔行馳驅千里至于
巨蒐巨蒐¶之人用其牛馬之湩以洗天子之足<md:KR3k0012_SBCK_896-1b>¶又曰祝沈牛馬豕羊于河宗命乎皇天天子受命¶南面
<pb:KR3k0012_WYG_896-2a>
再拜既致河典乃乗渠黄之乗為天子先¶以極西土¶
又曰天子北征舎于珠澤以釣于㳅水因獻食¶馬四百
羊二千¶
又曰辛丑天子渴于沙衍求飲未至七萃之士曰¶髙奔
戎刺其左驂之頸取其青血以飲天子¶
又曰天子東遊于黄澤宿于曲洛使宫樂謡曰黄之池其
馬¶歕沙皇人威儀黄之澤其馬歕玉皇人壽榖¶
郭璞注穆天子傳曰竹書北唐之君來見以一驪馬是
<pb:KR3k0012_WYG_896-2b>
生緑耳魏時西卑獻千里馬白色而兩耳黄名之為黄
耳¶
山海經曰滑水中多水馬而文臂牛尾其音如呼¶
又曰天帝之山有草焉状如葵臭如蘼蕪名曰杜蘅可
以<md:KR3k0012_SBCK_896-2a>¶走馬¶
又曰犬戎之國有文馬縞身朱鬛目若黄¶金名曰吉良
乘之夀千嵗¶
又曰夸父山北有林名桃林廣員三百里其中多¶馬
<pb:KR3k0012_WYG_896-3a>
又曰大樂之野夏后啓於此舞九代馬
荘¶子曰馬蹄可以踐霜雪毛可以禦風寒齕草飲水翹
足¶而陸此馬之真性也雖義&KR0279;路寢無所用之及至伯
樂¶曰我善治馬燒之剔之刻之雒之連之以羈馽編之
以皁¶棧馬之死者十二三矣飢之渴之馳之驟之整之
齊之前¶有橛飾之患後有鞭䇿之威而馬之死者已過
半矣¶
又徐無鬼曰吾相馬直者中繩曲者中鈎方者中矩圓
<pb:KR3k0012_WYG_896-3b>
者¶中規是國馬也而未若天下馬也天下馬有成材若<md:KR3k0012_SBCK_896-2b>¶失若喪其一若是者超軼絶塵不知其所¶
老子曰天下有道却走馬以糞天下無道戎馬生郊¶
列子曰秦穆公謂伯樂曰子之年長矣子姓有可使求
馬¶乎伯樂對曰良馬可以形容筋骨相也天下之馬者
若滅¶若沒若亡若失臣之子皆下材也臣有所與九方
臯其於¶馬非臣之比也穆公見之使行求馬三月而反
報曰已得¶之在沙丘
<pb:KR3k0012_WYG_896-4a>
又曰馬免人於難者其死¶也塟之以帷牛有德於人者
其死也塟之以大車薦牛馬有¶功猶不可¶忘又况人乎
淮南萬畢術曰馬毛犬尾親友自絶(取馬毛犬尾置朋/友若夫婦衣中其)
(人自相/憎也)
又曰北塞上之人其馬亡入他界人皆弔之其父曰此
何詎知不為福居數月其馬將一駿馬而歸人皆賀之
其父曰此何詎知不為禍家富馬良其子好騎墮而折
髀人皆弔之其父曰此何詎知不為福居一年匈奴大
<pb:KR3k0012_WYG_896-4b>
出丁壯者皆控弦而戰塞上之人死者十九此子獨¶以¶
跛故子父相保
地鏡圖曰銅器之精見為馬
孔叢子曰衞之公子交饋四乘馬於子思曰不<md:KR3k0012_SBCK_896-3b>¶以此求
歡於¶先生久屈鄙土為賓主之餼耳
又曰公孫龍以白馬為非馬或曰此辨而毁大道子髙
適趙謂龍曰願受業久而不敢前者以白馬為非馬耳
誠能去之則為弟子龍曰若使去之無以教矣
<pb:KR3k0012_WYG_896-5a>
凉州記曰吕光麟嘉五年疎勒王獻火浣布善舞馬¶
春秋後語曰田忌數與齊公子馳逐重射孫臏見其馬
足不甚相逺有上中下輩於是臏謂田忌曰君第重射
我能令君勝田忌然之與王及諸公子逐射千金臨質
孫臏曰取君之下駟與彼上駟取君之上駟與彼中駟
取君之中駟與彼下駟既馳三輩畢而田忌一不勝而再
勝忌得千金於是田忌進孫臏威王王問兵法而師之<md:KR3k0012_SBCK_896-5a>¶韓子曰昔紂為甲百萬左飲馬於湛右飲馬於洹洹水
<pb:KR3k0012_WYG_896-5b>
竭¶湛水不流武王甲卒三千破而王之¶
又曰延陵卓子乘蒼龍挑文之乘鈎飾在前錯綴在後
馬¶欲進則鈎飾禁之退則綴錯貫之造父見而泣曰此
猶民中¶立而不知所由也或云乘翟文之乘¶
又曰桓公伐孤竹春徃冬還迷惑失道管仲曰老馬之
智¶可用乃放老馬而隨之遂得道¶
又曰如耳説衞嗣君嗣君悦之左右曰公何為不相也
公¶曰夫馬似鹿者而千金有千金之馬無千金之鹿者
<pb:KR3k0012_WYG_896-6a>
何也¶馬為人用而鹿不為人用今如子雖辯之者亦不
為寡人用¶吾是以不相也¶
又曰伯樂教其憎者相千里馬教其愛者相駑馬千里¶
之馬時一其利緩駑馬日售其利急也<md:KR3k0012_SBCK_896-5b>¶孫卿子曰伯樂不可欺以馬君子不可欺以人¶
又曰驊騮騏驥纎離綠耳古之良馬也¶
又曰君子善其言而類焉者應矣故馬鳴而馬應之非
知¶也其勢然也
<pb:KR3k0012_WYG_896-6b>
又曰驥一日而千里駑馬十駕則亦及之矣¶
伯樂相馬經曰馬生下墮地無毛行千里尿一脚行五¶
百里蘭筋豎者千里馬膝如團麯千里三軍莫逐但知
所¶發不知所宿也¶
又曰江淮津督徐成字子長兄弟蒙寵于府君治馬方
以¶報千金不傳號淮津方尋陽丞陽朱君方最良豫州
従事¶沛國蕭跣方最良也¶
又曰馬相嵗上下齒二十四嵗黄三十三嵗齒白口中
<pb:KR3k0012_WYG_896-7a>
欲紅色如日月光者行千里汙溝欲&KR0055;脊欲如伏龜兩
邊<md:KR3k0012_SBCK_896-6a>¶如迴毛曰滕蛇殺主口邊有迴毛曰衘禍妨主口中
有黑¶者烏衘馬短夀¶
又曰素下去飛䖟四寸行千里𩥇而不起骨勞起而不
振¶皮勞振而不噴氣勞耳欲小而促也食有三芻飲有
三時¶也白額入口名曰榆寫一名的盧奴乘客死主乘
棄市迴¶毛在目下名曰承涙不利人也¶
又曰馬頭為王欲得方目為丞相欲得明脊為將軍欲
<pb:KR3k0012_WYG_896-7b>
得¶强腹為城郭欲得張(一曰脅/為城郭)四下為令欲得長(一曰/膝下)
(為/令)¶眼欲得髙匡(一曰欲/其端正)睛眼欲如懸鈴紫艷光眼下卧
蚕¶懸鑿欲得成鼻孔欲得大鼻頭有王火字(一曰鼻欲/得攅筋鼻)
(上如王¶火/欲得明)口中欲得赤膝骨圓而張耳欲相近而堅小
而厚雍¶一寸三百里三寸千里伏龍骨欲得成頸欲得
長雙扶欲¶得大而突蹄欲得厚腹下欲得平有八字馬
頭欲得髙而<md:KR3k0012_SBCK_896-6b>¶成尾骨髙而埀也凡相馬之法先除三羸
五駑乃相其餘¶大頭小頸一羸也弱脊大腹二羸也小
<pb:KR3k0012_WYG_896-8a>
脛大蹄三羸也其¶五駑者大頭緩耳一駑也長頸不折
二駑也短上長下三¶駑也大胳短脇四駑也淺髖薄脾
五駑也¶
馬援銅馬相法曰水火欲分明(水火在鼻/兩孔間)上唇欲急而方
口¶中欲紅而有光此馬千里頷下欲深下唇欲緩牙欲
去齒¶一寸則四百里牙劔鋒則千里目欲滿而澤腹欲
充膁欲小¶肋欲長懸薄欲厚而緩(懸薄/股也)腹下欲平滿汗溝
欲深長¶而膝本欲起肘腋欲開膝欲方蹄欲厚三寸堅
<pb:KR3k0012_WYG_896-8b>
如石鬃欲¶戴中骨髙三寸(鬃中/骨也)頰欲開而膺下欲廣一
尺以上能久¶走鞅欲方(頸/前)胷欲直而出(脾骨/前面)鳬間欲開
望視之如雙鳬¶
楚辭曰却騏驥而不乘兮䇿駑駘而取路當世豈無騏
驥兮¶誠莫之能善御見執轡者非其人兮故駒跳而逺
去<md:KR3k0012_SBCK_896-7a>¶符瑞圖曰王者貴人而賤馬則白馬朱髦並集又云車馬
有¶節則見騰黄者神馬也其色黄一名乘黄亦曰飛黄
<pb:KR3k0012_WYG_896-9a>
亦曰吉黄或曰翠黄一名紫黄其狀如狐背上有兩角
出¶白民之國乘之夀三千嵗(黄帝/乘之)¶
孫氏瑞應圖曰玉馬者王者清明尊賢則至¶
又曰乘黄王者輿服有度則出腰褭者神馬也與飛兔
同¶以明君有德也¶
又曰飛兔者日行三萬里禹治水土勤勞歴年救民之
害¶天應其德則至駃蹄者后土之獸也自能言語王者
仁孝¶於民則出禹治水有功而來
<pb:KR3k0012_WYG_896-9b>
又曰龍馬者神馬河水之精也髙八尺五寸長頸骼上
有¶翼旁垂毛鳴聲九音有明王則見¶
吕氏春秋曰秦穆公車敗失左驂自徃求馬見野人殺
將<md:KR3k0012_SBCK_896-7b>¶食之繆公笑曰食駿馬肉而不飲酒余恐傷其性也
遍飲¶之而去¶
又曰伯樂學相馬所見無非馬者¶
又曰古相馬者有寒風能相口齒麻朝能相頰女厲能
相¶目管青能相唇吻陳悲能相股脚秦牙能相前賛君
<pb:KR3k0012_WYG_896-10a>
能相¶後並見馬之一徵也¶
又曰今有千里之馬於此非得良工也猶若弗取(良工/相馬)
(之/工)良¶工之與馬也相得然後成譬之若枹之與鼓夫士
亦有千¶里髙節死義此士之千里也能使士行千里者
其唯賢者¶乎¶
又曰凡為善難任善易奚以知之今與驥俱走則人不
勝¶驥矣居於車上而任驥則驥不勝人矣¶
又曰良劔期乎斷不期乎莫邪(莫邪良劔也取其能㫁/無取於名也故曰不期)
<pb:KR3k0012_WYG_896-10b>
(莫/邪)<md:KR3k0012_SBCK_896-8a>¶良馬期乎千里不期乎驥驁(驥千里馬名也王者乘/之遊驁因曰驥驁也)¶
又曰宋人有取道者其馬不進剄而投之鸂水又復¶取
道其馬不進又剄而投之鸂水如此者三雖造父之所¶
以威馬不過此矣不得造父之道而徒得其威無益於
御¶人主之不肖有似於此不得其道而徒多其威威愈
多民愈不用¶
又曰飢馬盈廐瞙然未見芻也飢狗盈宫瞙然未見骨
也¶見骨與芻動不可禁(動猶/争也)亂世之民瞙然未見賢者
<pb:KR3k0012_WYG_896-11a>
也¶見賢人則徃不可止¶
又曰得十良馬不若得一伯樂得地千里不若得一聖
人¶
又曰小方大方之類也小馬大馬之類也小知非大知
之¶類也¶
又曰青龍之疋遺風之乗也(髙誘曰皆馬名/疾若遺風也)非先為天
子¶不可得而具(具備/具也)<md:KR3k0012_SBCK_896-8b>¶燕丹子曰太子有千里馬荆軻謂太子曰千里馬肝美
<pb:KR3k0012_WYG_896-11b>
太¶子即進肝¶
又曰丹質於秦秦王遇之無禮欲求歸秦王曰烏頭白
馬¶生角乃許爾歸丹仰天而嘆烏即頭白馬即生角秦
王乃¶放歸¶
淮南子曰聖人之治猶造父之御也和輯乎御轡之際
而¶緩急於唇吻之和正度乎胸臆之中而執節於掌握
之間¶内得於中心而外合於馬志故能取道致逺而氣
力有餘¶誠得其術也是故權勢者人主之車輿也大臣
<pb:KR3k0012_WYG_896-12a>
者人主之¶四馬也體離車輿之安而手失四馬之心而
能無危者古¶今未之見也¶
又曰天下有道飛黄服皁¶
又曰王良造父之御也上車攝轡投足調均勞佚若一
世<md:KR3k0012_SBCK_896-10a>¶皆以為工然而未甚貴也若夫鉗旦大丙之御也(鉗/旦)
(大丙太/乙之御)除轡衘去韅鞅車莫動而自舉也馬莫使而自
走也日行月動星燿而𤣥運電奔而鬼駭過歸鴈於碣石
軼昆雞於姑餘(姑餘在/呉地)悲思慮之察手爪之巧也嗜欲
<pb:KR3k0012_WYG_896-12b>
形於胷中精神踰於六馬以此弗御之御也
又曰驊騮騄耳一日千里摶兔不如狼猰也
又曰戎翟之馬皆可以馳驅或近或逺唯造父能盡其
力三苗之民皆可使忠信或賢或不肖唯唐虞能齊其
美
又曰馬齒非牛蹄檀根非猗枝故見其一本而萬物知
(知别/也)
又曰季秋之日乃教於田獵以習五戎命僕及七騶咸
<pb:KR3k0012_WYG_896-13a>
駕載旗
又曰易調良馬使人欲馳飲酒而樂使人欲歌是而行
之因謂之斷非而行之必謂之亂(斷猶/治也)¶
又曰夫馬之為草駒之時跳躍揚蹄翹尾而走人不能
制¶齕咋足以噆肌碎骨蹶蹄足以破盧陷匈(&KR0976;穿/也)及至
圉人¶擾之良御教之掩以衡軛連以轡衘則雖歴險超
塹弗敢¶辭也故其馬之不可化其可駕御教之所為也
馬聾蟲(聾蟲¶無/知也)而可以通氣志猶待教而成又况人乎
<pb:KR3k0012_WYG_896-13b>
又曰夫待腰䮍飛兔而駕之則世莫乘車矣(腰䮍飛兔/皆行萬里)
(其行¶若飛因/曰飛兔也)待西施毛嬙而為妃則終身不家矣¶
又曰日之行也不見其移也騏驥背日而馳草木為靡
懸¶峰未簿而日在其前矣(懸峰馬蹄/下雞舌也)<md:KR3k0012_SBCK_896-10b>¶　
　
　
　<md:KR3k0012_SBCK_896-11a>¶太平御覽卷八百九十六
