# -*- mode: mandoku-view; -*-
#+TITLE: 太平御覽
#+DATE: 2015-09-12 00:54:02.160404
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 991
#+PROPERTY: FILE SB11n0727-991太平御覽-卷之九百九十一.
<pb:KR3k0012_SBCK_991-1a>¶
太平御覽卷第九百九十一¶
　藥部八¶
　　　人參　丹參　玄參　沙參¶
　　　紫參　苦參　茱茰　山茱茰¶
　　　占斯　杜仲　黄&KR0132;　黄連¶
　　　防巳　王不留行　徐長卿　奄閭¶
　　　閭茹　漏盧　委萎　離南¶
　　　白莵藿　旋復　爵麻　小華¶
　　　女&KR0080;　丹草　&KR0017;督郵　白鮮¶
　　　薇蓹　翹根　藎　盧精¶
　　　屈草　陸英　㯏菜　木香¶
　　　杜衡　䗍實華　䑕李¶
　　　　　　人參¶
<pb:KR3k0012_SBCK_991-1b>¶
&KR0003;文曰人薓(音/參)岀上黨¶
春秋運斗樞曰揺光星散爲人參癈江淮山瀆之利則揺¶
光不明人參不生¶
禮斗威儀曰君乗木而王有人參生¶
廣雅曰薓地精人參也¶
梁書曰阮孝緒母王氏忽有疾合藥湏得生人參舊傳鍾¶
山所岀孝緒躬歴幽險累日不逢忽見一鹿前行孝緒感¶
而隨後至一所遂㓕就視果&KR0023;此草毋得服之遂愈¶
異苑曰人參一名土精生上黨者佳人&KR0305;皆具能作兒啼¶
昔有人掘之始下數鏵(音/華)便聞土中有呻聲㝷音而取果¶
得一頭長二尺許四體畢備而髪有損&KR0409;處將是掘傷所¶
以呻也¶
石勒別傳曰初勒家園中生人參葩茂甚盛于時父老相¶
<pb:KR3k0012_SBCK_991-2a>¶
者皆云此胡體竒貌異有大志量其終不可知勸邑人厚¶
遇之¶
潜夫論曰夫理世不得真賢譬猶疾不得真藥也疾當得¶
真人參反得蘿菔已不識真而飲之病浸以劇不知爲人¶
所欺也¶
傅子曰先王之制九州異賦天不生地不飬君子不以爲¶
禮若河内諸縣去北山絶逺而各調出御上黨真人參上¶
者十斤下者五十斤所調非所生民以爲患¶
范子計然曰人參出上黨狀&KR0011;人者善¶
廣五行記曰隋文帝時上黨有人宅後毎夜有人呼聲求¶
之不得去宅一里但一人參枝苗掘之入地五尺得人參¶
一如人體狀去之後呼聲遂絶¶
本草曰人參味甘微寒生山谷主&KR0024;五藏安定精神魂魄¶
<pb:KR3k0012_SBCK_991-2b>¶
除邪止驚明目開心益智乆服輕身延年生上黨¶
廬山記曰山中藥多人參¶
吴氏夲草曰人參一名土精一名神草一名黄參一名血¶
參一名乆微一名玉精神農甘小寒桐君雷公苦歧伯黄¶
帝甘無毒扁鵲有毒或生邯鄲三月生葉小兊核黒莖有¶
毛三月九月採根根有頭足手面目如人¶
慕容晃與顧和書曰今致人參十斤¶
　　　　　丹參¶
吴氏本草曰丹參一名赤參一名木羊乳一名郗蟬草神¶
農桐君黄帝雷公扁鵲苦無毒季氏大寒歧伯醎生桐栢¶
或生太山山陵隂莖華小方如荏毛根赤四月華紫三月¶
五月採根隂乾治心腹痛¶
　　　　　玄參¶
<pb:KR3k0012_SBCK_991-3a>¶
廣雅曰鹿陽主玄參也¶
建康記曰建康出玄參¶
范子計然曰玄參岀三輔青色者善¶
本草經曰玄參一名重臺味苦微寒生川谷治腹中寒&KR0044;¶
女子乳&KR0024;腎氣令人目明生河間¶
吴氏本草曰玄參一名鬼藏一名正馬一名重臺一名鹿¶
膓一名端一名玄臺神農桐君黄帝雷公扁鵲苦無毒歧¶
伯鹹李氏寒或生&KR0072;句山陽二月生葉如梅毛四四相值¶
以芍藥黒莖莖方髙四五尺華赤生枝間四月實黒¶
　　　　　沙參¶
廣雅曰苦心沙參也¶
建康記曰建康岀沙參¶
范子計然曰白沙參出雒陽白者善　一¶
<pb:KR3k0012_SBCK_991-3b>¶
本草經曰沙參一名知母味苦微寒生川谷治血積驚氣¶
除寒熱&KR0024;中益肺氣生河内¶
吴氏本草曰白沙參一名苦心一名識羙一名虎湏一名¶
白參一名志取一名文虎神農黄帝扁鵲無毒歧伯鹹李¶
氏大寒生河内川谷或般陽瀆山三月生如葵葉青實白¶
如芥根大白如蕪菁三月採¶
　　　　　紫參¶
本草經曰紫參一名壯&KR0170;苦寒無毒治心腹積聚寒熱邪¶
氣利大便通九竅生河西及&KR0072;句治牛病生林陽¶
建康記曰建康縣岀紫參¶
范子計然曰紫參出三輔赤青色者善¶
　　　　　苦參¶
本草經曰苦參一名水槐¶
<pb:KR3k0012_SBCK_991-4a>¶
　　　　　茱茰¶
西京雜記曰漢武帝宫人賈佩蘭云在宫時九月九日佩¶
茱茰飲菊花酒令人長壽¶
地理志曰九月九日爲絲茱茰嚢戴之臂上¶
風土記曰俗上九月九日謂爲上九茱茰到此日氣烈熟¶
色赤可折茱茰囊以挿頭云辟惡氣禦冬¶
續齊諧記曰汝南桓景隨費長房遊學累年房謂之曰九¶
月九日汝家有災厄冝令急去家人各作絳囊盛茱茰以¶
繫臂上登髙飲菊花酒此禍可消景如言舉家登髙山夕¶
還見鷄犬牛羊一時暴死房聞之曰此代矣今世人毎至¶
此日登髙山飲酒戴茱茰囊是也¶
唐廣古今五行記曰晉懷帝時無錫縣有四株茱茰樹生¶
狀&KR0002;連理郭璞卜云延陵有鼴䑕後當有㧞樹儻有此東¶
<pb:KR3k0012_SBCK_991-4b>¶
南數百里有作逆者及樹生而徐馥作亂¶
本草經曰茱茰一名藙(音/毅)味辛温生川谷間湊理根去三¶
蟲乆服輕身生上谷¶
晉宫閣名曰華林園茱茰三十六株¶
范子計然曰茱茰岀三輔¶
　　　　　山茱茰¶
本草經曰山茱茰一名蜀酸&KR0037;平生山谷治心下邪氣寒¶
熱温中逐寒濕去三蟲乆服輕身生漢中¶
建康記曰建康出山茱茰¶
范子計然曰山茱茰出三輔¶
吴氏本草曰山茱茰一名鬾(音/&KR0458;)實一名䑕矢一名雞足神¶
農黄帝雷公扁鵲酸無毒歧伯辛一經酸或生&KR0072;句琅邪¶
或東海承縣葉如梅有刺毛二月華如杏四月實如酸&KR0037;¶
<pb:KR3k0012_SBCK_991-5a>¶
赤五月採實¶
　　　　　占斯¶
本草經曰占斯一名虞及味苦¶
　　　　　杜仲¶
吴氏本草曰杜仲一名木綿一名思仲¶
　　　　　黄&KR0132;¶
秦州記曰隴西襄武縣出黄&KR0132;¶
本草經曰黄&KR0132;味甘微温生山谷¶
　　　　　黄連¶
廣雅曰王連黄連也¶
范子計然曰黄連出蜀都黄肥堅者善¶
神仙傳曰封君逹服黄連五十餘年入鳥䑕山服練水銀¶
百餘&KR0010;常&KR0016;青牛行民間有疾病者不問識與不識皆¶
<pb:KR3k0012_SBCK_991-5b>¶
與藥即差¶
又曰黒穴公服黄連得仙¶
名山記曰扶容石草多黄連¶
湘州記曰邵陵夫夷縣衡山岀黄連¶
永嘉記曰松陽縣草有黄連覆地土人取者必禱祠&KR0002;失¶
神意則化爲異物¶
本草經曰黄連一名王連味苦寒生川谷治&KR0044;氣目痛皆¶
傷泣岀明目生巫陽¶
吴氏本草曰黄連神農歧伯黄帝雷公苦無毒李氏小寒¶
或生蜀郡太山之陽¶
　　　　　防巳¶
范子計然曰防巳岀漢中旬陽¶
本草經曰防巳一名石解味辛平無毒治風寒温瘧熱氣¶
<pb:KR3k0012_SBCK_991-6a>¶
通湊理利九竅生漢中¶
呉氏本草經曰木防巳一名解離一名解燕神農辛黄帝¶
歧伯桐君苦無毒李氏大寒如葛莖蔓延如芃白根外黄¶
似桔梗内黒文如車輻解二月八月十月採葉根¶
　　　　　王不留行¶
本草經曰王不留行味苦平生山谷乆服輕身能老生太¶
山¶
崔寔四民月令曰八月采王不留行¶
丗&KR0003;曰衛江州在尋陽(劉孝標注云衛/展爲江州刺史)有知舊人投之都¶
不料理唯餉王不留行一斤此人得餉命駕¶
呉氏本草經曰王不留行一名王不流行神農苦平歧伯¶
雷公甘三月八月採¶
　　　　　徐長卿¶
<pb:KR3k0012_SBCK_991-6b>¶
本草經曰徐長卿一名&KR0017;督郵味辛温生山谷治鬼物百¶
精蠱毒疾疫邪氣温&KR0017;乆服強悍輕身生太山¶
吴氏本草曰徐長卿一名石下長卿神農雷公辛或生隴¶
西三月採¶
　　　　　奄閭¶
本草經曰奄閭味苦微寒生川谷治風寒濕痺身體諸痛¶
乆服輕身不老生雍州¶
呉氏本草經曰奄閭神農雷公桐君歧伯苦小温無毒李¶
氏温或生上黨葉青厚兩兩相當七月花白九月實黒七¶
月九月十月採驢馬食仙去¶
　　　　　閭茹¶
建康記曰建康出草盧茹¶
范子計然曰閭茹出武都黄色者善¶
<pb:KR3k0012_SBCK_991-7a>¶
本草經曰閭茹味辛寒生川谷治蝕惡&KR0079;敗瘡死肌仍殺¶
疥蟲除大風生代郡¶
吴氏本草經曰閭茹一名離樓一名屈居神農辛歧伯酸¶
鹹有毒季氏大寒二月採葉貟黄高四五尺葉四四相當¶
四月華黄五月實黒根黄有汁亦同黄三月五月採根黒¶
頭者良¶
　　　　　漏盧¶
本草經曰漏盧一名野蘭¶
　　　　　委萎¶
爾雅曰熒委萎(郭璞注曰藥草也葉似竹大者如箭竿有/葉狹而長表自裏青根大如指長一二尺)¶
(可/啖)¶
吴氏本草經曰委萎一名葳㽔一名王馬一名節地一名¶
蟲蟬一名烏萎一名熒一名玉竹神農苦一經甘桐君雷¶
<pb:KR3k0012_SBCK_991-7b>¶
公扁鵲甘無毒黄帝辛生太山山谷葉青黄相值如薑二¶
月七月採治中風暴&KR0044;乆服輕身¶
　　　　　離南¶
爾雅曰離南活莌也(草生江南高丈許大葉/莖中有瓤正白莌音脫)¶
山海經曰升山草多冠脫(郭璞注曰草生南方/髙丈許葉似荷葉)¶
　　　　　白莵藿¶
吴氏本草經曰白菟藿一名白葛穀¶
　　　　　旋復¶
爾雅曰蕧盗庚(族復/似菊)¶
本草經曰旋復花一名金沸草¶
　　　　　爵麻¶
本草經曰爵麻生漢中¶
吴氏夲草經曰爵麻一名爵卿¶
<pb:KR3k0012_SBCK_991-8a>¶
　　　　　小華¶
吴氏本草曰小華一名結草¶
　　　　　女苑¶
吴氏本草曰女苑一名白苑一名織女苑¶
廣雅曰女腹一名女苑也¶
　　　　　丹草¶
本草經曰石長生一名丹沙草味鹹微寒生山谷治寒熱¶
惡瘡火熱辟惡氣不祥&KR0017;毒生咸陽¶
吴氏本草曰石長生神農苦雷公辛一經甘生咸陽或同¶
陽¶
　　　　　&KR0017;督郵¶
本草經曰&KR0017;督郵一名赤箭一名離母味辛温生川谷殺¶
&KR0017;精物治蟲毒惡氣乆服輕身益力長隂肥徤生雍州¶
<pb:KR3k0012_SBCK_991-8b>¶
建康記曰建康出&KR0017;督郵¶
吴氏本草曰&KR0017;督郵一名神草一名閻狗或生太山或少¶
室莖如箭赤無葉根如芋子三月四月八月採根用乾治¶
㿈腫¶
　　　　　白鮮¶
本草經曰白鮮治酒風¶
　　　　　薇䕔¶
吴氏本草曰薇䕔一名縻䕔一名無願一名承膏一名承¶
醜一名無心&KR0017;¶
　　　　　翹根¶
本草經曰翹根味苦生平澤治下&KR0044;氣益隂精令人面恱¶
好明目乆服輕身能老生嵩髙¶
吴氏本草曰翹根神農雷公甘有毒二月八月採以作蒸¶
<pb:KR3k0012_SBCK_991-9a>¶
飲酒病人¶
　　　　　藎(余恡/切)¶
本草經曰藎草味苦¶
　　　　　盧精¶
本草經曰盧精治蠱毒味辛平生益州¶
　　　　　屈草¶
本草經曰屈草實根味苦微寒生川澤治胷脅下痛邪氣¶
腹間寒隂痺乆服輕身&KR0024;益能老生漢中¶
　　　　　陸英¶
本草經曰陸英生熊耳山¶
　　　　　㯏菜¶
本草經曰㯏菜一名白英味甘寒生山谷治寒&KR0044;乆服輕¶
身延年生益州¶
<pb:KR3k0012_SBCK_991-9b>¶
　　　　　木香¶
本草經曰木香一名木&KR0097;香味辛温無毒治邪氣辟毒疫¶
温&KR0017;強志主氣不足乆服不夣窹魘&KR0304;輕身致神仙生永¶
昌山谷陶隠居云此即青木香也永昌不復貢今皆從外¶
國舶上來云大&KR0087;國以療毒腫消惡氣有驗今皆用之¶
　　　　　杜衡¶
&KR0054;物志曰杜衡亂細辛¶
　　　　　蟸實華¶
吳氏本草曰蟸實一名劇草一名三堅一名劇荔華¶
　　　　　䑕李¶
吴氏本草曰䑕李一名牛李¶
太平御覽卷第九百九十一¶
