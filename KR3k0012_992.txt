# -*- mode: mandoku-view; -*-
#+TITLE: 太平御覽
#+DATE: 2015-09-12 00:54:02.243564
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 992
#+PROPERTY: FILE SB11n0727-992太平御覽-卷之九百九十二.
<pb:KR3k0012_SBCK_992-1a>¶
太平御覽卷第九百九十二¶
　藥部九¶
　　　欵冬　芫華　羊躑躅　旋華¶
　　　黄芩　&KR0106;山　蜀&KR0238;　蕪荑¶
　　　&KR0087;皮　枳實　防風　大黄¶
　　　　石斛　半夏　射干　蓪草¶
　　　牛膝　壯丹　茵芋　獨活¶
　　　紫威　大㦸　栝樓　核¶
　　　地膚　貝母　海藻　豕首¶
　　　當陸　敗醬　綸布　石龍芮¶
　　　虵床　雲實¶
　　　　　　&KR0323;冬¶
爾雅曰莵奚顆凍也(注曰欵冬生水/紫赤凍音東)¶
<pb:KR3k0012_SBCK_992-1b>¶
述征記曰洛水至歳末凝厲則&KR0323;冬生曽水之中¶
本草經曰欵冬一名槖石一名顆冬一名虎&KR0161;一名莵奚¶
味辛温¶
傅咸欵冬賦曰余曽逐禽登于北山于時仲冬之月也氷¶
凌盈谷積雪&KR0013;崖頋見欵冬燁然始敷華艶春暉既麗且¶
殊以堅氷爲膏壤吸霜雪以自濡非天然之真貴曷能彌¶
寒暑而不渝¶
　　　　　芫華¶
本草經曰芫華一名去水味辛温治欬逆上氣殺蟲生淮¶
原¶
建康記曰建康出芫華¶
范子計然曰芫華岀三輔¶
吴氏本草曰芫華一名去水一名敗華一名兒草根一名¶
<pb:KR3k0012_SBCK_992-2a>¶
黄大㦸神農黄帝有毒扁鵲歧伯苦季氏大寒二月生葉¶
青加厚則黒華有子紫赤白者三月實落盡葉乃生三月¶
五月採華芫花根一名赤芫根神農雷公苦有毒生邯鄲¶
九月八月採隂乾乆服令人&KR0165;可用毒殺魚¶
　　　　　羊躑躅¶
廣雅曰羊躑躅决光也¶
建康記曰建康出躑躅¶
本草經曰羊躑躅味辛温生川谷治賊風濕痺惡毒生太¶
行山¶
吴氏本草曰羊躑躅花神農雷公辛有毒生淮南治賊風¶
惡毒諸邪氣¶
　　　　　旋華¶
本草經曰旋華一名葪根一名羙草去面䵟黑令人色恱¶
<pb:KR3k0012_SBCK_992-2b>¶
澤根主腹中寒熱邪氣生豫州或預章¶
　　　　　黄芩¶
說文曰菳黄芩也¶
廣雅曰奼眉黄文内虚黄芩也¶
本草經曰黃芩一名腐膓味苦平生非谷治諸&KR0044;¶
范子計然曰黃芩岀三輔色黄者善¶
吴氏本草曰黄芩一名黄文一名妬婦一名虹勝一名經¶
芩一名印頭一名内虚神農桐君黄帝雷公扁鵲苦無毒¶
李氏小温二月生赤黄葉兩兩四四相值莖空中或方貟¶
高三四尺四月花紫紅赤五月實黒根黄二月至九月採¶
　　　　　&KR0106;山¶
廣雅曰&KR0106;山菜蜀&KR0238;也¶
漢書地理志曰武陵有佷山縣(孟康注曰音/&KR0106;岀&KR0106;山藥)¶
<pb:KR3k0012_SBCK_992-3a>¶
遊名山記曰横陽諸山草多&KR0106;山¶
永嘉記曰&KR0106;山出松陽永寧縣¶
本草經曰一名&KR0007;草味苦寒生川谷主治傷寒發温瘧&KR0017;¶
毒胷中結吐逆生益州¶
吴氏本草曰&KR0106;山一名七葉神農歧伯苦李氏大寒桐君¶
辛有毒二月八月採¶
　　　　　蜀&KR0238;¶
本草經曰蜀漆味辛平治瘡及欬逆寒&KR0044;腹癥堅邪氣蠱¶
毒&KR0017;蛀¶
建康記曰建康出蜀&KR0238;¶
范子計然曰蜀&KR0238;岀蜀郡¶
吴氏夲草曰蜀漆葉一名&KR0106;山神農歧伯雷公辛有毒黄¶
帝辛一經酸如&KR0238;葉藍菁相似五月採¶
<pb:KR3k0012_SBCK_992-3b>¶
　　　　　蕪荑¶
本草經曰蕪荑味辛一名無姑一名(音/殿)䕋(音/唐)去三蟲化¶
食逐寸白散腹中嗢嗢喘息¶
　　　　　&KR0087;皮¶
本草經曰&KR0087;皮味苦微寒生川谷治風濕痺寒氣除&KR0044;目¶
中青翳乆服頭不白輕身生廬江¶
建康記曰建康岀&KR0087;皮¶
吴氏本草曰岑皮一名&KR0087;皮神農雷公黄帝歧伯酸無毒¶
季氏小寒或生&KR0072;句水邊二月八月採¶
淮南萬畢術曰岑皮致水¶
　　　　　枳實¶
山海經曰北嶽之山其上多枳¶
晏子春秋曰晏子使楚楚王使縛一人過問曰縛者何爲¶
<pb:KR3k0012_SBCK_992-4a>¶
者耶對曰齊人坐盗王視晏子曰齊人故善盗乎晏子對¶
曰橘生江南過北爲枳水土異也今民生於齊不盗入楚¶
則盗得無楚之水土使民盗耶¶
崔寔四民月令曰九月九日収枳實¶
本草經曰枳實味苦寒生川澤治大風在皮膚中如麻豆¶
苦癢除寒&KR0044;結止利長肌&KR0079;利五藏益氣輕身生河内¶
吴氏本草曰枳實苦雷公酸無毒季氏大寒九月十月採¶
隂乾¶
　　　　　防風¶
本草經曰防風一名銅芒甘温生川澤治大風頭眩痛目¶
盲無所見煩滿風行周身骨節疼痛乆服輕身生沙苑¶
范子計然曰防風出三輔白者善¶
吴氏本草曰防風一名廻雲一名回草一名百枝一名蕳¶
<pb:KR3k0012_SBCK_992-4b>¶
根一名百韭一名百種神農黄帝歧伯桐君雷公扁鵲甘¶
無毒季氏小寒或生邯鄲上蔡正月生葉細圎青黒黄白¶
五月黄花六月實黒二月十月採根日乾琅邪者良¶
　　　　　大黄¶
廣雅曰黄良大黄也¶
盛弘之荆州記曰建平出大黄¶
本草經曰大黄味苦寒生山谷治下瘀血閉寒&KR0044;破癥瘕¶
積聚留飲&KR0043;食蕩滌膓胃安五藏推陳致新通利水榖道¶
調中食生河西¶
吴氏本草曰大黄一名黄良一名火參一名膚如神農雷¶
公苦有毒扁鵲苦無毒季氏小寒爲中將軍或生蜀郡北¶
部或隴西二月卷生生黄赤葉四四相當黄莖髙三尺許¶
三月華黄五月實黒三月採根根有黄汁切隂乾¶
<pb:KR3k0012_SBCK_992-5a>¶
　　　　　石斛¶
盛弘之荆州記曰隋郡永陽縣有龍石山山上多石斛精¶
好如金環也¶
廬山記曰石門山石間多生石斛¶
范子計然曰石斛出陸安¶
本草經曰石斛一名林蘭一名禁生味甘平生山谷治傷¶
中下氣虚勞&KR0024;五藏羸瘦乆服除痺膓胃强隂出陸安¶
吴氏本草曰石斛神農甘平扁鵲酸季氏寒¶
　　　　　半夏¶
禮記月令曰仲夏之月半夏生¶
范子計然曰半夏出三輔色白者善¶
廣州記曰鄣平縣出半夏¶
建康記曰建康岀半夏極精¶
<pb:KR3k0012_SBCK_992-5b>¶
本草經曰一名地文水玉味辛平生川谷生槐里¶
吴氏本草經曰半夏一名和姑生微丘或生野中葉三三¶
相偶二月始生白華貟上¶
　　　　　射干(射音/夜)¶
廣雅曰鹿廉䳒尾烏蓮射干也¶
易通卦驗曰冬至射干生¶
抱朴子曰千歳之射干其根如生人長七尺刺之有血以¶
其血&KR0151;足下可歩行水上不没以&KR0151;人鼻入水水爲之開以¶
塗足耳則隠形欲見則拭去之¶
孫卿子曰西方有木名曰射干莖長四寸生於髙山之上¶
臨百仞之淵木莖非能長也所立者然也¶
范子計然曰射干根如安定¶
建康記曰建康岀射干¶
<pb:KR3k0012_SBCK_992-6a>¶
本草經曰射干一名烏扇一名烏蒱味苦辛生川谷治欬¶
逆上氣生南陽¶
吴氏本草曰射干一名黄逺¶
　　　　　蓪草¶
廣雅曰下父附支蓪草也¶
本草經曰通草一名附支味辛平生山谷去惡蟲除脾胃¶
寒&KR0044;利九竅血脉關節不忘生石城¶
建康記曰建康岀通草¶
范子計然曰通草出三輔¶
吴氏本草曰通草一名丁翁一名附支神農黄帝辛雷公¶
苦生石城山谷葉青蔓延止汗自正月採¶
　　　　　牛&KR0176;¶
廣雅曰牛莖牛膝也¶
<pb:KR3k0012_SBCK_992-6b>¶
本草經曰牛膝一名百倍味苦辛生川谷治傷寒濕痿痺¶
四支拘攣膝痛不可屈伸乆服輕身能老生河内¶
建康記曰建康出牛&KR0176;¶
吴氏本草曰牛&KR0176;神農甘一經酸黄帝扁鵲甘季氏温雷¶
公酸無毒生河内或臨卭葉如夏藍莖本赤二月八月採¶
　　　　　牡丹¶
廣雅曰白术牡丹也¶
范子計然曰牡丹出漢中河内赤色者亦善¶
遊名山志曰泉山多牡丹¶
本草經曰牡丹一名鹿韭一名䑕姑味辛寒生山谷治寒¶
&KR0044;癥傷中風驚邪安五藏出巴郡¶
吴氏本草曰牡丹神農歧伯辛季氏小寒雷公桐君苦無¶
毒黄帝苦有毒葉如蓬相值黄色根如&KR0204;黒中有毒核二月¶
<pb:KR3k0012_SBCK_992-7a>¶
採八月採日乾可食之輕身益壽¶
　　　　　茵芋¶
吴氏本草曰茵芋一名卑山共微温有毒狀如莽草而細¶
軟¶
　　　　　獨活¶
本草經曰獨活一名護羗使者味苦平生益州乆服輕身¶
吴氏本草曰獨活一名胡王使者神農黄帝苦無毒八月¶
採此藥有風花不動無風獨摇¶
　　　　　紫威¶
本草經曰紫威一名芙華一名陵苕味鹹微寒無毒生川¶
谷治婦人乳餘疾崩㞲癥血寒&KR0044;飬胎生西海¶
建康記曰建康出紫威¶
范子計然曰紫威出三輔¶
<pb:KR3k0012_SBCK_992-7b>¶
吴氏本草曰紫威一名武威一名瞿夌一名陵居腹一名¶
&KR0017;目一名芰華神農雷公酸&KR0302;伯辛扁鵲苦鹹黄帝甘無¶
毒如夌根黒正月八月採或生真定¶
　　　　　大㦸¶
爾雅曰蕎卭鉅(郭璞注曰今/藥草大㦸也)¶
本草經曰大㦸一名卭鉅¶
　　　　　栝樓¶
毛詩東山曰我來自東零&KR0040;其濛果臝之實亦施于宇(果/臝)¶
(栝樓/也)¶
又唐蟋蟀葛生曰蘝&KR2037;于野詩義䟽曰蘝栝樓¶
爾雅曰果臝之實栝樓(今齊人呼/之爲天&KR0050;)¶
本草經曰栝樓一名地樓味苦寒生川谷¶
吴氏本草曰栝樓一名澤巨一名澤冶¶
<pb:KR3k0012_SBCK_992-8a>¶
　　　　　蕤核¶
本草經曰蕤核味甘温生川谷主治心腹邪結氣明目赤¶
痛傷淚出目腫眥爛乆服益氣輕身生凾谷¶
晉宫閣記曰華林園㽔三株¶
吴氏本草曰蕤核一名　神農雷公甘無毒平生池澤八¶
月採&KR0024;中強中強志明耳目乆服不飢¶
　　　　　地膚¶
本草經曰地膚一名地華一名地脉一名地蔡¶
　　　　　貝母¶
毛詩&KR0352;栢舟載馳曰陟陂阿丘言採其䖟(䖟貝/母也)¶
爾雅曰&KR1342;(音/䖟)貝母也(郭璞曰根如小貝/負而白華葉似韭)¶
&KR0003;文曰&KR1342;貝母也¶
　　　　　海藻¶
<pb:KR3k0012_SBCK_992-8b>¶
爾雅曰　海藻也(藥草也一名海羅如/亂髪生海中/音覃)¶
本草經曰海藻着頸下破散結¶
廣雅曰海羅海藻¶
　　　　　豕首¶
爾雅曰茢(音/列)薽(音/真)豕首(郭璞注曰夲草經曰彘盧/一名蠩蘭今江東呼稀首)¶
本草經曰豕首一名劇草一名䗍實¶
吴氏本草曰一名澤藍一名豕首神農黄帝甘辛無毒生¶
&KR0072;句五月採¶
　　　　　當陸¶
爾雅曰遂(音/逐)薚(音/陽)馬尾也(郭璞注曰江東謂/之當陸關西為薚)¶
本草經曰啇陸一名夜乎¶
　　　　　敗醬¶
范子計然曰敗醬出三輔¶
<pb:KR3k0012_SBCK_992-9a>¶
本草經曰敗醬似桔梗(其/臭)如敗豆醬¶
　　　　　綸布¶
本草經曰綸布一名昆布味酸寒無毒主十二種水腫癭¶
瘤聚結氣瘻瘡生東瘡¶
　　　　　石龍芮¶
范子計然曰石龍芮岀三輔¶
吴氏本草經曰龍芮一名水薑苔¶
　　　　　虵床¶
吴氏本草經曰虵床一名虵珠¶
愽物志曰虵床亂蘪蕪¶
　　　　　雲實¶
本草經曰雲實味辛温生川谷治泄利脹癖殺蟲蠱毒去¶
邪惡多食令人狂走乆服輕身通神明生河間¶
<pb:KR3k0012_SBCK_992-9b>¶
范子計然曰雲實生三輔¶
呉氏本草經曰雲實一名貟實一名天豆神農辛小温黄¶
帝鹹雷公苦葉如麻兩兩相值髙四五尺大莖空中六月¶
花八月九月實十月採¶
太平御覽卷第九百九十二¶
