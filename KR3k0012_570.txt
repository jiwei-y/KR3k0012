# -*- mode: mandoku-view -*-
#+TITLE: 太平御覽
#+DATE: 2015-09-23 10:14:03
#+PROPERTY: LASTPB  <md:KR3k0012_SBCK_568-1a>
#+PROPERTY: JUAN 571

<md:KR3k0012_SBCK_569-10a>¶
<md:KR3k0012_SBCK_570-1a>¶
<pb:KR3k0012_WYG_570-1a>
欽定四庫全書
　太平御覽卷五百七十¶
　　　　　　　　　　　　宋　李昉等　撰
　　樂部八¶
　　　　歌一¶
釋名曰人聲曰歌歌柯也以聲吟詠有上下如草木有
柯¶葉充言歌聲如柯也¶
爾雅曰徒歌謂之謡
<pb:KR3k0012_WYG_570-1b>
尚書曰帝庸作歌曰勅天之命惟時惟㡬(因庶尹允諧/故作歌以戒)
(之安¶不忘危也勅正也奉天命/以臨人惟在順時惟在慎㣲也)乃歌曰股肱喜哉元首
起哉¶百工熙哉(元首君也股肱之臣喜樂盡/忠君之理功乃起百王之業)乃賡載歌
曰元首¶明哉股肱良哉庶事康哉(賡續載成也帝歌歸/矣股肱乃安以成其)
(美/)又歌曰¶元首叢脞哉股肱惰哉萬事隳哉(叢脞細碎/無大畧曰)
(君如此則臣懈萬事隳廢¶其功/不成歌以申戒也脞音倉果反)¶
又曰九功惟序九序惟歌(六府三事之功次序皆/可歌樂乃徳政之致也)勸之
以<md:KR3k0012_SBCK_570-1b>¶九歌俾勿壞(六府三事之功决/壞在此三者而已)
<pb:KR3k0012_WYG_570-2a>
又曰禹曰於帝念哉徳惟善政政在飬民水火金木土
榖¶惟修政徳利用厚生唯和九功惟叙九叙惟歌¶
又曰詩言志歌永言聲依永律和聲¶
又五子之歌曰太康尸位以逸豫畋於有洛之表十旬
不¶反厥弟五人御其母於洛之汭五子咸怨述大禹之
戒以¶作歌其一曰怨豈在明不見是圖為人上者奈何
不敬其¶二曰内作色荒外作禽荒甘酒嗜音峻宇雕墻
有一於此¶未或弗亡其三曰惟彼陶唐有此冀方今失
<pb:KR3k0012_WYG_570-2b>
厥道亂其紀¶綱乃底滅亡其四曰明明我祖萬邦之君
有典有則貽厥¶子孫荒墜厥緒覆宗絶祀其五曰嗚呼
曷歸予懷之悲萬¶姓仇予予將疇依欎陶乎予心顔厚
有忸怩弗慎厥徳雖¶悔可追<md:KR3k0012_SBCK_570-2a>¶毛詩曰情動於中而形於言言之不足故嗟歎之嗟歎
之¶不足故詠歌之詠歌之不足故不知手之舞之足之
蹈之¶也¶
又葛屨園有桃曰心之憂矣我歌且謡
<pb:KR3k0012_WYG_570-3a>
又谷風四月曰君子作歌惟以告哀¶
禮記曰子貢問師乙曰賜也聞聲歌各有宜也如賜者
宜¶何歌也師乙曰乙賤工也何足以問其所宜請誦其
所聞¶而吾子自執焉寛而静柔而正者宜歌頌廣大而
静疏逹¶而信者宜歌大雅恭儉而好禮者宜歌小雅正
直而静亷¶而謙者宜歌風肆直而慈愛者宜歌商温良
而能㫁者宜¶歌齊夫歌者直已而陳徳也動已而天地
應焉四時和焉¶星辰理焉萬物育焉故商者五帝之遺
<pb:KR3k0012_WYG_570-3b>
聲也商人識之故¶謂之商齊者三代之遺聲也齊人識
之故謂之齊明乎商<md:KR3k0012_SBCK_570-2b>¶之音者臨事而屢㫁明乎齊之音
者見利而能讓臨事而¶屢㫁勇也見利而能讓義也有
勇有義非歌孰能保此故¶歌者上如抗下如隊曲如折
止如槁木倨中矩句中鈎纍¶纍乎端如貫珠故歌之為
言也長言之也説之故言之言¶之不足故長言之長言
之不足故嗟歎之嗟歎之不足故¶不知手之舞之足之
蹈之也
<pb:KR3k0012_WYG_570-4a>
又檀弓曰原壤之母死登木歌曰狸首之班然執女手
之¶巻然¶
又樂記曰昔者舜作五絃之琴以歌南風¶
又檀弓上曰孔子蚤作負手曳杖逍遥於門歌曰泰山
其¶頺乎梁木其壞乎哲人其萎乎¶
又曰魯人有朝祥而暮歌者子路笑之¶
又曰歌者在上匏竹在下貴人聲也<md:KR3k0012_SBCK_570-3a>¶又曰奠酬而工升歌發徳音¶也
<pb:KR3k0012_WYG_570-4b>
周禮春官曰太師大祭祀師瞽登歌小師掌教絃歌(教/調)
(教瞽矇出¶音絃謂/琴瑟歌依詠詩也)¶
左傳哀二十一年八月公及齊侯邾子盟于顧齊
人責¶稽首因歌之曰魯人之皋數年不覺使我髙
蹈(言魯人皋綏數年不¶知荅齊/稽首故使我髙蹈來為此㑹)唯其儒書以為二國
憂¶
又曰昭公十二年南蒯將適費飲鄉人酒鄉人或歌之
曰我¶有圃生之祀乎從我者子乎去我者鄙乎倍其隣
<pb:KR3k0012_WYG_570-5a>
者恥乎¶已乎已乎非吾黨之士乎¶
又曰哀五年秋齊景公卒冬十月公子嘉公子駒公子
黔¶奔衛公子鉏公子陽生來奔(皆景公子/在莱者)莱人歌之景
公死¶乎不與埋三軍之事乎不與謀師乎師乎何黨之
乎<md:KR3k0012_SBCK_570-3b>¶又曰襄四年崔子稱疾不視事公問崔子遂從姜氏入
於¶室公拊楹而歌(歌以命/姜氏)¶
論語曰子與人歌而善必使反之而後和之
<pb:KR3k0012_WYG_570-5b>
又曰楚狂接輿歌而過孔子曰鳳兮鳳兮何徳之衰往
者¶不可諌来者猶可追已而已而今之從政者殆而¶
又曰子於是日哭則不歌¶
史記曰古詩三千餘篇孔子曰其重句施於禮上採契
后¶稷中述殷周幽厲之缺始於袵席故曰闗雎以為風
之始¶鹿鳴小雅始文王為大雅始清廟為頌始三百五
篇皆¶絃歌以求合韶武雅頌之音禮樂自此可得而述¶
又曰漢家常以正月上辛祠太一甘泉夜到明忽有流
<pb:KR3k0012_WYG_570-6a>
星¶至於祠壇上使童男女七十人俱歌有得神馬渥洼
水中¶為太一歌曰太一貺兮天馬下沾亦汗兮沬流
赭今安<md:KR3k0012_SBCK_570-4a>¶疋兮龍為友後伐大宛得千里馬蒲桃為歌曰
天馬来兮¶從西極經萬里兮歸有徳承靈威兮降外國
涉流沙兮四¶夷服¶
又曰箕子朝周過故殷墟咸生黍箕子傷之欲哭則不
可¶欲泣則近婦人乃作麥秀之詩以歌詠之曰麥秀漸
漸兮¶禾黍油油彼狡童兮不我好仇所謂狡童者紂也民
<pb:KR3k0012_WYG_570-6b>
為流涕¶
又曰淳于髠見梁惠王王屏左右見之終無言王讓之
髠¶曰王志在音吾是以黙也¶王㑹有謳歌者未及言之
也¶
又曰趙武靈王夣見處女鼓琴而歌曰美人熒兮顔若
苕¶之榮命乎命乎曽無我嬴旦日王飲酒樂數言所夢想見
其狀¶吳廣聞之内其女娃嬴孟姚也甚有寵立為后¶
又曰武王克殷伯夷叔齊恥之不食周粟隐首陽山作
<pb:KR3k0012_WYG_570-7a>
歌<md:KR3k0012_SBCK_570-4b>¶曰登彼西山兮言采其薇兮以亂易暴兮不知其非
神農¶虞夏忽焉沒兮我適安歸¶兮
又曰項羽軍壁垓下兵少食盡軍四面皆楚歌(應劭曰/椘歌者)
(鷄鳴¶時/歌也)項王乃驚曰漢已皆得楚乎是何楚人之多也
項王乃¶悲歌慷慨曰力㧞山兮氣盖世時不利兮騅不
逝騅不逝¶兮可奈何虞兮虞兮奈若何¶
漢書曰李延年善歌帝幸之時人語曰一雌復一雄雙¶
飛入紫宫
<pb:KR3k0012_WYG_570-7b>
又曰孝惠帝所教歌兒百二十人有缺輙補¶
又曰田横齊王建之親族也秦滅六國田氏悉為庶人
髙¶祖遣韓信破齊後定天下田横乃與五百人深居海
島髙¶祖即位遣使者徴之横與將士俱至尸鄉亭頓止
横乃奮¶躍自刎而死從者不敢哭遂歌以寄之今之挽
歌起於此<md:KR3k0012_SBCK_570-5a>¶矣¶
又曰張釋之為中郎將從行至霸陵是時慎夫人從上
指¶視慎夫人新豐道曰此走邯鄲道也使慎夫人鼓瑟
<pb:KR3k0012_WYG_570-8a>
上自¶倚瑟而歌¶
又班固頌論功歌詩靈芝歌曰因露寢兮産靈芝象三
徳¶兮瑞應圖延夀命兮光此都配上帝兮象太㣲叅日
月兮¶揚光輝¶
又曰武帝幸雍祠五畤獲白麟作白麟之歌¶
又曰上幸行河東祠后土顧視帝京忻然中流歌曰秋
風¶起兮白雲飛草木黄落兮雁南歸蘭有秀兮菊有芳
懷¶佳人兮不能忘汎樓船兮濟汾河横中流兮揚素波
<pb:KR3k0012_WYG_570-8b>
簫鼓¶鳴兮發擢歌歡樂極兮哀情多少壯㡬時兮奈老
何¶
又曰孝武帝廵狩至於盛唐尋陽浮江親射蛟江中獲
之<md:KR3k0012_SBCK_570-5b>¶舳艫千里薄樅陽而出作盛唐樅陽之歌¶
又曰惠帝立皇太后廼令戚夫人髠鉗衣赭舂舂且歌
曰¶子為王母為虜終日舂薄暮常與死為伍相離三千
里當¶使誰告汝太后聞之大怒曰乃欲倚汝子耶遂鴆
殺趙王¶㫁戚夫人手足去眼薫耳名曰人彘
<pb:KR3k0012_WYG_570-9a>
又曰漢以江都王女昭君妻烏孫悲愁自作歌曰吾家
嫁¶我兮天一方逺托絶國兮烏孫王穹廬為室兮氊為
牆以¶肉為食兮酪為漿居常悲思兮心内傷願為黄鵠
兮歸故鄉¶
又曰燕王旦謀反事敗王憂懣置酒方載宫㑹賓客羣
臣¶妾坐飲王自歌曰歸空城兮狗不吠鷄不鳴横術何
廣兮¶固知中國之無人華容夫人起舞歌曰髪紛紛兮
寘渠骨¶藉藉兮亡居母求子兮妻求夫徘徊兩渠間兮
<pb:KR3k0012_WYG_570-9b>
君子獨安¶居<md:KR3k0012_SBCK_570-6a>¶又曰廣陵王胥祝詛事發覺有司按驗有實使者反及
置酒¶顯陽殿召太子霸及子女董訾胡生等夜飲使所
幸八子¶郭昭君家人子趙左君等王自歌曰乆生兮無
終長不樂¶兮安窮奉天期兮不得湏臾千里馬兮駐待
路黄泉下兮¶幽深人生要死兮何為苦心可用為樂兮
心所喜出入無踪¶兮為樂極蒿里召兮郭門閱死不得
取伐兮庸身自折
<pb:KR3k0012_WYG_570-10a>
又曰元帝自度曲被歌注云聲終更授其次曰度曲度
曲¶未終雲起雪飛是也¶
謝承後漢書曰祭遵為將取士皆用儒術對酒設樂必
雅¶歌投壺¶
東觀漢記曰朱酺明帝時為益州刺史移書屬郡喻以
聖¶徳白狼王等百餘國重譯来庭歌詩三章酺獻之¶
後魏書曰鄭道昭字僖伯兼中書侍郎從征河北髙祖
饗<md:KR3k0012_SBCK_570-6b>¶侍臣懸匏於大竹堂道昭兄懿居侍坐樂作酒酣髙
<pb:KR3k0012_WYG_570-10b>
祖¶乃歌曰日月光天兮無不曜江左一隅兮獨未照彭
城王勰¶續歌曰願從聖主兮登衡㑹萬國馳誠兮混日
外鄭懿歌¶曰雲雷大振兮天地闢率土来賓兮一正厯
邢巒歌曰舜¶舞干戈兮天下歸文徳逺被兮莫不思鄭道
昭歌曰皇風一¶鼔兮九地匝載日依天兮清六合髙祖
又歌曰遵彼汝墳¶兮昔化貞未若今日兮道風明宋弁
歌曰文王政教兮暉江¶沼寜知大化兮光四表¶
吴書曰留贊初為將臨敵必先披髪呌天因抗音而歌
<pb:KR3k0012_WYG_570-11a>
左¶右應之乃進戰¶
晉書曰三月上巳日㑹稽夏統字仲御入洛市樂太尉
賈¶充問曰卿能土地曲乎統曰百姓懷君恩作慕歌為
孝女¶曹娥作河女之章為伍子胥作小海唱今欲歌之充
曰善乃<md:KR3k0012_SBCK_570-7a>¶以足扣舷舡引聲轉喉清激慷慨大風應至含
水激天雲¶雨響集充曰聼慕歌之聲便髣髴見大禹之
容聞河女之¶音不覺涕泣交下即謂伯嫗髙行在目前
聆小海之唱謂¶子胥屈平立吾之左右
<pb:KR3k0012_WYG_570-11b>
又曰袁山松善音樂舊歌有行路難曲詞頗踈質山松
乃¶文其辭句婉其節制因酣歌之聞者流涕¶
又曰應詹督南平天門武陵三郡事時政令不一諸蠻
怨¶望並謀背叛詹召蠻酋破銅劵與盟由是懷詹數郡
無虞¶其後天下大亂詹境獨全百姓歌之曰亂離既普
始為灰¶朽僥倖之運頼兹應后嵗寒不彫孤境獨守拯
我塗炭惠¶隆丘阜潤同江海恩猶父母¶
又曰山簡慠誕好酒嘗止襄陽習公池日晚醉歸自歌
<pb:KR3k0012_WYG_570-12a>
曰¶山公時一醉遥造髙陽池日暮倒載歸酩酊無所知
時復<md:KR3k0012_SBCK_570-7b>¶能騎馬倒着白接籬舉頭問葛强何如并州兒¶
晉陽秋曰髙祖伐公孫淵過本縣賜牛酒榖帛郡守典
農¶㑹墓次父老故舊讌飲髙祖作歌曰天地開闢日月
重光¶今遭際㑹奉辭遐方將掃逋穢還過故鄉肅清萬
里搃齊¶八荒告成歸老待罪舞陽¶
鄧粲晉紀曰太子洗馬郭訥字敬言嘗入洛觀伎人歌
言¶佳石崇問其曲訥不知崇笑卿不識曲那得言佳訥
<pb:KR3k0012_WYG_570-12b>
答譬¶如見西施何必識其姓名然後知美崇無以難¶
崔鴻十六國春秋曰初苻堅二十五年滅燕慕容冲姊清
河¶公主年十四有殊色堅納之寵冠後庭冲時年十二
亦有¶龍陽之美堅又幸之姊弟專寵宫人莫進長安中
歌之曰¶一雌與一雄雙飛入紫宫咸懼為亂王猛切諌
乃出冲冲¶卒為堅賊<md:KR3k0012_SBCK_570-8a>¶又前燕録曰慕容廆父涉歸分戸以封長庻子吐谷渾
分¶馬以給之及廆嗣位而二部馬闘廆怒遣使讓渾曰
<pb:KR3k0012_WYG_570-13a>
先公¶分建有别奈何不相逺離而令馬有闘傷渾曰馬
飲食水¶草闘其常性何故怒及於人兄弟至親而闘起
於馬當去¶汝萬里於是遂西移八千里廆後悔之遣乙
那樓追渾謝¶之乃擁迴渾馬馬東行數百步輙悲鳴西
奔衝突山谷如¶是者十餘曰此非人事遂附隂山面黄
河晉永嘉之亂南¶遷隴右廆以孔懷之思作吐谷渾阿
干歌嵗暮窮思常歌¶之及雋垂僣號以為輦後大曲¶
孟嘉别傳桓温問嘉曰聽伎絲不如竹竹不如肉何謂
<pb:KR3k0012_WYG_570-13b>
也¶荅曰漸近自然一坐咨嗟¶
晉書曰孝武太元中琅琊王軻之家有鬼歌子夜殷允
為¶章郡僑人庾僧度家亦有鬼歌子夜殷允為章郡亦
是太<md:KR3k0012_SBCK_570-8b>¶元乎則子夜此時以前人¶
齊書曰蕭惠基解音律尤好魏三祖曲及相和歌每奏
輙¶賞恱不能已也¶
梁書曰羊侃有伎孫荆玉能反腰帖地銜得席上玉簮
勅¶賚歌人王娥兒東宫亦賚歌者屈偶之並妙盡竒曲
<pb:KR3k0012_WYG_570-14a>
一時¶無對¶
唐書曰劉禹錫泛朗州司馬蠻俗好巫每滛詞鼔舞必
歌¶俚辭禹錫或從事於其間乃依騷人之作為新詞以
教巫¶祝故武陵谿洞間夷歌率多禹錫之詞也¶
又曰開元中歌工長孫元忠之祖受於侯將軍貴昌并
州¶人也亦代習北歌貞觀中有詔令貴昌以其聲教樂
府元¶忠之家代相傳習如此雖譯者亦不能通知其辭
盖年嵗¶乆逺失其真矣絲桐唯琴曲有胡笳聲
<pb:KR3k0012_WYG_570-14b>
　
　
　
　
　
　
　
　太平御覽卷五百七十
