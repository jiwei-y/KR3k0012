# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:30.743802
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 570
#+PROPERTY: FILE SB11n0727-570太平御覽-卷之五百七十.
<pb:KR3k0012_SBCK_570-1a>¶
太平御覽卷第五百七十¶
　樂部八¶
　　　　　歌一¶
釋名曰人聲曰歌歌柯也以聲吟詠有上下如草木有柯¶
葉充言歌聲如柯也¶
爾雅曰徒歌謂之謡¶
尚書曰帝庸作歌曰勑天之命惟時惟幾(用庶尹允諧故/作歌以戒之安)¶
(不忘危也勑正也奉天命以/臨人惟在順時惟在慎微也)乃歌曰股肱喜哉元首起哉¶
百工熈哉(元首君也股肱之臣喜樂盡/忠君之理功乃起百王之業)乃&KR0435;載歌曰元首¶
明哉股肱良哉庶事康哉(賡續載成也帝歌歸美/股肱乃安以成其美)又歌曰¶
元首叢脞哉股肱惰哉萬事隳哉(&KR1244;脞細碎無大畧曰君/如此則臣懈萬事隳廢)¶
(其功不成歌以申/成也脞音倉果反)¶
又曰九功惟序九序惟歌(六府三事之功次序皆/可歌樂乃德政之致也)勸之以¶
<pb:KR3k0012_SBCK_570-1b>¶
九歌俾勿壞(六府三事之功次/壞在此三者而巳)¶
又曰禹曰於帝念哉德惟善政政在養民水火金木&KR0095;榖¶
惟脩正德利用厚生惟和九功惟叙九叙惟歌¶
又曰詩言志歌永言聲依永律和聲¶
又五子之歌曰太康尸位以逸豫畋於有洛之表十旬不¶
反厥弟五人御其母于洛之汭五子咸怨述大禹之戒以¶
作歌其一曰怨豈在明不見是圖爲人上者柰何不敬其¶
二曰内作色荒外作禽荒甘酒&KR0285;音峻宇雕墻有一于此¶
未或弗亡其三曰惟彼陶唐有此兾方今失厥道乱其紀¶
綱乃厎滅亡其四曰明明我祖萬&KR0022;之君有典有則貽厥¶
子孫荒墜厥緒覆宗絶祀其五曰嗚呼&KR0154;歸予懷之悲萬¶
姓仇予予將疇依&KR0650;陶乎予心顔厚有忸怩弗慎厥德雖¶
悔可追¶
<pb:KR3k0012_SBCK_570-2a>¶
毛詩曰情動於中而形於言言之不足故嗟歎之嗟歎之¶
不足故永歌之永歌之不足故不知手之舞之足之蹈之¶
也¶
又&KR0081;屨園有桃曰心之憂矣我歌且謡¶
又谷風四月曰君子作歌唯以告哀¶
禮記曰子貢問師乙曰賜也聞聲歌各有冝也如賜者冝¶
何歌也師乙曰乙賤工也何足以問其所冝請誦其所聞¶
而吾子自執焉寛而静柔而正者冝歌頌廣大而静䟽逹¶
而信者冝歌大雅恭儉而好禮者冝歌小雅正直而静㢘¶
而謙者冝歌風肆直而慈愛者冝歌啇温良而能斷者冝¶
歌齊夫歌者直巳而陳德也動巳而天地應焉四時和焉¶
星辰理焉萬物育焉故啇者五帝之遺聲也啇人識之故¶
謂之啇齊者三代之遺聲也齊人識之故謂之齊明乎啇¶
<pb:KR3k0012_SBCK_570-2b>¶
之音者臨事而屢斷明乎齊之音者見利而能讓臨事而¶
屢斷勇也見利而能讓義也有勇有義非歌孰能保此故¶
歌者上如抗下如隊曲如折止如槁木倨中矩句中鈎纍¶
纍乎端如貫珠故歌之爲言也長言之也&KR0003;之故言之言¶
之不足故長言之長言之不足故嗟歎之嗟歎之不足故¶
不知手之舞之足之蹈之也¶
又檀弓曰原壤之母死登木歌曰狸首之班然執女手之¶
卷然¶
又樂記曰昔者舜作五絃之琴以歌南風¶
又檀弓上曰孔子蚤作&KR0018;手曳杖逍遥於門歌曰太山其¶
頽乎梁木其壞乎哲人其萎乎¶
又曰魯人有朝祥而暮歌者子路&KR0015;之¶
又曰歌者在上匏竹在下貴人聲也¶
<pb:KR3k0012_SBCK_570-3a>¶
又曰奠酬而工&KR0155;歌發德音也歌者在上匏竹在下貴人¶
聲也¶
周禮春秋太師大&KR0021;祀師瞽登歌小師掌教絃歌(教謂教/瞽朦出)¶
(音絃謂琴瑟/歌依詠詩也)¶
左傳哀二十一年八月公乃齊侯邾子盟　齊人責¶
稽首因歌之曰魯人之臯數年不覺使我髙蹈(言魯人臯/緩數年不)¶
(知荅斉稽首故使/我髙蹈來爲此㑹)唯其儒書以爲二國憂¶
又曰昭十三年南蒯將適費飲郷人酒郷人或歌之曰我¶
有圃生之&KR0142;乎從我者子乎去我者鄙乎倍其鄰者耻乎¶
巳乎巳乎非吾黨之士乎(巳乎巳乎言/自遂不改)¶
又曰哀五年秋齊景公卒冬十月公子嘉公子駒公子黔¶
奔衛公子鉏公子陽生來奔(皆景公子/在萊者)萊人歌之景公死¶
乎不與埋三軍之事乎不與謀師乎師乎何黨之乎¶
<pb:KR3k0012_SBCK_570-3b>¶
又曰襄四年崔子稱疾不視事公問崔子遂從姜氏入于¶
室公拊楹而歌(歌以命/姜氏)¶
論語曰夫子與人歌而善必使反之而後和之¶
又曰楚狂接輿歌而過孔子曰鳯兮鳯兮何德之衰徃者¶
不可諌來者猶可追巳而巳而今之從政者殆而¶
又曰子於是日哭則不歌¶
史記曰古詩三千餘篇孔子曰其重句施於禮上採契后¶
稷中述殷周(之盛至/幽厲之)缺始於祍席故曰閞睢以爲風之始¶
鹿鳴爲小雅始文王爲大雅始清庿爲頌始三百五篇皆¶
絃歌之以求合韶武雅頌之音禮樂自此可得而述¶
又曰漢家常以正月上辛祠太一甘泉夜到明忽有流星¶
至於祠壇上使童男女七十人俱歌又得神馬渥洼水中¶
爲太一歌曰太一貺兮天馬下治沾赤汗兮洙流赭今安¶
<pb:KR3k0012_SBCK_570-4a>¶
疋兮龍爲友後伐大宛得千里馬蒲桃爲歌曰天馬來兮¶
從西極經萬里兮歸有德承靈威兮降外國渉流沙兮四¶
夷服¶
又曰箕子朝周過故殷墟咸生禾&KR0112;箕子傷之欲哭則不可¶
欲泣爲近婦人乃作麥秀之詩以歌詠之曰麥秀漸漸兮¶
禾&KR0112;油油彼狡童兮不我好仇所狡童者紂也民爲流涕¶
又曰淳于髠見梁惠王王屏左右見之終無言王讓之髠¶
曰王志在音吾是以黙也¶
王曰㑹有獻歌者未及言之也¶
又曰趙武靈王夢見處女鼓琴而歌曰美人焭兮(顔若舜/華若苕)¶
之榮命兮曽無我羸且曰王飲酒樂數言所夢想見其狀¶
吴廣聞之内其女姓嬴孟姚也甚有寵立爲后¶
又曰文王克殷伯夷叔齊恥之不食周粟隠首陽山作歌¶
<pb:KR3k0012_SBCK_570-4b>¶
日登彼西山兮言采其薇矣以亂易&KR0064;兮不知其非神農¶
虞夏忽焉没兮我適安歸¶
又曰項羽軍壁垓下兵食少盡軍四面皆楚歌(應邵曰楚/歌者鷄鳴)¶
(時歌/也)項王乃歌曰漢巳皆得楚乎是何楚人之多項王乃¶
悲歌忼愾曰力拔山兮氣盖丗時不利兮騅不逝騅不逝¶
兮可柰何虞兮虞兮柰&KR0002;何¶
漢書曰李延年善歌武帝幸之時人語曰一雌復一雄&KR0031;¶
飛入紫宫¶
又曰孝惠帝所教歌兒百二十人有鈌輙&KR0024;¶
又曰田横齊王建之親族也秦滅六國田氏悉爲庶人髙¶
祖遣韓信破齊後定天下田横乃與五百人深居海島髙¶
祖即位遣使者徴之横與將士俱至尸郷亭頓止横乃奮¶
躍自刎而死從者不敢哭遂歌以&KR0009;之今之挽歌起於此¶
<pb:KR3k0012_SBCK_570-5a>¶
矣¶
又曰張釋之爲中郎將從行至霸俊是時慎夫人從上指¶
視慎夫人新豊道曰此是邯鄲道也使慎夫人鼓瑟上自¶
&KR0029;瑟而歌¶
又班固頌論功歌詩靈芝歌曰因露寐兮産靈芝象三德¶
兮瑞應圖延壽命兮光此都縁上帝兮象太微叅日月兮¶
揚光輝¶
又曰武帝幸雍祠五畤&KR0023;白麟作白麟之歌¶
又曰上幸行河東祠后土頋視帝京忻然中流歌曰秋風¶
起兮白雲飛草木黄落兮鴈南歸蘭有秀才兮菊有芳懷¶
佳人兮不能忘汎樓舡兮濟汾河横中流兮&KR0045;素波蕭鼓¶
鳴兮發擢歌忻樂極兮哀情多少壯幾時兮柰老何¶
又曰孝武南廵狩至于盛唐尋陽浮江親射蛟江中&KR0023;之¶
<pb:KR3k0012_SBCK_570-5b>¶
舳艫千里薄樅陽而出作盛唐樅陽之歌¶
又曰髙帝崩皇大后迺令戚夫人髠鉗衣赭春春且歌曰¶
子爲王母爲虜終日舂薄暮常與死爲伍相離三千里當¶
使誰告汝太后聞之大怒曰乃欲&KR0029;汝子耶遂鴆殺趙王¶
斷戚夫人手足去眼熏耳名曰人&KR0510;¶
又曰漢以江都王女昭君妻烏孫悲愁自作歌曰吾家嫁¶
我兮天一方逺託絶國兮烏孫王穹廬爲室兮氊爲牆以¶
肉爲食兮酪爲漿居常悲思兮内感傷願爲黄鵠兮歸故郷¶
又曰燕王旦謀反事敗王憂懣置酒方載宮㑹賔客群臣¶
妾坐飲王自歌曰歸空城兮狗不吠鷄不鳴横術何廣兮¶
固知中國之無人華容夫人起舞歌曰髮紛紛兮不暇梳骨¶
籍籍兮枕丘&KR0469;母求子兮妻求夫俳佪兩渠問兮君子獨安¶
居¶
<pb:KR3k0012_SBCK_570-6a>¶
又廣陵王胥祝詛事發覺有司按驗有實使者反及置酒¶
顯陽殿召太子覇及子女董訾胡生等夜飲使所幸八子¶
郭昭君家人子趙左君等王自歌曰空乆生&KR0006;無終長不樂¶
兮安窮奉天期兮不得湏&KR0119;千里馬兮駐待路黄泉下兮¶
幽深人生要死兮何爲苦心可用爲樂心所喜出入無悰¶
爲樂亟蒿里召兮郭門閱死不得取代庸身自逝¶
又曰元帝自度曲&KR0013;歌注云聲終更授其次曰度曲度曲¶
未終雲起雪飛是也¶
謝承後漢書曰&KR0021;遵爲將取士皆用儒術對酒設樂必雅¶
歌&KR0300;壷¶
東觀漢記曰朱酺明帝時爲益州刺史移書屬郡喻以聖¶
德白狼王等百餘國重譯來庭歌詩三章酺獻之¶
後魏書曰鄭道昭字僖伯兼中書侍郎從征河北髙祖饗¶
<pb:KR3k0012_SBCK_570-6b>¶
侍臣於懸匏於大竹堂道昭兄懿俱侍坐樂作酒酣髙祖¶
乃歌曰日月光天兮無不曜江左一隅兮獨未照彭城王勰¶
續歌曰願從聖王兮登衡㑹萬國馳誠兮混日外鄭懿歌¶
曰雲雷大振兮天地闢率&KR0095;來賔兮一正暦邢巒歌曰舜¶
舞干戈兮天下歸文德逺&KR0013;兮莫不思道昭歌曰皇風一¶
鼓兮九地匝戴日依天兮清六合髙祖又歌曰遵彼汝墳¶
兮昔化貞未若今日&KR0006;道風明宋弁歌曰文王政教兮暉江¶
沼寕知大化&KR0006;光四表¶
吴書曰留賛&KR0004;爲將臨敵必先&KR0013;髮叫天因抗音而歌左¶
右應之乃進戰¶
晉書曰三月上巳日㑹稽夏統字仲御入洛陽市藥太尉賈¶
充問曰卿能&KR0095;地曲乎統曰百姓懷君恩作慕歌爲孝女¶
曹娥作河女之章爲伍子胥作小海唱今欲之充曰善乃¶
<pb:KR3k0012_SBCK_570-7a>¶
以足扣舷舡引聲囀喉清激慷&KR0099;大風應至含水激天雲¶
雨響集充曰聽慕歌之聲便髣髴見大禹之容聞河女之¶
音不覺涕泣交下即謂伯&KR0078;髙行在目前聆小海之唱謂¶
子胥屈平立吾之左右¶
又曰&KR0061;山松善音樂舊歌有行路難曲詞頗踈質山松乃¶
文其辭句婉其節制因酣歌之聞者流涕¶
又曰應&KR0607;督南平天門武陵三郡事時政令不一諸蠻怨¶
望並謀背叛&KR0607;召蠻酋破銅劵與盟由是懷&KR0607;數郡無虞¶
其後天下大亂&KR0607;境獨全百姓歌之曰乱離旣普殆爲&KR0069;¶
朽僥倖之運賴兹應后歳寒不彫&KR0012;境獨守拯我塗炭恵¶
隆丘阜潤同江海恩猶父母¶
又曰山簡慠誕好酒甞止襄陽習公池日晚醉歸自歌曰¶
山公時一醉遥造髙陽池日暮倒載歸酩酊無所知時復¶
<pb:KR3k0012_SBCK_570-7b>¶
能&KR0016;馬倒着白接籬舉頭問&KR0081;強何如并州兒¶
晉陽秋曰髙祖伐公孫淵過夲縣賜牛酒&KR0150;帛郡守典農¶
㑹暮次父老故舊讌飲髙祖作歌曰天地開闢日月重光¶
今遭際㑹奉辭遐方將掃逋穢還過故郷肅清萬里㧾齊¶
八荒告成歸老待罪舞陽¶
鄧粲晉紀曰太子洗馬郭訥字敬言甞入洛觀伎人歌言¶
佳石崇問其曲訥不知崇&KR0015;卿不識曲郍得言佳訥荅譬¶
如見西施何必識其姓名然後知美崇無以難¶
崔鴻十六國春秋曰&KR0004;符堅二十五年滅慕容冲姉清河¶
公主年十四有姝色堅納之寵冠後庭冲時年十二亦有¶
龍陽之美堅又幸之姉弟專寵宫人莫進長安中歌之曰¶
一雌與一雄&KR0031;飛入紫宫咸懼爲亂王猛切諌乃出冲冲¶
卒爲堅賊¶
<pb:KR3k0012_SBCK_570-8a>¶
又前燕録日慕容廆父渉歸分户以封長庶子吐谷渾分¶
馬以給之及廆嗣位而二部馬闘廆怒遣使讓渾曰先公¶
分建有別柰何不相逺離而令馬有闘傷渾曰馬飲食水¶
草闘其常性何故怒及於人兄弟至親而闘起於馬當去¶
汝萬里於是遂西移八十里廆後悔之遣乙那樓追渾謝¶
之乃擁廻渾馬馬東行數百歩輙悲嗚西奔衝突山谷如¶
是者十餘日此非人事遂附隂山靣黄河晉永嘉之亂南¶
遷隴右廆以孔懷之思作吐谷渾阿于歌歳暮窮思常歌¶
之及儁垂僣號以爲輦後大曲¶
孟嘉別傳桓温問嘉曰聽&KR0458;&KR0093;不如竹竹不如肉何謂也¶
荅曰漸近自然一坐咨嗟¶
晉書曰孝武太元中琅邪王軻之家有&KR0017;歌子夜殷允爲¶
章郡僑人&KR0067;僧度家亦有&KR0017;歌子夜殷允爲章郡亦是太¶
<pb:KR3k0012_SBCK_570-8b>¶
元乎則子夜是此時以前人也¶
齊書曰蕭惠基解音律尤好魏三祖曲及相和歌每奏輙¶
賞恱不能巳也¶
梁書曰羊侃有妓孫荆玉能反&KR0398;怗地衘得席上玉簮&KR0004;¶
賚歌人王娥兒東宫亦賚歌者屈偶之並妙盡竒曲一時¶
無對¶
唐書曰劉禹錫泛朗州司馬鑾俗好巫每&KR0075;祠鼓舞必歌¶
俚辭禹&KR0236;或從事於其間乃依騷人之作爲新辭以教巫¶
祝故武陵谿洞間夷歌率多禹錫之辭也¶
又曰開元中歌工長孫(元忠/元忠)之祖受於侯將軍貴昌并州¶
人也亦代習北歌貞觀中有詔令貴昌以其聲教樂府元¶
忠之家代相傳習如此雖譯者亦不能通知其辭盖年歳¶
乆逺失其真矣&KR0093;桐唯琴曲有胡笳聲︻五百七十卷終¶
