# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:55.987459
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 914
#+PROPERTY: FILE SB11n0727-914太平御覽-卷之九百一十四.
<pb:KR3k0012_SBCK_914-1a>¶
太平御覽卷第九百一十四¶
　羽族部一¶
　　　　　鳥¶
周禮曰庖人供六禽辯其名物(六禽鴈鶉/鷃雉鳩鴿)¶
又曰中秋献良裘王乃行羽物(行羽物以飛鳥賜群吏中/秋鳩化爲鷹順其始殺大)¶
(班羽/物)¶
又曰射鳥氏掌射鳥𥙊祀以弓矢歐烏鳶凢賔客㑹同軍¶
旅亦如之¶
又曰羅氏掌羅烏鳥蜡則作羅&KR0237;(天子大蜡謂十二月合取万/物而/素饗/之&KR0237;細宻之)¶
(羅)¶
又曰中春羅春鳥獻鳩以養國老行羽物(春鳥蟄而始出/是/時鴈化爲)¶
(鳩<折 t="33"/>春鳥變舊爲新冝/以養老生氣行謂賦物)¶
又曰掌畜掌養鳥而阜蕃教擾之(鳥之可養/盛大蕃息)𥙊祀供夘鳥¶
<pb:KR3k0012_SBCK_914-1b>¶
(其夘丙/薦之鳥)四時貢鳥物(鴞鴈之属/以四時來)共膳獻之鳥(雉及鶉/駕之属)¶
又曰翨氏(翨音/翼)掌攻猛鳥各以其物爲媒而掎之(猛鳥鴈/隼之属)¶
(置其所養之物於絹/中鳥未下則掎其脚)以時獻其羽翮¶
又曰硩簇氏(硩音摘又他歴/切簇音蒼獨切)掌覆夭鳥之巢(覆毀也夭鳥/惡鳴之鳥若)¶
(鴞/鵩)以方書十日之號十有二辰之號十有二月之號十有¶
一歳之號¶
又曰庭氏掌射國中之夭鳥&KR0002;不見其鳥獸則以救日之¶
弓與救月之矢夜(射/之)中&KR0002;神也則以太隂之弓與枉矢射¶
之禮曰獻鳥者佛其首¶
又曰執禽者左首¶
又曰大羅氏天子之掌鳥獸者也¶
又曰鳥皫色而沙鳴鬰(皫普/表切)¶
又曰凢生天地之間者有血氣之屬必有知之屬莫不知¶
<pb:KR3k0012_SBCK_914-2a>¶
愛其𩔖今是夫鳥獸則失䘮其群匹越月踰時焉則必反¶
廵過其故郷翔廻焉鳴號焉蹢䠱焉(踟蹰焉/然後乃)能去之小者¶
至於䴏雀獨有啁噍之頃焉然後乃能去之故有血氣之¶
屬者莫智於人故人於其親也至死不窮傳曰或叫于宋¶
大廟曰譆譆出岀鳥于毫社如曰譆譆¶
又曰郯子來朝公與之宴叔孫昭子問焉曰少皡氏以鳥¶
名官何郯子曰我髙祖少皡摯之立也鳯鳥適至故紀於¶
鳥爲鳥師而鳥名¶
又曰鳥則擇木木豈能擇鳥¶
詩曰伐木丁丁鳥鳴嚶嚶嚶其鳴矣求其友聲¶
易曰比王用三駈失前禽邑人不誡吉¶
又曰井泥不食舊井無禽¶
又曰旅鳥焚其巢¶
<pb:KR3k0012_SBCK_914-2b>¶
又小過曰有飛鳥之象焉飛鳥遺之音不冝上冝下大&KR0123;¶
上逆而下順也¶
書曰日中星鳥以殷仲春厥民析鳥獸孳尾(孔安國曰乳/化曰孳交接)¶
(曰/尾)日永星火以正仲夏厥民因鳥獸希革(夏時鳥獸毛羽/希少改揚革改)¶
宵中星虚以殷仲秋厥民夷鳥獸毛毨(兟理也毛更生/生整理也)日¶
短星夘以正仲冬厥民燠鳥獸氄毛(鳥獸皆生/毳細毛也)¶
周書旅&KR0729;曰珎禽竒獸弗育于國¶
論語曰鳥之將死其鳴也哀¶
又曰鳥獸不可與同羣¶
爾雅曰鳥之雌雄不可别者以翼右掩左雄左掩右雌鳥¶
之美長醜爲鶹&KR1870;二足而羽謂之禽¶
春秋孔演圖曰鳥化爲書孔子奉以告天赤爵集書上化¶
爲黄玉刻曰孔提命仰應法爲赤制¶
<pb:KR3k0012_SBCK_914-3a>¶
又曰黒帝治生五角之禽以觸民(宋均注曰/陽數玉也)¶
春秋考異郵曰鳥魚者隂中(陽陽/中隂)皆𡖉生以𩔖翔故魚從¶
水鳥從陽凢飛翔羽翮柔良之獸皆爲陽陽氣仁故鳥哺¶
公(鳥飛於風魚浮之水是故陽/氣輕勁也含二氣故生)吞齕者八竅而𡖉生(鳥雞/𩔖也)¶
序命暦羲皇燧人始名物蟲鳥獸之名¶
尚書考靈曜曰鳥爲春&KR0049;¶
歸藏啓筮曰金水之子其名曰羽蒙乃(占之/曰羽)民是生百鳥¶
史記曰秦仲知百鳥之音與之語皆應焉¶
又曰楚莊王即位三年不出號令日夜爲樂令國中曰有¶
敢諌者死無赦伍舉入諌莊王左抱鄭&KR0078;右抱越女坐鍾¶
鼓之間伍舉曰願有進隱(隱爲隱/藏其意)曰有鳥在於阜三年不¶
蜚不鳴是何鳥也莊王曰三年不蜚蜚將冲天三年不鳴¶
鳴將驚人舉退矣吾知之矣¶
<pb:KR3k0012_SBCK_914-3b>¶
又曰楚湏襄王十八年人有好以弱弓微繳加歸鴈之上¶
者王聞而召之問焉對曰小臣之好射鶀(音/其)鴈羅鸗(徐廣曰/鸗野鳥)¶
(也音/龍)小矢之發也何足爲大王道哉且稱楚之國大王之¶
賢所弋非特此也昔者三王以弋道德五伯以弋戰國故¶
𥘿魏燕趙者其鴈也齊魯韓衛者青首也(青首小鳬/有青者)邹¶
費郯邳者羅鸗也外則其餘不足射也見鳥六𩀱(以喻下/文秦趙)¶
(等十二國/故曰六𩀱)唯王何取王何不以聖人爲弓勇士爲繳時張¶
而射之此六𩀱者可得而囊載也其樂非特朝夕之樂也¶
其獲非特鳬鴈之實也¶
漢武故事曰武帝作玉堂以玉壁薄椽頭鑄爲太鳥黄金¶
𡍼長五丈拪屋上¶
續漢書曰楊震將葬大鳥來止亭樹下地安行到柩前正¶
立低頭淚出衆人更共摩牧抱特終不驚駭其鳥五色髙¶
<pb:KR3k0012_SBCK_914-4a>¶
丈餘兩翼長二丈三尺人莫知其名也¶
魏志曰髙唐隆臨終上䟽諌明帝臣觀黄&KR0004;之際天兆其¶
戒異𩔖之鳥育長鷰巢口𤓰俱赤此魏室之大異也¶
晉書曰趙王倫篡位時於殿上得異鳥問皆不知名其日¶
向夕宫西有素衣小皃言是服劉鳥倫使録小兒并鳥閉¶
置空室明旦開視户如故並失人鳥所在倫目上有廇以¶
爲妖焉¶
南史曰甄恬字彦約中山無極人也居江陵數歳喪父哀¶
感有&KR0002;成人家貧養母常得珎羞及居喪廬於墓側&KR0106;有¶
鳥𤣥黄雜色集於廬樹恬&KR0152;則鳴&KR0152;止則止¶
齊書曰曲江公蕭遥欣年七歳出齊時有一左右小兒善¶
彈無飛鳥不應&KR0076;墜落欣(曰/九)戲多端何急彈此鳥自空中¶
翔飛何關人事無趣殺此生左右感其言遂不復彈鳥¶
<pb:KR3k0012_SBCK_914-4b>¶
梁書曰何胤退居吴武丘寺講經論常禁殺有異鳥如鶴¶
紅色集講堂馴狎如家禽¶
南史曰海中浮鵠山去地千餘里上有女人年三百歳有¶
女道士百四五人年並出百(俱在/山中)學道遣使獻紅席梁武¶
帝方捨身時其使適至此草常有紅鳥居下故以名觀其¶
圖狀則鸞鳥也¶
又曰梁武帝捨身時有男子不知何許人於衆中自割身¶
以飴飢鳥血流遍體而顔色不變開講日有三足鳥集殿¶
開講日有三足鳥集殿之東户自戸適于西南懸楣三飛¶
三集白雀一見于重雲閣前連李樹¶
後魏書曰波斯國有鳥形如橐駞有羽翼飛而不能髙食¶
草與肉亦能噉火馳走甚疾一日能七百里也¶
又曰彭城王&KR0944;從[沔-丏+丐]北除使持節都督南征諸軍事正中¶
<pb:KR3k0012_SBCK_914-5a>¶
軍大將軍府&KR0944;於是親勒大衆湏&KR0119;有二大鳥從南而來¶
一向行宫一向府幕各爲所獲&KR0944;言於帝曰始有一鳥望¶
旗顛仆臣謂大&KR0123;帝戲之曰鳥之畏威豈獨中軍之略也¶
吾亦分其一耳此乃大善¶
北史曰周豆盧勣爲渭州(刺/史)鳥䑕山絶壁千仞由來乏水¶
諸羗苦之勣馬足所踐忽飛泉涌出有白鳥翔止㕔前乳¶
子而後去人爲之謡曰我有丹陽山飛玉漿濟戎夷人神¶
鳥來翔¶
隋書曰煬帝征遼東帝舎臨頓見大鳥丈餘縞身朱足游¶
泳自若上異之詔虞綽爲銘帝覽而善之命有司勒於(海/上)¶
又曰大業十二年一月甲子夜有二大鳥似鵰飛入大業¶
殿止干殿　至明而去¶
又曰王丗充將欲篡位羅取雜鳥書帛繫其頸自言符命¶
<pb:KR3k0012_SBCK_914-5b>¶
而散放之或有彈射得鳥而來獻者亦拜官爵¶
唐書曰太宗謂禇遂良學問稍長性亦堅正旣冩忠誠甚¶
親附於朕譬如飛鳥依人自加憐愛¶
又曰永徽中吐火羅國獻大鳥髙七尺其足如駞有翅而¶
能飛行日三百里能噉銅鐵夷俗呼爲駞鳥上以太宗懷¶
逺所致獻于昭陵乃刻像於陵之内¶
又曰永徽中萬年宫有小鳥生大鳥¶
又曰大暦八年有大鳥見於武功縣群鳥隨而噪之武功¶
縣神䇿行營將張日芬射而獲之以獻是鳥肉翅(狐/首)四足¶
足有𤓰其(廣/四)尺三寸其毛色赤形𩔖蝙蝠¶
又曰大中十年舒州吴塘堰有衆禽成巢闊七尺髙一丈¶
而水禽山鳥鷹隼鷰雀之𩔖無不馴狎又有鳥人面緑毛¶
𤓰喙皆紺色其聲曰甘人呼爲甘蟲¶
<pb:KR3k0012_SBCK_914-6a>¶
莊子曰飛鳥之影未甞動也¶
文子曰有鳥(將/来)張羅待之得鳥者一目也今爲一目之羅¶
即無得鳥時¶
孫卿子曰鳥窮則啄人窮則詐¶
淮南子曰鳥排空而飛獸蹶石而走¶
又曰射者扞鳥號之弓彎綦衛之箭重之(羽/蓬)蒙子之巧以¶
要飛鳥猶(不/能)與羅者競多何則以所持之小也張天下以¶
爲之籠因江海以爲&KR0328;又何亡魚失鳥之有乎¶
又曰一目之羅不可以得鳥無餌之鈎不可以得魚(遇/士)無¶
禮不可以得賢德¶
又曰毛羽者飛行之𩔖也故屬於陽¶
又曰繫舟水中鳥聞之髙翔魚聞之沉淵¶
又曰鳥不于防者雖近弗䠶(鳥燕之/属是也)其當道者雖逺弗釋¶
<pb:KR3k0012_SBCK_914-6b>¶
(當道謂作防客/者故曰不釋也)¶
又曰夫飛鳥主巢狐狸主穴巢者巢成而得𪧐焉趍捨行¶
義亦人之所捿𪧐也¶
又曰鳥魚皆生於陰屬於陽故鳥魚皆夘魚游於水鳥翔¶
於雲¶
又曰羽嘉生飛龍(羽加羽蟲之先也/蜚龍龍之有羽者)飛龍生鳯皇鳯皇生¶
鸞鳥鸞鳥生庻鳥九羽者生於庻鳥也¶
又曰蒲且之連鳥於百仞之上而詹何之鶩魚於大淵之¶
中此皆得清浄之道也¶
又曰羽者嫗伏毛者孕育¶
淮南萬畢術曰人靣擊地飛鳥自下(取蘗木爲人形似鳥/而血塗人面以擊地)¶
(飛鳥/自下)¶
抱朴子軍術曰衆鳥群飛徘徊軍上不過三日有暴兵至¶
<pb:KR3k0012_SBCK_914-7a>¶
焉鳥聚軍中將當賞功増秩鳥集將軍之旗將軍増官鳥¶
集軍中莫知其名軍敗也¶
阮子曰髙鳥相木而集智士擇士而翔¶
晏子春秋曰景公射鳥野人駭之公令吏誅之晏子曰鳥¶
獸故非人所養野人駭之不亦冝乎公曰善自尓巳來一¶
㢮鳥獸之禁¶
又曰景公好弋使顔𣵠主聚鳥而亡公召吏殺之晏子曰¶
諸侯聞之以君重鳥輕士公曰勿殺¶
春秋後語淳于髠曰夫鳥同翼者聚飛而獸同足者俱行¶
各有儔也¶
又曰魏有更羸脉者與王處廪下仰見飛鳥引弓虚發而¶
鳥墮下魏王恠而問曰何以得至此羸脉曰此孽生也生¶
曰先生何以知之對曰其飛徐其鳴悲其飛徐者故瘡痛¶
<pb:KR3k0012_SBCK_914-7b>¶
也其鳴悲者乆失群也故瘡未息而驚心未去聞&KR0076;音烈¶
而髙飛故隕也(孽餘也先&KR0013;傷而餘瘡未差故聞&KR0076;聲/而奮/驚而隕也五違切創與瘡同)¶
又曰燕王使&KR0016;刼代樂毅奔趙王卒離心田單乃令城中¶
食者先𥙊先祖於庭中飛鳥悉飛舞其上或(下啄/其食)燕人皆¶
恠之〇穆天子傳曰曠原之野飛鳥之所解羽春之山飛¶
鳥之所拪㫪山之澤清水温泉飛鳥百獸之所飲食¶
家語曰孔子在衛顔回侍側聞&KR0152;聲甚哀子曰回汝知此¶
何&KR0152;對曰此哭非但爲死又爲生離回聞桓山之鳥生四¶
子焉羽翼旣成將分于四海其母悲鳴而送之哀聲有似¶
於此謂其往而不返也回&KR0060;以音𩔖而知之¶
又曰蒼鳥群飛熟使萃之(蒼鳥/蒼鴈)¶
又曰稷　帝　投之水上鳥何燠(投弃燠温鳥以/羽翼覆薦温之)¶
白虎通曰鳥所以飛何鳥者陽也飄輕故飛也禽者何鳥獸¶
<pb:KR3k0012_SBCK_914-8a>¶
之揔名明爲人所禽制¶
蔡邕月令章句曰天官五獸前有朱雀鶉火之體凢鳥生¶
於水¶
衝波傳曰顔淵子路於洙泗見五鳥色由熒熒之鳥也(見/色)¶
(分明故/曰熒熒)¶
廣志曰東齊多鳥爵千百爲群小户種㯏或以爵爲患¶
文士傳曰張衡有巧藝甞作木鳥假以羽翮腹中施機能¶
數里飛¶
又曰(㑹/稽)山隂禹葬聖人化感鳥獸故象爲民佃春耕　拔¶
草根秋啄除其穢故縣官禁民不得殺傷此鳥犯者刑之¶
無赦¶
㑹稽典録曰夏方字文昌家遭癘父母伯叔一時死九十¶
三喪方年十四晝則&KR0018;土哀號暮則扶棺哭泣比葬年十¶
<pb:KR3k0012_SBCK_914-8b>¶
七烏鳥集聚猛獸乳其側¶
幽明録曰符堅時有射師經嵩山望見松樹上有一𩀱白¶
鳥似鵠而大至樹下又見一蛇長五丈許樹上取鳥未至鳥¶
一丈鳥便欲飛蛇張口歙之鳥不得去&KR0813;紛一食頃鳥轉¶
欲困射師引弩射三矢蛇隕而鳥得颺去湏&KR0119;雲晦雷發¶
驚耳駭目而向鳥徘徊其上毛落紛紛雷息電滅鳥亦髙飛¶
十州記曰祖沷州有不死之草似菰苗秦始皇時死者横¶
道有鳥如烏狀御此草以覆死人面皆登時起坐而遂活¶
也¶
異苑曰蘭陵昌慮縣華山有井鳥巢其中金喙黒色而圓¶
翅此禽見則大水¶
荆楚歳時記曰春分日民並種戒火草於屋上有鳥如烏¶
先鷄而鳴架架格格民&KR0049;此鳥則入田以爲&KR0049;人架犁格¶
<pb:KR3k0012_SBCK_914-9a>¶
也¶
又曰夏七月有鳥民穫穀其聲自呼農人候此鳥則犂把¶
上岸¶
太平御覽卷第九百一十四¶
<pb:KR3k0012_SBCK_914-9b>¶
