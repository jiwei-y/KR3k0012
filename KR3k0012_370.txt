# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:18.264922
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 370
#+PROPERTY: FILE SB11n0727-370太平御覽-卷之三百七十.
<pb:KR3k0012_SBCK_370-1a>¶
太平御覽卷第三百七十¶
　人事部十一¶
　　　手　掌　指　爪¶
　　　　　手¶
釋名曰手須也事業之所湏也¶
毛詩碩人曰手如柔荑(如荑之/新生也)¶
又魏葛屨曰撡撡女手可以縫裳¶
又曰衛風曰執子之手與子偕老¶
又邶栢舟北風曰北風其凉雨雪其䨦(普康/切)惠而好我携¶
手同行莫赤匪狐莫黒匪烏惠而好我携手同車¶
又緇衣遵大路&KR0006;撡執子之手&KR0006;¶
禮曲禮曰長者與之提携則兩手捧長者之手¶
又檀弓上曰孔子蚤作&KR0018;手曵杖逍遥於門¶
<pb:KR3k0012_SBCK_370-1b>¶
又檀弓下曰原壤之母死夫子助之沭槨原壤登木歌曰¶
貍首之班然執女手之卷然¶
又玉藻曰手容恭(髙且/正也)¶
又表記曰后稷天下之爲烈也豈一手一足(烈業也言后/稷造稼穡天)¶
(下世以爲業豈一手一/足喻用之者多無數也)¶
傳曰宋武公生仲子仲子生而有文在其手曰爲魯人夫¶
故仲子歸於我¶
又閔公曰成季之生也有文在其手曰友¶
又宣上曰晉靈公不君宰夫臑熊蹯不熟殺之寘諸畚(音/本)¶
使婦人載以過朝趙盾士季見其手問其故而患之¶
又曰楚侵鄭穿封戍囚皇頡公子圍與之争之正於伯州¶
犂伯州犂上其手曰夫子爲王子圍寡君之貴介弟也下¶
其手曰此子爲穿封戍方城外之縣尹也(上下手以/遵囚意)¶
<pb:KR3k0012_SBCK_370-2a>¶
又曰邑姜方娠太叔夢帝謂己余命而子曰虞將與之唐¶
屬諸叅而蕃育其子孫及生有文在其手曰虞遂以命之¶
又曰齊魯戰于炊鼻舟堅射陳武子中手(舟堅季/氏臣也)失弓而¶
罵(武子/罵也)以告平子曰有君子白晳黰&KR0161;眉甚口(甚口/多口)平子¶
曰必子彊也(子彊/武子)¶
又曰昔叔向適鄭&KR1965;篾惡欲觀叔向從使之收器者而往¶
立於堂下一言而善叔向將飲酒而聞之曰必&KR1965;明也下¶
執其手以上¶
又曰衛侯爲靈臺於籍圃與諸大夫飲酒焉禇師聲子襪¶
而登席(右者見/君解襪)公怒辭曰臣有病異於人(足存/創疾)&KR0002;見之君¶
將歐(敵嘔吐也/許角切)公愈怒禇師出公㦸其手曰必斷其足¶
論語摘輔象曰仲弓鈎文在手是謂知始宰我手握户是¶
謂守道子游手握文雅是謂敏士公冶長手握輔是謂習¶
<pb:KR3k0012_SBCK_370-2b>¶
道子貢手握五是謂受相公伯周手握直期是謂疾惡¶
孝經援神契曰舜手握褒宋均注曰手中有褒字也喻從¶
勞苦起受褒&KR0346;致天祚¶
漢書曰蕭何聞韓信亡不及以聞自追之人有言上曰承¶
相何亡上怒如失左右手¶
又曰孝武帝鈎弋趙婕妤家在河間帝廵狩過河間望氣¶
者言有竒女天子氣使使召之旣至女兩手皆拳上自披¶
之手即時伸由是得幸號爲拳夫人生昭帝¶
又曰鮑永辟鮑恢爲從事京師語曰貴戚歛手避二鮑¶
後漢書曰劉寛欲朝婢飜羮汚朝衣手收之寛曰徐徐羮¶
爛汝手¶
又曰郭玉者廣漢人也學方&KR1079;之𠆸和帝竒異之　乃試¶
令嬖臣美手腕者與女子雜處其中使玉各&KR1079;一手玉言¶
<pb:KR3k0012_SBCK_370-3a>¶
左陽　右隂　脉有男女疾&KR0002;異人臣疑其故帝歎¶
稱善¶
東觀漢記曰公孫述自言手文有竒瑞數移書中國上賜¶
述書曰瑞應手掌成文亦非吾所知¶
張璠漢記曰董卓於衆座中生斬人手足百姓嗷嗷¶
魏略曰鄧雄鳴詣太祖太祖執其手曰孤方入𨵿夢得神¶
人即汝耶乃厚賜之¶
王隱晉書曰&KR0004;武帝未爲太子文帝問裴秀曰人有相不¶
秀曰中撫軍伸手過膝非人臣之相也¶
又曰&KR0598;懷太子名遹字熈&KR0004;惠帝晚成世祖遣才人謝&KR0380;¶
給惠帝生&KR0598;懷與諸王子共戲惠帝來朝謂諸王子也執¶
其手世祖曰是汝兒也乃縮手¶
又曰髙平劉柔卧䑕嚙其左手中指意甚惡之以問淳于¶
<pb:KR3k0012_SBCK_370-3b>¶
智筮之曰䑕本欲殺君而不能當爲使之反死乃以朱書¶
其手腕横文後三寸爲田字辟方一寸二分使夜露手以卧¶
其明有一大䑕伏死手前¶
又曰郭文字文舉入餘杭山&KR0171;峻未亂之前詣臨安山中臨¶
安令萬寵迎着縣中養病及峻黨破餘杭山臨安如故人¶
始異之自後不復語但舉手指麾以宣其意病甚寵問先¶
生可復得幾日文三舉其手果以十五日終¶
晉中興書曰范宣　陳留人也年十歳能誦詩書甞以乃¶
傷手捧手改容人問痛耶荅曰不足爲痛但受全之體而¶
致毀傷不可處耳家人以其年㓜而異焉¶
崔鴻前趙録曰劉翌驍幹過人能一手舉殿柱跳過平陽¶
門¶
三十六國春秋曰劉淵父豹母呼延氏淵生而左手有文¶
<pb:KR3k0012_SBCK_370-4a>¶
曰淵遂以命之¶
又曰彭神符生而有文在其手曰神符¶
梁書曰武帝手文曰武¶
三國典略曰梁劉之遴字思貞文範先生虬之子也愽綜¶
文史尚書令沈休之深敬器之右手偏直不得屈伸每晝¶
則以紙就筆¶
唐書曰承乾數引侯君集入内問以自安之術君集以承¶
乾劣弱意欲乗亹以圖之遂賛成不&KR0100;常舉手謂承乾曰¶
此好手當爲殿下用之¶
老子曰代大匠斵希有不傷其手¶
莊子曰曽子居衛緼&KR0129;無表手足胼胘¶
墨子曰今謂人曰與子冠履而斷子手足必不爲何則冠¶
履不&KR0002;手足貴也争一言以相殺是義貴於身¶
<pb:KR3k0012_SBCK_370-4b>¶
孟子曰㛐溺則援之以手乎曰㛐溺不援是豺狼㛐溺則¶
援之以手權也(反於經而/善者曰權)¶
韓子曰名實相湏而成形體相應而生故一手獨抃雖疾¶
無聲故曰左手𦘕圎右手𦘕方則不兩成¶
吕氏春秋曰客有言伍貟於王子光惡其容貌以告伍貟¶
曰願王子居重帷見衣&KR0002;手請因&KR0003;之王子光許之子胥¶
&KR0003;之半舉惟&KR0366;其手而與之坐¶
燕丹子曰太子與荆軻置酒美人鼔琴軻曰好手太子即¶
断其手以玉盤奉之¶
又王曰秦王断荆軻兩手軻踞而罵曰吾坐輕易爲竪子所¶
欺¶
太元經曰九體一爲手足¶
山海經曰柔利國爲人一手野人國面目手足盡異一臂¶
<pb:KR3k0012_SBCK_370-5a>¶
國爲人一手¶
神仙傳曰金筒玉札内經皆云太上老子足踏二五手把¶
十文¶
鄭𤣥別傳曰𤣥唯有一子益恩有遺腹子𤣥以其手文似¶
巳名曰小同¶
李郃別傳曰公長七尺八寸多&KR0161;髯手握三公之字¶
幽明録曰石勒問佛圖澄劉曜可擒兆可見不澄令童子¶
齊七日取麻油掌中研之燎旃檀而呪有頃舉手向童子¶
掌内粲然有異澄問有所見不曰唯見一軍人長大白哲¶
　　以朱絲&KR0350;其肘澄曰此即曜也其年果生擒曜¶
異苑曰陶&KR0754;左手有文直逹中指至上撗節便絶占者以¶
爲此文&KR0002;過位在無極&KR0754;針挑令徹血流彈壁乃作公字¶
又取紙裹公迹愈明¶
<pb:KR3k0012_SBCK_370-5b>¶
搜神記曰周暢少孝獨與母居每出入母欲呼之常自齧¶
其手暢即應手痛而至治中從事未之信候暢時在田母¶
齧手而暢即歸¶
班固幽通賦注曰齊桓公𠋣柱歎曰天下竒珎易得但未¶
得食人肉耳易牙歸断其兒手以啖於君也¶
　　　　　掌¶
釋名曰掌言可以排掌也¶
春秋元命苞曰掌圎法天以運動¶
孝經鈎命決曰仲尼虎掌是謂威射¶
論語摘輔象曰澹臺滅明歧掌是謂正直¶
戰國䇿曰&KR0171;秦&KR0003;李兊明曰復見抵掌而&KR0003;兊送秦以明¶
月之珠和氏之璧¶
九州春秋曰公孫瓉爲𡊮紹所圍曰天下兵起我謂可唾¶
<pb:KR3k0012_SBCK_370-6a>¶
掌而決今視　之兵革方始不如休兵積穀¶
魏志曰上攻吕布於濮陽焚其東門布&KR0016;犯青州兵奔陣¶
亂趨門門巳燒上乗馬突火出墮馬燒左手掌司馬樓異¶
扶上馬乃出¶
魏略曰京兆鮑出有文才值丗飢餓出求食飲噉人賊以¶
繩貫其母手掌驅去走追擊賊得其母還¶
孟子曰行不忍人之政治天下可運之掌上¶
孫卿勸學曰有子惡卧而卒(倉韋/切)其掌可謂能自忍矣(桓/範)¶
(丗要論曰有君/好卧而刺其掌)¶
南方異物志曰烏滸人以人掌蹠爲珎重以食長老¶
　　　　　指¶
春秋元命苞曰指五者法五行¶
傳曰楚人獻黿於鄭靈公　公子宋與子家將入見(公/子)¶
<pb:KR3k0012_SBCK_370-6b>¶
(宋子公也家/子歸生也)子公之食指動(第二/指也)以示子家曰他日我如此¶
必甞異味及入宰夫將解黿相視而𥬇公問之子家以告及¶
食大夫黿召子公而不與子公怒染指於鼎甞之而出¶
又曰晉楚戰于邲楚孫叔敖乗晉軍桓子不知所爲鼓於¶
軍中曰先濟者有賞中軍下軍争舟舟中之指可掬¶
又曰吴伐越越子勾踐禦之陳于擕(音/醉)李靈姑浮以戈擊¶
闔閭(靈姑浮越大夫/闔廬吴王也)傷將指取其一履(將指中大指/亦曰大拇指)還卒¶
于陘去擕李七里¶
史記曰髙祖過趙趙王張敖自持案進食禮甚恭髙祖箕¶
踞罵之是時趙午等數十人皆怒謂張王曰今遇王如是¶
臣等請爲死王齧指出血曰君何言之誤且先人失國頼¶
陛下德流子孫公等柰何言&KR0002;是¶
漢書曰髙祖與匈奴連戰㑹於樓煩十月寒冰墮指十二¶
<pb:KR3k0012_SBCK_370-7a>¶
三¶
後漢書曰蔡順少孤養母甞出求薪有客卒至母望順不¶
還乃噬其指順即心動棄薪馳歸跪問其故母曰有急客¶
來吾噬指以悟汝耳¶
謝承後漢書曰梁國車章爲本縣功曹令黄奉爲人所誣¶
章證其無罪下筆立辭乃以斧斫左手五指閉口死於獄¶
中¶
晉書曰武帝與胡貴嬪爭樗蒲傷其指帝怒曰此固將種¶
也嬪曰北伐公孫西拒諸葛非將種而何¶
唐書曰太宗甞閑宴顧謂李勣曰朕將屬以㓜孫思之無¶
越卿者公往不遺於李密今豈&KR0018;於朕哉勣雪涕致詞因¶
噬指流血俄而沉醉乃解御服覆之¶
莊子曰駢栂枝指出乎性哉而侈於德枝於手者樹無用¶
<pb:KR3k0012_SBCK_370-7b>¶
之指也¶
又曰以指喻指之非指不&KR0002;以非指喻指之非指也¶
又曰指窮爲薪而火傳也(窮盡以爲薪猶前薪以指指/盡前薪之理故火傅而不滅)¶
黒子曰桀有勇力之人大戲紂有勇力之人費仲惡來崇¶
侯虎並指畫殺人¶
孟子曰養其一指而失肩背而不知也則爲狼疾人矣(醫)¶
(養人疾治其一指而不知其害之此爲也狼籍/亂不知治疾之人也肩背之有疾以至於)¶
抱朴子指測海指極則謂水盡猶目察百歩而云見極也¶
吴越春秋曰夫差聞孔子至吴微服觀之或人傷其指王¶
怒欲索國而誅之子胥諌乃止¶
吕氏春秋曰倕巧人也不愛倕之指而愛巳之指¶
搜神記曰曽子從仲尼在楚而心動辭歸問母曰思之齧¶
指孔子聞之曰曽之至誠也精感萬里¶
<pb:KR3k0012_SBCK_370-8a>¶
孝子傳曰樂正者曽參門人也來候參參採薪在野母嚙¶
右指旋頃走歸見正不語入跪問母何患母曰無參曰&KR0018;¶
薪右臂痛薪墮地何謂無母曰向者客來無所使故嚙指¶
呼汝耳參乃悲然¶
列仙傳曰漢武帝廵太山禝丘君冠章甫擁琴來拜曰陛¶
下勿上上必傷足及上數里右足指果折上諱之故但祠¶
而還¶
列女傳曰廣漢龐伯妻叚有美色早寡父母欲嫁之援刀¶
割指以自誓¶
陳留𦒿舊傳曰吴祐爲膠東相安丘男子母丘長共母到¶
市遇醉客罵母長怒殺之爲吏所得繫獄祐問知無子令¶
妻入遂有身臨刑齧指斷吞之謂妻曰&KR0002;生男名曰吴生¶
云我臨死吞指爲誓屬子報吴君¶
<pb:KR3k0012_SBCK_370-8b>¶
世&KR0003;曰范宣年八歳後園桃菜誤傷指大啼人問痛也荅¶
曰非爲痛也但身體髮膚不敢毀傷是以啼耳¶
班固幽通賦注曰管仲射小白中其鈎白陽僵鮑叔割指¶
血塗之傾蓋以覆之&KR0152;曰吾君死矣魯攝兵¶
　　　　　爪¶
釋名曰爪紹也䈥極爲爪以紹續指端¶
詩鴻鴈祈父曰祈父予王之爪牙胡轉予于恤靡所止居¶
史記曰成王少時病周公乃自剪其爪沉之河以祀於神¶
曰王少未有識干神命者乃旦也亦藏䇿於府成王病瘳¶
乃成王用事人或譖周公周公奔楚成王發見周公之禱¶
書乃泣而歸周公¶
謝承後漢書曰㑹稽戴就爲郡倉曹&KR0122;太守爲州所奏就¶
見收持鐵針刺手爪中使以把土就十爪皆墮地終無撓¶
<pb:KR3k0012_SBCK_370-9a>¶
辭¶
魏略曰臨樂國王生浮屠身色黄髮青如&KR0093;爪赤如銅¶
續晉陽秋曰義熈九年羣盗發卞壼墓剖棺虜略壼屍僵¶
&KR0161;髮蒼白靣如生人兩手悉拳爪甲乃長穿逹手背焉¶
三國典略曰齊主誅諸元姻黨死者凢七百二十一人悉¶
投屍於漳水剖魚者得人爪甲鄴都爲之不食　魚也¶
南史曰羊偘有妓着七寸鹿角爪彈筝一時無對¶
韓子曰韓昭侯除爪而陽亡一爪求之甚急左右因取爪¶
而效之昭侯以此察左右之不誠¶
淮南子曰古將之出鑿凶門設明衣剪指爪(許慎注曰明/衣遺終衣也)¶
(剪手足指爪/者是必死也)¶
帝王世紀曰湯伐桀後大旱七年遂齊戒剪髮斷爪以巳¶
爲犧牲禱於桑林之社¶
<pb:KR3k0012_SBCK_370-9b>¶
夏侯湛新論曰爪生於肉去爪而肉不知¶
列異傳曰神仙麻姑降東陽蔡經家手爪長四寸經意曰¶
此女子實好佳手願得以搔背麻姑大怒忽見經頓地兩¶
目流血¶
劉欣期交州記曰刺史陶璜晝卧覺見一女子枕其臂始¶
欲捉之以爪㨯(呼郭/切)其手痛不可忍放之遂飛去¶
太平御覽卷第三百七十¶
