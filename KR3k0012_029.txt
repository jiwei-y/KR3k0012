# -*- mode: mandoku-view -*-
#+TITLE: 太平御覽
#+DATE: 2015-09-23 10:14:00
#+PROPERTY: LASTPB  <md:KR3k0012_SBCK_027-1a>
#+PROPERTY: JUAN 29


<md:KR3k0012_SBCK_029-1a>¶
<pb:KR3k0012_WYG_029-1a>
欽定四庫全書
　太平御覽卷二十九¶
　　　　　　　　　　　　　宋　李昉等　撰
　　時序部十四¶
　　　元日
　　　　元日¶
書曰正月上日受終于文祖(上日朔日也終謂堯終帝/位之事文祖者堯之祖廟)¶
又正月朔旦受命于神宗(受舜終之事于神宗神/宗堯廟也言神尊之也)率百
<pb:KR3k0012_WYG_029-1b>
官若帝之初(順帝初攝帝位/故事奉而行之)
又月正元日舜格于文祖(月正正月元日正旦也舜服/堯喪三年畢將即政故復至)¶
(文祖/廟告)¶¶¶
漢書正月朔歲首立春四時之首¶
又哀帝時正旦日蝕鮑宣上書曰陛下父事¶天母事地子養黎民
即位以來父虧明母震動子訛言今日蝕於三始誠可畏懼小
民正月朔日尚恐毁敗噐物况日虧乎(正月一日為嵗之朝日/之朝日之朝始猶¶¶朝也)¶
東觀漢記曰戴憑字次仲爲侍中正旦朝賀百僚畢㑹
<pb:KR3k0012_WYG_029-2a>
帝<md:KR3k0012_SBCK_029-1b>¶令羣臣能説經史更相難詰義有不通輒奪其席以
益通¶者憑遂重坐五十餘席¶
後漢書曰陳翔拜侍御史時正旦朝賀大將軍梁冀威儀
不¶整翔奏冀恃貴不敬請收治罪時人竒之¶
後漢書曰永平四年詔曰比來水旱饑饉加有軍旅正
旦¶無陳朝賀之儀¶
又曰每嵗首為大朝受賀其儀夜漏未盡七刻鐘鳴受¶賀及
贄公侯璧中二千石二千石羔千石六百石鴈四百石已下
<pb:KR3k0012_WYG_029-2b>
雉¶百官賀正月二千石已上上殿稱萬嵗舉觴御座前司
空奉¶羮大司農奉飯奏食舉之樂百官受賜宴饗大作樂¶
魏畧曰建安中劉邵為計吏詣都太史言正旦當日蝕
邵¶時在荀彧所坐者數十人或云當廢朝或云宜却㑹邵
曰梓¶慎禆竈古之良史猶占水火錯失天時然則聖人
垂制不<md:KR3k0012_SBCK_029-2a>¶為變豫廢朝禮者或灾消異伏或推術謬誤也
彧善其言¶勅朝㑹如故日亦不蝕¶
臧榮緒晉書曰熊逺議曰履端元日正始之初有識之
<pb:KR3k0012_WYG_029-3a>
士¶於是觀禮樂榮耳目之觀崇玩弄之好¶又曰晉元㑹
設白獸樽於殿上樽蓋上施白獸若有能獻¶直言者則
發此樽飲酒案禮曰白獸樽乃杜舉之遺式也為¶白獸
監後代所為示不忌憚也(白獸/豸也)¶
晉載記曰南燕慕容超末年正旦㑹羣臣于便殿方奏
樂超¶嘆曲終不已其年為宋髙祖所擒¶
沈約宋書曰舊時歲朔常設葦茭桃梗磔雞于宫及百司
之¶門以禳惡氣
<pb:KR3k0012_WYG_029-3b>
又孝武帝大明五年正月旦雪江夏王義恭以衣承雪¶
作六出花以為瑞帝大悦<md:KR3k0012_SBCK_029-2b>¶又元嘉三十年正月旦上朝萬國平旦東南有青黒雲¶
氣非常廣數丈過北覆映宮上¶
北齊書神武既平并州爾朱兆北保秀營神武揚聲討
兆¶既出而止者數四兆意怠神武揣其歲首當宴㑹遣
竇泰¶以精騎襲之一日一夜行三百里神武繼至兆軍
人因元日宴¶饗休息驚走遂破之兆自殺
<pb:KR3k0012_WYG_029-4a>
又張華原為兖州刺史獄有繫囚乃謂之曰三元之始¶
念卿幽閉今給假五日足得展謁親族期盡當還也囚
果¶應期而至¶
梁書昭明太子傳曰天監十四年正月朔旦髙祖臨軒
冠太子於太極殿¶舊制太子著逺㳺冠金蟬翠緌纓至
是加¶金博山¶
唐書曰貞元六年正月戊戌朔先是有司奏元日太陽
虧<md:KR3k0012_SBCK_029-3a>¶遂罷朝㑹至時不食百僚稱賀
<pb:KR3k0012_WYG_029-4b>
又天后朝王方慶議告朔儀曰今每歲首元日通天宫¶
受朝讀時令布政事京官九品以上諸州朝集使等咸
列¶于廷此聽朔之禮畢¶而合於周禮玉藻之文矣
又新羅俗以元日拜日月神¶
易通卦驗曰正月五更人整衣冠于家庭中爆竹帖&KR0030;
雞¶子或縷五色于戸上厭不祥也¶
尚書大傳曰正月上日受終于文祖在璿璣玉衡以齊
七¶政璿璣者何也傳曰璿者還也璣者幾也㣲也其變
<pb:KR3k0012_WYG_029-5a>
㣲㣲¶而所動者大謂之璿璣是故璿璣謂之北極受謂
舜也上¶日元日¶也
又夏以孟春為正殷以季冬為正周以仲冬為正夏以¶
平旦為朔殷以雞鳴為朔周以夜半為朔不以二月為<md:KR3k0012_SBCK_029-3b>¶正者萬物不齊莫適所立故必以子丑寅三月為歲之
三正三正之相¶承若連環也¶
又周以至動殷以萌夏以芽(謂三王之政也至/動冬至日物動也)物有三¶
變故政色有三天有三死三生(異時生者/怕異時死)是故周以日
<pb:KR3k0012_WYG_029-5b>
至¶為正殷以日至三十日為正夏以日至六十日為正
天有¶三統王有三正三統者所以序生也三正者所以統
天¶也是故三統三正正若循環周則又始窮則反本也
夏¶以孟春為正者貴形也¶
春秋感精符曰人統月建寅物生之端謂之人統夏以
為¶正(漢書云於律太/蔟為人統也)¶
白虎通曰正朔有三何謂有三㣲之月三㣲者何言陽¶
氣始施黄泉而未上也十一月陽氣始養黄泉之下萬
<pb:KR3k0012_WYG_029-6a>
物¶皆赤赤者盛陽之氣也故周為天正色尚赤十二月
之時<md:KR3k0012_SBCK_029-4a>¶萬物時芽而白故殷為地正色尚白十三月時萬
物始達¶孚甲而出皆黒人得加功故夏為人正色尚黒
也其不以二月後為¶正者萬物不齊莫適所綂故必以
三¶㣲之月也¶
漢官儀曰正月旦天子御德陽殿臨軒公卿大夫百官
各¶陪位朝賀蠻貊胡羌朝貢必見屬郡封吏皆陛覲¶
又元日朝賀三公拜畢殿上獻夀觴
<pb:KR3k0012_WYG_029-6b>
义正月朝賀三公奉璧上殿嚮御座北面太常賛曰皇帝¶
為三公興三公伏皇帝坐乃前進璧古語曰御坐則起
此¶之謂也¶
魏畧曰正始元年南風大起數十日發屋折樹動太極
殿¶東閣正旦大㑹風尤甚傾几案曹爽將誅之徴也¶
典畧曰魏明帝使博士馬均作司南車水轉百戲正月
朝<md:KR3k0012_SBCK_029-4b>¶造巨獸魚龍曼衍弄馬倒騎備如漢西京故事¶
晉起居注曰太始元年詔曰朕遭閔凶奉承洪業追慕
<pb:KR3k0012_WYG_029-7a>
罔¶極正旦雖當受朝其伎樂一切勿有所設又殿前及¶
文武織成帷帳之屬皆不須施¶也
又太始四年正月上臨軒朝羣臣于太極前殿詔安平¶
王載輿車升殿上迎拜于阼階王坐上親奉觴上夀皆
如¶家人之禮王拜上皆跪而受之¶
又永和元年正月辛未朔雨不㑹甲戌皇太后登太極¶
前殿施紗幃帳與上臨饗羣臣¶
又咸康四年尚書倉部奏下揚州調胡米一升至五斗
<pb:KR3k0012_WYG_029-7b>
正旦進御詔停¶之
又十二月庚子詔曰正㑹日百僚増賜緑醽酒人各二
升¶
又咸康七年十二月尚書樂謨奏八年正㑹儀注唯作<md:KR3k0012_SBCK_029-5a>¶鼓鐘其餘伎樂盡停不作詔曰若元日大饗萬國朝宗
庭發¶鐘鼓之樂奏朕起居之莭朝無磬折之音賔無蹈
履之度¶其於事儀不亦闕乎卿諸人當量輕重以制事
中則情¶典並随國無滯儀矣
<pb:KR3k0012_WYG_029-8a>
魏曹植正㑹詩曰初嵗元祈告日惟良乃為嘉㑹讌此
髙堂尊卑列叙典而有章衣裳解結黼黻𤣥黄清酤盈
爵中坐騰光珍膳雜遝充溢圓方笙磬既設琴瑟俱張
悲歌厲嚮咀嚼清商俯視文軒仰瞻華梁願保兹善千
載為常歡笑盡娯樂哉未央室家榮貴夀若東王
又永和中廷尉王彪之與揚州刺史殷浩書曰太史上¶
元日告朔談者或有疑慮却㑹與否昔建元元年亦元
日¶告朔庾車騎寫劉孔才所論唯不得禮茍今從之是
<pb:KR3k0012_WYG_029-8b>
勝人¶之一失何者禮云諸侯旅見天子入門不得終禮
而廢者¶四太廟火日蝕后之喪雨沾服失容尋此四事
之指自謂¶諸侯雖已入門而卒暴有之則不得終禮非
為先有其事¶而僥倖史官推術錯謬故不豫廢朝禮也
夫三辰有灾莫¶大日蝕史官告譴而無懼容不修豫防
之禮而廢消救之¶術方大饗華夷君臣相慶此豈為敬
虔天災罪己之謂且<md:KR3k0012_SBCK_029-5b>¶檢之事實告朔之儀至尊靜躬殿
堂不聽政事冕服御坐¶門闥之制與元㑹禮異自不得
<pb:KR3k0012_WYG_029-9a>
兼行當權其事宜告朔之¶禮不輕於元㑹元㑹有可却
之禮唯告朔無可廢之義謂¶應依建元故事却元㑹浩
從之竟却㑹¶
又咸和二年正月饗萬國有鷗鳥五集殿明年蘇峻反¶
三齊畧曰滎陽有眢井漢沛公避項羽追逃于井中有
雙¶鳩集其上人云沛公逃入井中羽曰井有人鳩不集
其上¶遂下道沛公遂免難後漢世元日放鳩盖為此也¶
列子曰邯鄲之民以正月之旦獻鳩於簡子簡子大悦
<pb:KR3k0012_WYG_029-9b>
厚¶賞之客問其故簡子曰正旦放生示有恩也客曰民
知君¶欲放之故競而捕之死者衆矣君而欲生之不若
禁民弗¶捕捕而放之恩不遍不相補矣簡子曰善¶
孔叢子曰邯鄲民以正月旦獻雀于趙王而綴以五綵
王<md:KR3k0012_SBCK_029-6a>¶大悦申叔告子順子順曰王何以為也對曰正旦放
之求¶有生也子順曰此委巷之鄙事非先王之法且又
不順夫¶放雀取其名則宜授之於上不宜取之於下一
國之主受¶民雀將何悦焉
<pb:KR3k0012_WYG_029-10a>
淮南子曰以冬至日數至來歲正月朔日滿五十日者
民食¶足不滿五十日者日减一升有餘日日益一升(四/時)
(纂要曰此占/最有據¶也)¶
世説曰元帝正㑹引王丞相登御牀王公固辭中宗引
之¶彌苦文獻曰(文獻王/導諡)太陽與萬物同輝臣下何以瞻
仰乃¶止¶
又陶公作荆州時敇船官使鋸木屑不限多少悉藏之¶
時咸不解此意後正㑹値積雪㑹日始晴㕔事前除雪
<pb:KR3k0012_WYG_029-10b>
地¶甚濕於是悉用木屑覆之都無所妨<md:KR3k0012_SBCK_029-6b>¶桂陽列仙傳曰成武丁正旦大㑹以酒沃庭中有司問
其¶故對曰臨武縣失火以酒救之遣驗果然¶
又永寧元年西南夷獻樂及幻人能吐火自支解易馬
牛¶頭時元㑹作之於庭安帝與羣臣觀大竒之惟陳禪
獨¶離席曰帝王之庭不宜作夷狄伎¶
荆楚歲時記曰元日庭前爆竹以辟山魈惡鬼也按¶神
異經山魈在西方深山中長尺餘犯人則病畏爆竹聲
<pb:KR3k0012_WYG_029-11a>
又俗¶爆竹燃草起于庭燎¶
又元日至於月晦並為醵酺飲食(出錢為醵/¶出食為酺)士女泛舟
或臨水宴樂¶
又元日鏤懸葦茭桃棒門戸上却厲疫也¶
乂元日服桃湯桃者五行之精厭伏邪氣制百鬼今人¶
進屠蘇酒膠牙&KR0307;蓋其遺事也<md:KR3k0012_SBCK_029-7a>¶又正月一日三元之日也(元始/也)雞鳴而起案周書緯通¶
卦云雞陽鳥也以為人候四時使人得以翹首結帶正
<pb:KR3k0012_WYG_029-11b>
衣¶常也(注云案禮内則云子事父母婦事舅姑雞初鳴/咸盥潄櫛纚笄則惟其常非獨此日但元正之)
(朝存亡慶¶弔官有朝賀私有祭享虔/恭宜早特重于餘辰所以標而異焉)先於庭前爆竹帖
畫雞或¶斵縷五采及土雞于戸上¶莊周云有挂雞于戸
懸葦茭于其上樹桃其旁而鬼畏之¶括地圖曰桃都山
有大桃樹盤屋三千里上有金雞日照¶此則鳴下有二
神一名曰鬱壘一名曰神荼¶¶
又崔氏月令云過臘一日是謂小歲拜賀君親進椒酒¶
從小起按成子安椒花銘曰肇惟歲首月正元日厥味
<pb:KR3k0012_WYG_029-12a>
惟¶辛蠲除百疾是知小歲用之¶
周處風土記曰元日造五辛盤正元日五葷鍊形注曰
五<md:KR3k0012_SBCK_029-7b>¶辛所以發五藏氣¶吞生雞子人一枚謂之鍊形
莊子曰春月飲酒茹葱以通五臟¶
又乃有雞子五葷練形(正旦皆當生吞雞子一枚謂之/鍊形又養食五辛菜以助發五)¶
(藏/氣)¶
又𤣥中記曰今人正朝作兩桃人立門旁以雄雞毛置
索¶中蓋遺象也
<pb:KR3k0012_WYG_029-12b>
應劭風俗通曰有桃人葦茭畫虎鬱壘以此鬼食虎今
或¶畫虎於門此并其事猛獸之聲有似爆竹
神異經曰西方¶深山中有人焉其長尺餘性不畏人犯
之令人寒熱名曰¶山魈以竹著火挂熚(音必/朴也)而山魈驚
憚𤣥黄經云謂此鬼¶是也俗人以爆竹起于庭燎不應
濫於王者(魏時人問議郎董勛云今¶正臘月門前作烟/火桃人絞索松栢殺雞著門戸逐疫禮也勛)
(答曰禮十二月索室逐疫釁門戸磔雞熯火行故作¶助/行氣桃鬼所惡&KR0030;作人首可以有所牧縛不死之祥勛)
(又曰正月一日為雞二日為狗三日為羊四日為猪五/<md:KR3k0012_SBCK_029-8a>¶日為牛六日為馬七日為人正旦畵雞於門七日帖人)
<pb:KR3k0012_WYG_029-13a>
(于帳當為此日今一日不殺雞二日不殺狗三日不殺/羊四¶日不殺猪五日不殺牛六日不殺馬七日不行刑)
(亦此義但故乃磔雞以畏鬼今則不殺未知孰是又今/人于此日¶向晨至門前呼牛馬雜畜令來乃置粟豆于)
(灰散之宅内云以招/牛馬未知所出也)於是長幼悉正¶衣冠以次拜賀進
椒酒飲桃湯及栢故以桃湯栢葉為酒¶(董勛云俗以歲/首用椒酒椒性)
(芬香又堪為藥故飲之亦一時之禮故此日採椒花以/貢尊者晉海西公嘗問¶董勛曰俗人正日飲酒先飲小)
(者何也勛云俗人小者得歲先酒賀之老者失歳故後/與酒然則從小起意在于斯¶乎其敷子散出葛洪練化)
(篇方用栢子仁麻仁細辛乾薑附子等分為散井花水/服之又方江夏劉次卿受弹鬼九¶方武都雄黄丹砂二)
(兩五錢各搗淨五兩蠟和令調如弹子丸正方/月旦令男左女右帶之又云敷子散出和合)於¶是下五
<pb:KR3k0012_WYG_029-13b>
辛菜膠牙糖各進一雞子梁有天下不食葷荆自¶此不
復食雞子以從常則(周處風土記曰正旦當生吞雞子/一枚謂之練形又共食五辛¶菜以)
(助發五藏氣則行之矣又膠牙者盖以使其牢固不動/今北人亦如之熬麻子大豆兼糖散之按練化篇云正)¶
(月元旦吞雞子赤豆各七枚辟瘟氣又肘後方云旦及/七日吞麻子小豆各二七枚消疾疫張仲景方云歲有)
(惡氣中¶人不幸便死取大豆二七枚雞子白麻并酒/吞之是麻豆之設當起於此今即仿之未知所據也)又
以錢<md:KR3k0012_SBCK_029-8b>¶貫繫牀脚廽以投糞掃上云令如願¶(録異記云有/商人區明者)
(過彭澤湖有車馬自稱青洪君¶要明過厚禮之問何所/須有人教之但乞如願及問以此¶言答之青洪君甚惜)
(如願不得已許之乃其婢也既而送¶出自爾商人或有/所求如願並為即得後至正旦如願起¶晚乃打如願如)
<pb:KR3k0012_WYG_029-14a>
(願走入糞中商人以杖打糞掃喚如願竟¶不還也此如/願故事今北人正月十五日夜立于糞掃邉令人執杖)
(打糞堆云云以答假如/意¶者亦為如願故事爾)¶
鄧徳明南康記曰昔有盧耽仕州為治中少學仙術身
能¶奮飛每歲輒凌虛歸家曉則還州嘗赴元㑹至曉不
及預¶朝列化為白鶴至閣前廽翔欲下威儀以筆擲之
得一隻¶履耽乃驚還就列内外左右莫不駭異時步隲
為廣州刺¶史意甚惡之便狀聞遂至誅滅<md:KR3k0012_SBCK_029-9a>¶王子年拾遺記曰堯在位七年有鸞鳳來集麒麟遊於
<pb:KR3k0012_WYG_029-14b>
藪澤鴟梟逃於絶漠有祗支之國獻重明之鳥一名重
精¶雙睛在目狀如雞鳴似鳯時解落毛羽以肉翮而飛
能搏¶¶猛獸虎狼妖惡不能為害食以瓊膏或一歲數來
或數歲¶不至國人莫不洒掃門戸以望重精之集其未
至之時國¶人或刻鑄金寳為此鳥之狀置於戸牖之間
則魑魅鬼類¶自然退伏今人每歲元日刻畵爲雞于戸
牖之上者蓋重¶精之遺像也¶
西京雜記曰漢制宗廟飲酎用九十大牢上祀諸帝以
<pb:KR3k0012_WYG_029-15a>
正¶月旦作酒八月成名曰酎一曰醖¶
鄴中記曰石虎正㑹虎於正殿南面臨軒施流蘇帳皆
竊¶擬禮制整法服冠通天佩玉璽𤣥衣纁裳畫日月山
龍黼¶黻華蟲粉米尋改車服著逺遊冠前安金博山蟬
翼丹紗<md:KR3k0012_SBCK_029-9b>¶裏服大昕行禮公執珪卿執羔大夫執鴈士執
雉一如舊¶禮充庭車馬金銀玉輅革輅數十¶
董勛答問曰歲首酌椒酒而飲之以椒性芬香又堪為
藥¶又折松枝男七女二七亦同此義
<pb:KR3k0012_WYG_029-15b>
又雜修養書曰正月一日取五木香作湯以浴令人至
老¶鬚髪黒(案道家謂青木香為五木香亦云/五木道家多以此浴是其義也)¶
雜五行書曰常以正月旦及正月半以麻子赤豆二七
顆¶置井水中辟瘟病甚效¶
萬歲厯曰漢成帝詔除正旦殺雞與雀可謂仁于用心
(謂非¶正旦/則禁殺)¶
崔寔四民月令曰元日進椒栢酒椒是玉衡星精服之
令¶人身輕能(音/奈)老栢是仙藥又云進酒次第當從小起
<pb:KR3k0012_WYG_029-16a>
以年¶少者為先<md:KR3k0012_SBCK_029-10a>¶又正月之朔是謂正日躬率妻孥潔祀祖禰及祀日進¶
酒降神畢乃室家尊卑無大無小以次列于先祖之前
子¶婦曾孫各上椒酒於家長舉觴稱夀欣欣如也¶
玉燭寳典曰正月為端(春秋傳履/端于始)其一日為元日(元者/善之)¶
(長也先王體元居正又元/者原也始也一也首也)亦云上日亦云三朝亦云三
元¶(歲之元月之/元日之元)亦云三朔(尚書傳曰夏以平明為朔殷/以雞鳴為朔周以夜半為朔)¶
又元日造桃板著門戸謂之仙木像鬱壘山桃樹百鬼
<pb:KR3k0012_WYG_029-16b>
畏¶之¶
王羲之月儀書曰日往月來元正首祚太蔟告辰㣲陽
始¶布罄無不宜和神養素¶
李膺家録曰膺坐黨事與杜宻荀翊同繫新汲縣獄時
歳¶旦翊引杯曰正朝從小起膺謂翊云死者人情所惡
今子¶無恡色者何翊曰求仁得仁又誰恨也膺乃歎曰
漢其亡<md:KR3k0012_SBCK_029-10b>¶矣漢其亡矣善人天地之紀而多害之何以存
國
<pb:KR3k0012_WYG_029-17a>
裴𤣥新書曰正旦縣官殺羊懸其頭於門又磔雞以覆
之¶俗説厭厲氣今以問河南伏君伏君曰是日也土氣
上¶升草木萌動羊囓百草雞啄五蠧故殺之以助生氣¶
古史考曰元日太史乃占氣候以知水旱吉凶隨分野
書¶之¶
王渾集曰詔問明年正旦㑹四方計吏入見臨朝當何
所宜¶渾奏舊正㑹計吏前軒下侍中讀詔書計吏跪奏
臣以詔¶當次對承陛下留心訪問之意可令中書恒詔
<pb:KR3k0012_WYG_029-17b>
問方土所宜¶士人賢才隱伏未逹風俗好尚禮教之宜
勸農務本以盡¶墾殖之利刑獄清理無枉濫之失郡守
長吏勤心治政為¶民興利除害訓化之績授以紙筆盡
意陳聞以明聖㫖垂¶心四逺<md:KR3k0012_SBCK_029-11a>¶劉臻妻正旦獻椒花頌曰昊穹周廽三朝肇建青陽散
暉¶澄景載渙美此靈花爰采爰獻聖容暎之永夀於萬¶
後漢張衡東京賦曰於是孟春元日羣后旁戾百僚師
師¶于斯胥洎(孟春元日正日也/旁四方也戾至也)蕃國奉聘要荒來質(音/致)
<pb:KR3k0012_WYG_029-18a>
時惟¶帝臣獻琛執贄當觀於殿下者蓋數萬有二爾乃
九賔重¶(謂公至侯卿二千石以上六百石/以下及郎吏匈奴侍子凢九等)臚人列(鴻臚/所主)
(羌胡之人/皆臚列也)¶崇牙張鏞鼓設郎將司階虎㦸交鎩(虎賁中/郎將皆)
(夾階而立虎賁或/執㦸鎩¶相對立也)¶
晉傅𤣥元旦朝㑹賦曰前三朝之夜中庭燎晃以舒光
華¶燈若乎火樹熾百枝之煌煌俯而察之如亢燭龍而
照元¶方¶仰而觀焉若披丹霞而鑒九陽
晉庾闡揚都賦曰歲惟元辰隂陽代紀履端歸除三朝
<pb:KR3k0012_WYG_029-18b>
告¶始皇帝廼坐露寢御組帷冠(去/聲)華冕戴翠蕤襲日月
佩玉<md:KR3k0012_SBCK_029-11b>¶緌懷六璽紉文龜¶
　
　
　
　
　
　¶¶¶¶¶太平御覽卷二十九
