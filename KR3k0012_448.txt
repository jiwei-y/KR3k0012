# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:22.911250
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 448
#+PROPERTY: FILE SB11n0727-448太平御覽-卷之四百四十八.
<pb:KR3k0012_SBCK_448-1a>¶
太平御覽卷第四百四十八¶
　人事部八十九¶
　　　　　權謀上¶
&KR0003;文曰慮難曰謀¶
易曰人謀&KR0017;謀百姓與能(言謀爲善謀助之/百姓能與巳)¶
尚書曰汝則有大疑　謀及乃心謀及卿士謀及庶民謀及¶
卜筮(將舉事而汝則有大疑先盡汝心以謀/慮之次及卿士衆民然後卜筮以决之)¶
又曰爾有嘉謀嘉猷則入告爾后于内爾乃順之於外¶
詩曰載馳載驅周爰諮謀¶
禮記曰謀於長者必操几杖以從¶
左傳曰齊師伐我公將戰曹劌請見其郷人曰肉食者謀¶
之又何間焉(肉食在位者也一/間猶與之位也)劌曰肉食者鄙未能逺謀¶
乃入見公與之乗戰于長勺公將鼓之劌曰未可齊人三¶
<pb:KR3k0012_SBCK_448-1b>¶
鼓劌曰可矣齊師敗績¶
又曰楚師背酅而舎(酅丘陵/之限也)晉侯患之聽輿人之誦曰原¶
田莓莓舎其舊而新是謀(髙平日原莓莓羙厚貌詩曰周/原莓莓堇茶如飴舎其舊而謀)¶
(新也言仰楚舊惠爲利薄謀楚/之新權其利厚衆欲之意也)¶
又曰晉人患秦之用士㑹也趙宣子曰隨㑹在&KR0087;賈季在狄¶
難曰至矣&KR0002;之何乃使魏壽餘僞以魏叛者以誘士㑹執¶
其孥於晉使夜逸請自歸于&KR0087;&KR0087;伯許之履士㑹之足於¶
朝奈伯師于河西魏人在東壽餘曰請東人能與夫二三¶
有司言者吾與之先使士㑹士㑹辭曰晉人虎狼也&KR0002;背¶
其言臣死妻子爲戮無益於君不可悔也奈伯曰&KR0002;背其¶
言所不歸爾孥者有如河¶
又曰晉悼公歸謀所以息民魏絳請施舎巳責輸積聚以¶
貸自公巳下茍有積者盡出之國無滯積亦無困人¶
<pb:KR3k0012_SBCK_448-2a>¶
公羊傳曰權者反於經後有善者也行權有道自貶損以行¶
權不害人以行權殺人以自生亡人以自存君子不爲也¶
論語曰爲人謀而不忠乎¶
又曰君子謀道不謀食也¶
史記曰人有上書告楚王韓信謀反上問左右左右爭欲¶
擊之用陳平計乃僞遊雲夢㑹諸侯於陳楚王迎因即執¶
又曰魏伐趙趙急請救於齊齊王欲將孫臏臏辭謝曰刑¶
餘之人不可於是乃使田忌將兵而徃直走梁魏將龐㳙¶
聞之去韓而歸齊軍巳過而西矣孫子謂忌曰彼三晉之¶
兵素悍而齊號爲怯善戰者因其勢而利導之兵法百里¶
而走利者蹶上將(魏文帝曰/蹶猶挫也)軍半至使齊軍入魏地爲十¶
萬竈明日爲五萬竈明日爲二萬竈龐㳙行三日大喜曰¶
<pb:KR3k0012_SBCK_448-2b>¶
我固知齊卒怯入吾地三日士卒亡者過半矣乃弃其歩¶
兵與其輕輓(亡辨/反)倍日并行逐之孫子度其暮當至馬陵¶
馬陵道狹而傍多阻險可伏兵乃大斫樹白而書之曰龐¶
㳙死此下於是令齊軍善射者萬弩夾道而暮見火舉而¶
俱發㳙夜至斫木下見白書乃鑚火燭之讀未畢齊軍万¶
弩共發軍大亂相失㳙自知計窮兵敗遂自剄曰遂成竪¶
子之名¶
漢書曰髙祖十年陳豨反上親征之師次邯鄲令周昌選¶
趙壯士堪爲將者得四人及見上上罵曰竪子能爲將乎¶
四人慙&KR0956;俯伏上各封千户任以爲將左右諌曰從陛下¶
入蜀漢破強楚定海内轉&KR0720;數千里瘡痍遍體而功賞未¶
行今四人何功而遽封千户上曰非尓所知也今陳豨反¶
趙代地皆豨之有也吾以羽檄徴天下兵未有至者今唯¶
<pb:KR3k0012_SBCK_448-3a>¶
獨邯鄲中兵耳吾何愛四千户不以慰趙子弟乎左右曰¶
善又聞豨將皆啇賈人髙祖曰吾知其易與之矣啇人尚¶
利乃以金購豨將多降者¶
又曰景帝三年呉楚七國反太尉周亞夫將東擊師次㶚¶
上趙渉&KR0210;&KR0003;亞夫曰將軍東擊呉楚勝則宗廟安不勝則¶
天下危能用臣言乎亞夫下車禮而問之渉曰呉王素富¶
懷輯死士乆矣此知將軍且行必置間人於崤澠阨狹之¶
間且兵事尚神密將軍何不從此右去趨藍田出武&KR0028;抵¶
洛陽間不過二三日直至武庫擊鳴鼓諸侯聞之以謂將¶
軍從天而下也如其謀至洛陽使人索崤澠間果得伏甲¶
以渉爲護軍竟滅呉楚¶
又曰周勃等旣誅諸吕使迎代王郎中令張武等議皆曰¶
不可信願稱疾無行以觀其變中尉宋昌進曰羣臣之議¶
<pb:KR3k0012_SBCK_448-3b>¶
皆非也夫以吕太后之嚴立諸吕爲三王擅權專利然而¶
太尉以一節入北軍一呼士皆左袒爲劉氏叛諸吕卒以¶
滅之此乃天授非人力也内有朱虚東牟之親外畏呉楚¶
淮南琅耶齊代之強方今髙帝子獨淮南王與代王代王¶
又長賢聖仁孝聞於天下故大臣因天下之心而欲迎立¶
大王大王勿疑也¶
又曰上擊韓王信從晉陽連戰乗勝逐北至樓煩㑹大寒¶
士卒墮指者十二三遂至平城爲匈奴所圍七日用陳平¶
祕計得出(應劭曰平畫圖美人形遺閼氏恐漢女美奪已/寵因謂單于曰漢天子亦有神靈得其士地非)¶
(能有也於是匈奴開其一角/得突出以計鄙祕不傳也)¶
又曰七國反條侯將乗六乗傳㑹兵滎陽至洛陽問故父¶
絳侯客鄧都尉曰䇿安出客曰呉楚兵銳難與爭鋒楚兵¶
輕不乆方今爲將軍計莫&KR0002;引兵東北壁昌邑以梁委呉呉¶
<pb:KR3k0012_SBCK_448-4a>¶
必盡銳攻之將軍&KR0055;溝髙壘使兵絶淮泗口塞呉饟道而¶
粮食竭乃以全制其弊破呉必矣條侯曰善乃從其䇿¶
又曰陳平將終曰我多隂謀道家所禁吾即廢亦巳矣終¶
不能復起以吾多隂禍也¶
又曰(諸吕擅權丞相陳平/患之平甞燕居&KR0055;念)不見陸賈賈曰何念&KR0055;也陳平曰生¶
揣我何念賈曰足下位爲上相食三万户侯可謂極富貴¶
無欲矣然有憂念不過患諸吕少主耳陳平曰然爲之奈¶
何賈曰天下安注意相天下危注意將君何不交於太尉¶
&KR0055;相結友陳平用其計迺以百金爲絳侯壽厚具樂飲太¶
尉亦報如之兩人&KR0055;相結友吕氏謀益壞陳平又以奴婢¶
百人車馬五十乗錢五百萬遺賈爲食飲之費賈以此時¶
遊漢庭公卿間名聲籍甚及誅吕氏立孝文賈頗有力¶
又曰髙祖旣誅黥布聞朱建諌不聽賜建號平原君爲人¶
<pb:KR3k0012_SBCK_448-4b>¶
㓻直行不苟合義不取容辟陽侯行不正得幸吕太后欲¶
知建建不肯見建母死貧未有發䘮陸賈素與善乃賀辟¶
陽侯曰平原君母死何乃賀我陸生曰前君侯欲知平原¶
君義不知君以母故今其母死君誠厚送喪則彼爲君死¶
辟陽侯迺奉百金稅(韋劭曰衣服曰/稅稅當爲襚也)列侯貴人以辟陽侯¶
故徃&KR0608;凡五百金或人毀辟陽侯惠帝大怒下吏欲誅之¶
太后慙不可言大臣多害辟陽侯行欲遂誅之辟陽侯急¶
使人欲見建建辭曰獄急不敢見君建迺求見孝惠幸臣¶
閎藉孺說曰君所以得幸帝天下莫不聞今辟陽侯幸太¶
后而下吏道路皆言君䜛欲殺之今日辟陽侯誅旦日太¶
后怒亦誅君君何不肉&KR0221;爲辟陽侯言帝帝聽君出辟陽¶
侯太后大忻兩主俱幸君君冨貴益倍矣於是閎藉孺大¶
恐從其言帝果出之辟陽侯之囚也欲見建建不見辟陽¶
<pb:KR3k0012_SBCK_448-5a>¶
侯以爲背之大怒及其成功出之乃大驚¶
又曰韓信巳拜大將軍漢王曰丞相數言將軍將軍何以¶
敎寡人計䇿信再拜曰臣嘗事項王請言項王爲人不能¶
任屬賢將此特匹夫之勇又背約而逐義帝所過無不殘¶
滅雖爲霸實失天下心大王之入武&KR0028;秋毫無害除&KR0087;苛¶
法與民約法三章&KR0087;民無不欲大王王奈者今王舉兵而¶
東三&KR0087;可傳檄而定也於是漢王大喜自以爲得信晚遂¶
聽信計部署將舉兵東出陳倉定三&KR0087;¶
又曰韓信張耳以兵數万欲東下井涇擊趙趙王及成安¶
君陳餘聞漢且襲之聚兵井陘口號稱二十萬廣武君李¶
左車&KR0003;成安君曰聞漢將韓信乗勝去國逺&KR0720;其鋒不可¶
當臣聞千里餽粮士有飢色撨蘇後㸑師不&KR0043;飽仐井陘¶
之道車不得方&KR0100;&KR0016;不得成列行數百里糧食必在後願足¶
<pb:KR3k0012_SBCK_448-5b>¶
下假臣竒兵三万人從間路絶其輜重足下&KR0055;溝髙壘勿¶
與戰彼前不得&KR0720;退不得還吾竒兵絶其後野無所掠不¶
至十日兩將之頭可致麾下成安君常稱義兵不用詐謀¶
竒計韓信旣破趙令軍有生得廣武君購千金湏&KR0119;有&KR0350;¶
至者信解其縳而師事之曰僕欲北攻燕東伐齊何如廣¶
武君辭曰臣聞亡國之大夫不足以圖存敗軍之將不可¶
以語勇若臣者何足以權大事乎信曰百里奚居虞而虞¶
亡之&KR0087;而&KR0087;霸非愚於虞而智於&KR0087;也用與不用聽與不¶
聽耳使成安君聽子計僕亦擒矣僕委心歸計願子勿辭¶
廣武君曰足下虜魏王禽夏說不旬朔破趙二十萬衆誅¶
成安君名聞海内威震諸侯士庶莫不傾耳以待命者然¶
衆勞兵罷其實難用也今足下與倦弊之兵埍堅城之下¶
臣愚&KR0060;以爲過矣韓信曰然則何由廣武君對曰當今之¶
<pb:KR3k0012_SBCK_448-6a>¶
計不如偃甲休兵百里之内牛酒日至以饗士大夫北首¶
燕路然後發一乘之使持咫尺之書以使燕燕(必不/敢不)聽從¶
燕而東臨齊雖有智者不能爲齊計矣知如此則天下事¶
可圖也兵固有先聲後實者此之謂也信曰敬奉敎於是¶
用廣武君䇿發使燕燕隨風而靡¶
又曰惠帝崩太后發喪而泣不下留侯子張辟彊爲侍中¶
年十五謂丞相陳平曰太后獨有帝今哭而不悲君知其¶
解未陳平曰何解辟疆曰帝無壯子太后畏君等今拜吕¶
台産爲將將兵居南北軍及諸吕皆爲官居中用事如此¶
則太后心安君等幸脫禍矣丞相以辟彊計請之太后恱¶
其哭也迺哀¶
又云藝文志云權謀者以正守國以竒用兵兵先計而後¶
戰¶
<pb:KR3k0012_SBCK_448-6b>¶
范曄後漢書曰&KR0061;紹旣兼河朔之地有驕氣曹操敗於張¶
繡紹與操書甚倨慢大怒欲先攻之所患力不敵訪於荀¶
彧彧量紹雖強終爲操所制乃&KR0003;取吕布然後圗紹操從¶
之¶
又曰&KR0061;紹引沮授爲別駕因謂授曰今賊臣作亂朝廷遷¶
弑吾歴丗受寵志竭力命興復漢室今欲與卿勠力將何¶
匡之授曰將軍弱冠登朝播名海内值廢立之際忠義&KR0108;¶
發單&KR0016;出奔董卓懷懼濟河而北渤海稽服擁一郡之卒¶
撮兾州之衆威凌河朔名重天下&KR0002;舉軍東向則黃巾可¶
埽還討黒山則張燕可滅迴師北首則孫瓉必擒震脅夷¶
狄則匈奴立定撗大河之北合四州之地収英雄之士擁¶
百万之衆迎大駕於長安復宗廟於洛邑號令天下誅討¶
未服以此爭鋒誰能禦之比及數年其功不難紹喜曰此¶
<pb:KR3k0012_SBCK_448-7a>¶
吾心也¶
又曰劉表寵後妻爲小子琮娶蔡氏遂愛琮而長子&KR0318;不¶
自寜嘗與諸葛亮謀自安之術亮&KR0004;不對後乃共外髙樓¶
因令去梯謂亮曰今日上不至天下不至地言出子口而¶
入吾耳可以言未亮曰君不見申生在内而危重耳居外¶
而安&KR0318;意感悟因規出¶
又曰馮異字公孫潁川城父人通左氏春秋孫子兵法歸¶
丗祖授大將軍與赤眉戰不利異乃令各更夜色伏於道¶
傍戰移時伏兵卒起衣服相亂衆驚大敗降赤眉男女八¶
万餘衆&KR0004;爲丗祖主簿王郎起河北丗祖自葪南馳至饒¶
陽蕪蔞亭時天寒烈衆皆飢疲異上豆粥明旦丗祖謂諸¶
將曰昨得公孫豆粥飢寒俱解至南宫遇大風&KR0040;丗祖引¶
車入道傍空舎異復進麥飯兎肩從破王郎封應侯異爲¶
<pb:KR3k0012_SBCK_448-7b>¶
人謙退不伐行能諸將論功異常獨坐屏樹下軍中號曰¶
大樹將軍丗祖即位封夏節侯¶
東觀漢記曰光武發邯鄲晨夜馳騖傳聞(王郎/軍在)後吏士惶¶
恐至下曲陽呼沲河導吏還河水流澌無&KR0179;不可渡官屬¶
益懼上不然也遣王霸徃視之實然王霸恐驚衆即還曰¶
冰堅可渡士衆大喜上&KR0015;曰果妄也比至河河流澌巳合¶
上令霸護渡以沙土汾冰上遂得渡渡未畢軍冰解上謂¶
霸曰安吾衆能濟者卿力也謂官屬曰王霸從我勞苦前¶
連水變權時以安吏士是天瑞也爲善不費賞無以勸後¶
即日以霸爲軍正賜爵&KR0028;内侯¶
又曰隗&KR0349;死其將髙峻擁兵據髙平帝入&KR0028;將自征之宼¶
恂時從上議遣使降之帝乃謂恂曰卿前止吾此舉今爲¶
行也&KR0002;峻不即降引耿弇等五營擊之恂奉璽書至髙平¶
<pb:KR3k0012_SBCK_448-8a>¶
峻遣軍師皇甫文謁辭禮不屈恂怒將誅文諌曰髙峻精¶
兵万人卒多強弩西&KR0210;隴道連年不下今欲降之反戮其¶
使無乃不可乎恂不應遂斬之遣其副歸告峻曰軍師無¶
禮巳戮之矣欲降急降不欲固守峻惶恐即日開城降諸¶
將皆賀因曰敢問戮其使而降城何也恂曰皇甫文峻之¶
腹心其所計事者也今來不屈無心降耳諸將皆曰非所¶
及也¶
又曰朱勃上書理馬援謀如涌泉&KR0020;如轉圜¶
謝承後漢書曰靈帝時楊琁爲零陵太守時蒼梧桂陽¶
猾賊攻琁力弱吏民憂恐琁乃特製馬車數十以排囊盛¶
石&KR0069;於車上繫布索於馬尾㑹戰乃令馬車居前從風鼓¶
&KR0069;賊不得視以火燒布布燃馬驚奔突賊陣大破之¶
<pb:KR3k0012_SBCK_448-8b>¶
¶
太平御覽卷第四百四十八¶
