# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:41.026847
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 723
#+PROPERTY: FILE SB11n0727-723太平御覽-卷之七百二十三.
<pb:KR3k0012_SBCK_723-1a>¶
太平御覽卷第七百二十三¶
　方術部四¶
　　　　　醫三¶
齊書曰徐嗣伯爲臨川王映所重時直閤將軍房伯玉服¶
五石散十許劑無益更患冷夏日常&KR0232;衣嗣伯爲&KR1079;之曰¶
卿伏&KR0044;應湏以水發之非冬月不可至十一月氷雪大盛¶
令二人夾捉伯玉伯玉解衣㘴石上取冷水從頭澆之盡¶
二十斛伯玉口噤氣絶家人啼哭請止嗣伯遣人執杖防¶
閤敢有諌者撾之又盡水五斛伯玉始能動而見背上彭¶
彭有氣俄而起㘴曰&KR0044;不可忍乞冷飲嗣伯以水與之一¶
飲一&KR0155;病都差自尓恒發&KR0044;冬月猶單衣體更肥壯又甞¶
有傴人患滯冷積年不差嗣伯爲&KR1079;之曰此尸注也當得¶
死人枕煑服之乃愈於是徃古&KR0193;中取枕枕巳一邊腐&KR0409;¶
<pb:KR3k0012_SBCK_723-1b>¶
服之即差後秣陵人張景年十五腹脹靣黄衆醫不能療¶
以問嗣伯曰此石蚘(音/廻)耳極難療當得死人枕煑之依語¶
煑枕以湯投之得大痢并蚘蟲頭堅如石者五&KR0155;病即差¶
後沈僧翼患眼痛又多見&KR0017;物以問嗣伯嗣伯曰邪氣入¶
肝可覔死人枕煑服之服竟可埋枕於故處如其言又愈¶
王晏問之曰三病不同而皆用死人枕而俱&KR0423;何也荅曰¶
尸注者&KR0017;氣伏而未起故令人沉滯得死人枕促之䰟氣¶
飛越不得復附體故尸注可差石蚘者乆蚘也醫療旣僻¶
蚘蟲轉堅丗間藥不能遣所以湏&KR0017;物驅之然後可散故¶
令煑死人枕也夫邪氣入肝故使眼痛而見魍魎應湏邪¶
物以鈎之故用死人枕也氣因枕去故復埋於&KR0193;間也又¶
春月出南籬門戯聞草屋中有呻吟聲嗣伯云此病甚重¶
更二日不療必死乃徃視見一老姥稱體痛而處處有&KR1532;¶
<pb:KR3k0012_SBCK_723-2a>¶
(音/敢)黒無數嗣伯還煮斗餘湯送令服之服之訖痛&KR0044;愈甚¶
跳投牀者無數湏&KR0119;所&KR1532;處皆拔岀長寸許乃以膏塗諸¶
瘡口三日而復云此名釘疽也又薛伯宗善徙癰疽公孫¶
㤗患發背伯宗爲氣封之徙置齋前栁樹上明日癰消樹¶
邊便起一瘤如拳大稍稍長二十餘日瘤大膿爛出黄赤¶
汁&KR0155;餘樹爲之痿損¶
齊書曰禇澄字彦道建元中爲吴郡太守百姓李道念以¶
事到郡澄見謂曰汝有重病荅曰舊有冷病至今五年衆¶
醫不&KR0423;澄爲&KR1079;脉曰汝病非冷&KR0044;當是食雞子過多所致¶
令取䔉一斗煑之服一服乃吐一物如升許涎褁之而動¶
開視乃雞鶵十二頭而病都愈¶
吴均齊春秋曰顧歡字玄平吴都人也隠於㑹稽山隂白¶
石村歡率性仁愛素有道風其濟人也或以禳厭而多全¶
<pb:KR3k0012_SBCK_723-2b>¶
護有病邪者造之歡問君家有書乎荅曰唯有孝經三篇¶
歡曰取置病人枕邊恭敬之當自&KR0423;如言果愈後問其故¶
歡曰善禳惡正勝邪故尓¶
梁書曰陶弘景字通明丹陽人性愛林泉尤好著&KR0274;常曰¶
我讀書未滿萬卷以内典叅之乃當小岀耳先生性好醫¶
方專以拯濟欲利益羣品故修撰神農本草經三卷爲七¶
卷撰眞誥十卷集驗方五卷廣肘後爲百一之製丗所行¶
用多&KR0023;異効焉¶
又曰范雲疾召醫徐文伯視之文伯曰緩之一月乃復欲¶
速即時愈正恐二年不復可救雲曰朝聞道夕死可矣而¶
况二年文伯乃下火而壯焉重衣以覆之有頃許汗流於¶
此即起二年果卒¶
又曰王僧孺工屬文善楷&KR0032;多識古事侍郎金元起欲工¶
<pb:KR3k0012_SBCK_723-3a>¶
素問訪以砭石僧孺荅曰古人當以石爲針必不用鐵說¶
文有此砭字許愼云以石刺病也東山經髙氏之山多針¶
石郭璞云可以爲砭針春秋羙&KR1028;不如惡石服子愼注云¶
石砭石也季丗無復佳石故以鐵代也¶
後魏書曰王顯字丗榮陽平人也頗叅士流雖以醫術自¶
逹而明敏有决斷才用&KR0004;聞昭懷后之懷丗宗也夢爲日¶
所逐化龍而遶后后寤而驚悸遂成心疾勑召諸醫診脉¶
徐謇云是微風入藏冝進湯藥顯云案三部脉非有心疾¶
將是懷孕生男之象後果如顯言乃&KR0024;御史常在御營進¶
藥出入禁内丗宗詔顯撰藥方三十卷頒布天下¶
又曰徐謇字伯城丹陽人也兄文伯皆善醫藥謇性秘忌¶
承奉不得其意雖貴爲王公不爲指療魏孝文遷洛除中¶
散大夫子雄亦以醫術稱¶
<pb:KR3k0012_SBCK_723-3b>¶
又曰裴宣患篤丗宗遣太醫令馳馹就視并賜御藥宣素¶
明隂陽之書自始患便知不起因自尅亡日果如其言¶
又曰髙允微有不適猶不寢卧呼醫請藥出入行止吟咏¶
如常髙祖文明太后聞而遣醫李循徃脉視之告以無恙¶
循入密陳允榮衛有異懼其不乆於是遣使備賜御膳珍¶
羞自酒米至於塩醢百有餘品皆盡時味及牀帳衣服茵¶
&KR0013;几杖羅列於庭王官徃還尉問相屬允喜形於色語人¶
曰天恩以我篤老大有所賚得非以贍客矣表謝而巳不¶
有他慮如是數日夜中卒家人莫&KR0116;¶
北齊書曰張子信少以醫術知名隠於白鹿山時出京師¶
甚爲魏收崔季舒所知甞以詩酬贈大寕中徴爲尚藥典¶
御歳餘謝病歸¶
又曰馬嗣明河内野王人少明醫術診脉預知生死邢劭¶
<pb:KR3k0012_SBCK_723-4a>¶
子寳十七八苦傷寒嗣明診其脉告楊愔曰此子今病不¶
療自愈然不踰年必死覺之少晚不可爲也數曰兩公侍¶
宴酒酣顯祖曰子才兒聦冝以近郡處之愔曰年少未可¶
劭出愔以嗣明言奏乃止寳未朞而卒其驗如此背發腫¶
嗣明以麄理色石大如鵝卵烈火燒令黄赤投醋中使屑¶
落盡&KR0064;乾擣篩和&KR0019;之立愈嗣明從駕之晉陽至遼陽見¶
牓云女病能差之與錢拾萬衆醫視之無敢措手嗣明見¶
牓&KR0015;曰眞得汝矣乃抵其家問其由云曽將麥穗見赤物¶
長二尺似蛇入指中因驚倒手臂疼重月餘曰漸及半身¶
腫痛不可忍呻吟晝夜不絶嗣明曰毒虵爲&KR1295;所啄遺血¶
於此犯而得之即受方令服十餘劑以湯散&KR0024;之明年還¶
鄴女疾都愈載鏹而歸嗣明恃其&KR0458;視徐之才崔鸞叔等¶
蔑如也隋開皇中卒¶
<pb:KR3k0012_SBCK_723-4b>¶
又曰李元忠趙郡栢仁人也代爲著姓元忠倜儻&KR0054;學通¶
隂陽術數&KR0004;以母老多患乃專心醫藥研習積年遂善於¶
方技性仁恕人有疾病無問貴賤咸爲療之故郷里推敬¶
聲稱益逺後拜南郡太守族弟宻性方直亦以母老習醫¶
遂成妙手¶
又曰崔季舒字叔正&KR0054;陵安平人少&KR0012;明敏有識幹精於¶
醫術經方本草常所披覽天保中於徙所無事更銳意研¶
精後雖位望顯貴亦不懈怠¶
張太素齊書曰徐之才字士茂髙平金郷人五葉祖仲融¶
隠於&KR0087;望山有道士過之求飲因留瓠蘆遺之曰習此子¶
孫當以道術救丗位至二千石開視乃扁鵲鏡經一卷習¶
之遂爲良醫至濮陽太守父雄貟外散&KR0016;侍郎代傳其術¶
號爲神明而之才㓜而俊發&KR0057;爲精敏仕梁爲豫章王綜¶
<pb:KR3k0012_SBCK_723-5a>¶
鎮東右常侍隨綜鎮彭城綜降魏之才走至吕梁爲魏所¶
&KR0023;旣覉旅以醫自業又諧隠滑稽無方王公貴人爭饋之¶
為貴人居矣稍遷貟外散&KR0016;常侍加中軍金紫天平中高¶
祖詣晉陽恒居内館所療十全皇建中除兖州刺史未行¶
武明皇太后不豫之才奉藥立愈賞賜巨萬有人脚跟腫¶
痛不堪忍諸醫莫識之才視日蛤精也當乗舡入海岀脚¶
水中得之疾者曰是也之才爲割得兩蛤子大如榆莢或¶
以五色骨爲佩刀靶之才曰此人瘤也何從得之對曰於¶
古&KR0193;見髑髏額骨長數寸試削視文理故用之其通識&KR0011;¶
此武成王酒色過度恍惚不恒曽病發自言&KR0004;見空中有¶
五色物稍近變成一羙婦人去地數丈亭而立之才曰此¶
色慾過多大虚所致即進藥一服稍稍逺變成五色物數¶
服而愈病發輙馳召之針藥所加無不愈者齻(音/積)武成王¶
<pb:KR3k0012_SBCK_723-5b>¶
生齪牙遍召諸醫尚藥典御鄧宣文以實對帝怒而抶之¶
之才拜賀曰此謂智牙生則聖明而壽帝大恱賜帛萬疋¶
加金玉重寳¶
又曰張逺遊齊人以醫藥道術知名㝷有詔徴令與術士¶
同合九轉金丹成顯祖置之玉匣曰我貪人間樂不能飛¶
上天待我臨死方可服之¶
後周書曰姚僧坦字法衛吴興武康人也父菩提梁高平¶
令甞嬰疾歴年乃留心醫藥梁武帝性又好之毎召菩提¶
討論方術言多㑹意由是頗禮之僧坦㓜通洽居䘮盡禮¶
年二十四即傳家業梁武帝召入禁中面加討試僧坦酬¶
對無滯梁武甚竒之時武陵王所生&KR0081;脩華&KR0043;患積時方¶
術莫効帝令僧坦視之僧坦還說其狀武帝歎曰卿用意¶
綿宻乃至於此以此候疾何疾可逃朕毎留情頗識治體今¶
<pb:KR3k0012_SBCK_723-6a>¶
聞卿說益開人意十一年帝因發&KR0044;欲服大黄僧坦曰大¶
黄乃是快藥然至尊年髙不冝輕用帝弗從遂至危篤梁¶
元帝甞有心腸疾諸醫咸謂冝用平藥可漸宣通僧坦曰¶
脉洪而實此有&KR0043;奶非用大黄必無差理帝從而愈及大¶
軍克荆州爲燕公于謹所召大相禮接太祖遣使馳驛徴¶
僧坦謹固留不遣謂使人曰吾年時衰暮疢疾嬰沉今得¶
此人望與之偕老太祖以謹勲隆重乃止明年隨至長安¶
伊婁穆以疾還京請僧坦省疾自云自&KR0398;至臍似有三&KR0350;¶
兩脚緩縱不復自持坦即爲診脉處湯三劑穆&KR0004;服一劑¶
上&KR0350;解再服中&KR0350;解又服三&KR0350;悉除而兩脚疼痺猶自攣¶
弱更爲合散稍得屈伸至九月遂能起行大將軍襄樂公¶
賀蘭隆先有氣疾加以水腫喘息奔急㘴卧不安或有勸¶
其服决命大散者其家疑未能决乃問僧坦僧坦曰意謂¶
<pb:KR3k0012_SBCK_723-6b>¶
此患不與大散相當若欲自服不煩賜問因而委去其子¶
殷勤拜請曰多時仰屈今日始來竟不下治意實未盡僧¶
坦知其可差即爲處方諸患悉愈大將軍樂平公竇集&KR0064;¶
感風疾精神瞀亂無所&KR0116;知諸醫先視者皆云巳不可救¶
僧坦後至曰困矣終當不死若專以見付相爲治之其家¶
欣然僧坦爲合湯散所患即瘳大將軍永丗公叱伏列摏¶
苦痢積時而不廢朝謁燕公于謹甞問僧坦曰樂平永丗¶
俱有痼疾若如㒒意永丗&KR0980;輕對曰夫患有&KR0055;淺時有克¶
殺樂平雖困終當保全永丗雖輕必不免死謹曰君言必¶
死當在何時對曰不岀四月果如其言謹歎異之文宣太¶
后寢疾醫巫雜&KR0003;各有同異髙祖引僧坦問曰太后患勢¶
不輕諸醫並云無慮朕人子之情可以意得君臣之義言¶
在無隠公以爲何如對曰臣無聽聲視色之妙特以經事¶
<pb:KR3k0012_SBCK_723-7a>¶
巳多唯之常人竊已憂懼帝泣曰公旣决之矣知復何言¶
㝷而太后崩四年髙祖親戎東討至河隂遇疾口不能言¶
臉垂覆目不得視一足短縮又不得行僧坦以爲諸藏俱¶
病不可並治軍中之事莫先於語乃處方進藥帝遂得言¶
又治目目疾便愈未及治足疾亦瘳比至華州帝已痊復¶
是歳髙祖幸雲陽遂&KR0230;疾乃召僧坦赴行在所内史柳昂¶
私問曰至尊貶膳日乆脉候何如對曰天子上應天心或¶
當非愚所及若凢庶如此萬無一全㝷而帝崩宣帝&KR0004;在¶
東宫甞苦心痛乃令僧坦治之其疾即愈及即位恩禮弥¶
隆大象二年除太醫下大夫帝尋有疾僧坦&KR0043;直侍疾帝¶
謂隋公曰今日性命唯委此人僧坦&KR1079;候知帝危殆乃對¶
曰臣荷恩旣重思在効力但恐庸短不逮敢不盡心帝領¶
之及静帝嗣位遷上開府儀同大將軍隋開皇&KR0004;卒僧坦¶
<pb:KR3k0012_SBCK_723-7b>¶
撰集驗方十二卷行紀三卷行於丗¶
隋書曰許智藏髙陽人也祖道㓜甞以母疾覽醫方因而¶
究極丗號名醫誡其諸子曰爲人子者甞膳視藥不知方¶
術豈謂孝乎由是丗相傳授仕梁官至貟外散&KR0016;侍郎父¶
景武竟陵王諮議叅軍智藏少以醫術自逹仕陳爲散&KR0016;¶
常侍及陳滅髙祖以爲貟外散&KR0016;侍郎使詣楊州㑹&KR0087;孝¶
王俊有疾上馳召之俊夜中夢其妃崔氏泣曰夲來相迎¶
如許智藏將至其人若到當必相苦爲之奈何明夜俊又¶
夢崔氏曰妾得計矣當入靈府中以避之及智藏至爲俊¶
診脉曰疾巳入心即當發癎不可救也果如言俊數日而¶
薨上竒其妙賫物百叚煬帝即位智藏時致仕于家帝毎¶
有所苦輙令中使就詢訪或以轝迎入殿扶登御&KR0250;智藏¶
爲方奏之用無不効¶
<pb:KR3k0012_SBCK_723-8a>¶
唐書曰甄權許州扶溝人也甞以母疾與弟立言專醫方¶
得其旨趣隋開皇&KR0004;爲祕書省正字後稱疾免隋魯州刺¶
史庫狄嶔若風患手不得引弓諸醫莫能療權謂之曰欽¶
但將弓箭向垜一針可以射矣針其肩偶一穴應時射¶
貞觀十七年權年一百三歳太宗幸其家視其飲食訪以¶
藥性因授朝散大夫賜几杖衣服其年卒撰脉經針方明¶
堂人形圖各一卷弟立言武德中累遷太常丞御史大夫¶
杜淹患風毒發腫太宗令立言視之旣而奏曰從今更十¶
一日午時必死果如其言時有尼明律年六十餘患心腹¶
皷脹身體羸瘦巳經二年立言&KR1079;其脉曰腹内有蟲當是¶
誤食髪爲之耳因令服雄黄湏&KR0119;吐一虵如人手小指唯¶
無眼燒之猶有髮氣其疾乃愈¶
又曰許裔宗常州義興人也&KR0004;仕陳爲新蔡王外兵叅軍¶
<pb:KR3k0012_SBCK_723-8b>¶
時栁太后感風不能言名醫療皆不愈脉益沉而噤裔宗¶
曰口不可下藥冝以湯氣薫之令藥入腠理周時可差乃¶
造黄&KR0132;防風湯數十斛置於牀下氣如煙霧其夜便得語武¶
德&KR0004;&KR0028;中多骨蒸病得之必死遞相連染諸醫無能療者¶
裔宗毎療無不愈或謂曰公醫術若神何不著書以貽將¶
來裔宗曰醫乃意也在人思慮又脉候幽微若其難别意¶
之所解口莫能宣且古之名手唯是別脉脉旣精別然後¶
識病夫病之於藥有正相當者唯湏單用一味直攻彼病¶
藥力旣純病即立愈今人不能別脉莫識病源以情臆度¶
多安藥味譬之於獵未知兎所多發人馬空地遮圍或兾¶
一人偶然逢也如此療疾不亦踈乎假令一藥偶然當病¶
復共他味相和君臣相制氣勢不行所以難&KR0980;諒由於此¶
脉之&KR0055;趣旣不可言虚設經方豈加於舊吾思之乆矣故¶
<pb:KR3k0012_SBCK_723-9a>¶
不能著述耳年七十餘卒¶
又曰&KR0087;鳴鶴爲侍醫髙宗苦風眩頭重目不能視武后亦¶
幸災異逞其志至是疾甚召鳴鶴張文仲診之鳴鶴曰風¶
毒上攻若刺頭岀少血即愈矣天后自簾中怒曰此可斬¶
也天子頭上豈是試出血處&KR0088;上曰醫之議病理不加罪¶
且吾頭重悶殆不能忍岀血未必不佳命刺之鳴鶴刺百¶
㑹及腦户出血上曰吾眼明也言未畢后自簾中頂禮拜¶
謝之曰此天賜我師也躬&KR0018;繒寳以遺鳴鶴¶
又曰安金藏爲太常工人時睿宗爲皇嗣或有誣告皇嗣¶
潜有異謀者則天令來俊臣按之左右不勝楚毒皆欲自¶
誣唯金藏大呼謂俊臣曰公旣不信金藏言請剖心以明¶
皇嗣不反即引佩刀自剖其胷五藏並出血流&KR0013;地氣遂¶
絶則天聞之令舁入宫中遣醫人却内五藏入以桑白皮¶
<pb:KR3k0012_SBCK_723-9b>¶
縫合之傅藥經&KR0043;乃蘇¶
太平御覽卷第七百二十三¶
