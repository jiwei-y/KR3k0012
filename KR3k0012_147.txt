# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:06.489248
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 147
#+PROPERTY: FILE SB11n0727-147太平御覽-卷之一百四十七.
<pb:KR3k0012_SBCK_147-1a>¶
太平御覽卷第一百四十七¶
　皇親部十三¶
　　　　　太子二¶
左傳曰𥘉宋芮司徒生女子(芮司徒/宋大夫)赤而毛棄諸堤下(其/身)¶
(色赤而/生毛也)恭姬之妾取以入名之曰棄長而美(恭姫宋/伯姬也)平公¶
入夕(視夕也平公/恭姫子也)恭姬與之食公見棄也而視之尤(右過/也意)¶
(恱之故視/之過乆)姬納諸御(納之平/公之御)嬖生佐(公嬖棄而生佐/佐立爲宋元公)惡而¶
婉(婉順也佐/貌惡心順)太子痤美而很(太子貌美戾而心/很很戾不從教)合左師畏¶
而惡之(合左師/向戍也)寺人惠牆伊戾爲太子内師而無寵(寺人/宋閹)¶
(士惠牆皆發聲實爲伊戾名以/公寺人爲太子内師長掌内官)秋楚客聘于晉過宋(楚客/過使)¶
太子知之請野饗之公使徃伊戾請從之公曰夫不惡女¶
乎(夫謂太子伊戾無寵於/太子故曰夫不惡汝)對曰小人之事君子也惡之不¶
敢逺好之不敢近敬以待命敢有貳心乎有縱供其外莫¶
<pb:KR3k0012_SBCK_147-1b>¶
供其内(言我内師也當爲/内師供内使也)臣請往也遣之至則欿用牲加¶
書徴之(以書爲之徴/驗也書盟書)而騁告公(騁/馳)曰太子將爲亂旣與楚¶
客盟矣公曰爲我子又何求對曰欲速(速疾也欲疾代公/得位故與楚客謀)¶
(共弑/公也)公使視之則信有焉(有盟/也)問諸夫人(夫人佐/母棄也)與左師¶
則皆曰固聞之(固乆也乆聞/太子欲爲亂)公囚太子太子曰唯佐也能¶
免我召而使請曰日中不來吾知死矣左師聞之(聞太子/與佐期)¶
(日/中)聒而與之語(聒讙也欲/使失期佐)過期乃縊而死(經書宋公殺其/丗子痤平公用)¶
(伊戾之譖聽夫人左師而之言丗子<折 t="33"/>師/之言丗子無罪而死故稱宋公殺罪之地)佐爲太子公徐聞¶
其無罪也乃烹伊戾¶
又曰許悼公瘧(許悼公靈公之子/許男買瘧寒疾也)五月戊辰飲太子止之¶
藥卒(經書夏五月戊辰許丗子弑其君買止焯公子/襄太子也公疾不瘳止進藥雖甞而不由醫)太子¶
奔晉書曰弑其君(禮醫不三丗不使君有疾飲藥臣先甞/之親有疾飲藥子先甞之公疾未瘳而)¶
(進藥雖甞而不由醫而卒故/國罪之書弑告於諸侯也)君子曰盡心力以事君舎藥¶
<pb:KR3k0012_SBCK_147-2a>¶
物可也(原止之無惡藥物不害醫無以加壽命有終故曰/舎藥物可也一日罪止非也刺無良史物讀爲勿)¶
(止實孝能盡心事/君舎藥勿以罪之)¶
又曰楚平王卒令尹子常欲立子西(子西平王之長/庶子冝申也)曰太¶
子任弱其母非嫡(太子任昭王/也秦嬴也)太子建實娉之子西長而¶
好善立長則順建善則治王順國治可不務乎子西怒曰¶
是亂國而惡君王也(謂夫人故太子建娉之廢而/不立是謂亂國追惡君王也)國有外¶
援不可黷也(外援謂太子任秦外孫黷/易也秦爲任外援不可易)王有嫡嗣不可亂¶
也敗親速讎亂嗣不祥我受其名賂吾以天下吾滋不從¶
楚國何爲必殺令尹令尹懼乃立昭王¶
又曰齊燕姬生子不成而死(燕姬齊景公嫡夫人昭七/年燕人所歸不成未冠)諸¶
子鬻姒之子荼荼嬖(諸子諸公子鬻姒景公妾也/淳于人所納女荼安孺子)諸大夫¶
恐其爲子也言於公曰君之齒長矣未有太子若之何(爲/子)¶
(爲太子也荼少故恐立之言君年長未有/太子一旦不諱當若之何欲令早立長也)公曰二三子聞¶
<pb:KR3k0012_SBCK_147-2b>¶
於憂虞則有疾疹亦姑謀樂何憂於無君(言二三子聞於/隣國憂虞則疾)¶
(疢在其間今無疾疹何爲/不自謀自樂何憂無君乎)公疾使國惠子髙昭子立荼(國/惠)¶
(子國景之子國憂也高/昭髙偃之子髙張也)寘羣公子於菜(寘置菜齊東鄙/邑欲使逺齊)¶
公羊傳曰子般卒卒云子卒此其稱子般卒何(何休注曰/据子赤不)¶
(言子/赤卒)君存稱丗子(明當丗父/位爲君也)君薨稱子某(縁民臣之心不/可一日無君故)¶
(稱子某継父也名者尸/柩尚在以君前㠯名)踰年稱公(不曠年/無君也)¶
又曰公孫慈如牟公及齊侯宋公陳侯衛侯鄭伯許男曹¶
伯㑹王丗子于(首/止)戴曷爲殊㑹王丗子(據宰周公/不殊别也)丗子貴¶
也丗子猶丗丗子也(觧貴意也言當丗父位儲君副主不/可以諸侯㑹之爲文故殊之使若諸)¶
(侯爲丗子所會也自王者言之屈逺丗子在三公下禮䘮/服斬衰曰公士大夫之衆臣是也自諸侯言之丗子尊於)¶
(三公此禮之威儀各有所施言及者因其文可得見汲汲/也丗子所以㑹者時桓公徳衰故上假王丗子示以公義)¶
(也)¶
榖梁傳曰曹伯使丗子射姑來朝朝不言使非正(庾信注/曰禮諸)¶
<pb:KR3k0012_SBCK_147-3a>¶
(侯之適誓於天子攝其君則下其君一等未誓則以玉帛/繼子男此謂㑹同急王命者也至於相朝非急㑹今曹伯)¶
(有疾不朝魯未爲有闕而/使丗子攝朝言非禮之正)使丗子伉諸侯之禮而來朝曹¶
伯失正矣諸侯相見日朝以待人父之道待人之子以内¶
爲失正矣(内/魯)内失正曹伯失正(言二者/俱失之)丗子可以已矣則¶
是放命也(放違也言丗子違命而/正是當不義則爭之)¶
又曰陳侯之弟招殺陳丗子偃師(招成公子偃師哀公子/所謂悼太子者也哀公)¶
(愛其丗子留託之招哀公之招哀/公有疾招殺太子偃師而立留)嚮曰陳公子招(招發於/十年矣)¶
今曰陳侯之弟招何也曰盡其親所以惡招也(盡其親謂/稱公子)¶
(又稱弟招先君之公/子今君之母弟也)兩下相殺不志乎春秋此其志何也¶
丗子者唯君之貳也(貳/副)云可以重之存焉志之也諸侯之¶
尊弟兄不得以屬通其弟云者親而殺之惡也(惡衷公使/招至放殺)¶
(之)孝經曰昔者明王之以孝治天下不敢遺小國之臣而¶
況於公侯伯子男乎(鄭玄注曰古者諸侯五年一朝天子/使丗子郊迎芻米百車以客禮待之)¶
<pb:KR3k0012_SBCK_147-3b>¶
(盡坐正殿夜設庭燎思/與相見問其勞苦也)¶
孔子家語曰邾隱公旣即位將冠使大夫因孟懿子問於¶
孔子孔子曰其禮如丗子之冠冠於阼階所以著代(王肅/注曰)¶
(主人之位以/明代交也)醮於客位加其成(冠於阼階若不醴則用酒/於客位敬而成之户西爲)¶
(客/也)三加彌尊喻其志(喻其志使彌知尊冝敬/戒加緇布皮及爵弁)冠而字之敬¶
其名雖天子之元子猶士也其禮變天下無生而貴者¶
又曰孔子曰古者王丗子雖㓜其即位則尊爲人君治成¶
人之事者也何冠之有孟懿子曰然則諸侯之冠異天子¶
與(恠天子無冠禮而諸侯/之冠如子之冠問之也)孔子曰君薨而丗子主䘮是亦¶
冠巳君人無所殊(諸侯亦人君/與天子無異)¶
孔&KR1244;子曰穆公問於子思曰立太子有常乎荅曰有之在¶
周公之典曰文王舎適而立次微子舎孫而立其弟是何¶
法也子思曰殷人質而尊故立其弟周人文而親其親故¶
<pb:KR3k0012_SBCK_147-4a>¶
立其子亦各有禮也文質不同其禮則異文王舎適立次¶
權也¶
漢舊儀曰皇后太子各食三十縣曰湯沐邑¶
白虎通曰何以知天子之子稱丗子春秋傳星曰王丗子¶
㑹于首止是也何以知天子之稱太子尚書曰太子發升¶
于舟是也中候曰廢考立發爲太子明文王時稱太子也¶
或云諸侯之子稱丗子則春秋傳云晉太子申生鄭太子¶
華齊太子光由是觀之周制太子丗子亦不定也漢制天¶
子稱皇帝其嫡嗣稱皇太子諸侯王之嫡稱丗子後代咸¶
因之¶
又曰太子夫人無謚者何本婦人隨夫太子無謚其夫人¶
不得有謚士冠經曰天子之元子猶士也無謚知太子亦¶
無謚¶
<pb:KR3k0012_SBCK_147-4b>¶
又曰天子太子諸侯之丗子皆以諸侯禮娶與君同示無¶
再之義也¶
又曰天子之太子諸侯之丗子皆就於諸外者尊師說先¶
王之道也故曲禮曰聞有來學無徃教也¶
易曰匪我求童蒙童蒙求我¶
記曰小學在公宫南之左太學在郊¶
又曰太子羣后之太子公卿大夫元士之適子皆造小學¶
小學經藝之宫也太學者辟雍郷射之宫¶
又曰君在立太子者所以防篡殺齊臣子之亂君在者春¶
秋之義殺太子與殺君同罪春秋曰殺其君之子奚齊言¶
君者明與君同也君薨夫人無子有遺腹待其産而立之¶
何尊適重正也曾子問云立適以長不以賢賢不肖未可¶
知也尚書曰知人則哲唯帝難之立子以貴不以長者塞¶
<pb:KR3k0012_SBCK_147-5a>¶
愛憎也故春秋公羊傳曰立適以長不以賢立子以貴不¶
以長¶
列女傳曰魯&KR0238;室女倚柱而嘯隣婦謂之曰何嘯之悲也¶
子欲嫁乎吾爲子求偶女曰吾豈嫁哉吾憂魯君老而太¶
子少也隣婦曰此乃魯大夫之憂也且魯國雖有事婦人¶
何與女曰子知其一不知其二也昔者晉客舎吾家繫馬¶
馬佚馳踐吾園葵使我終歳不厭菜隣人女奔亡借吾兄¶
追之溺流而死令吾終身無兄今魯君老老必將悖太子¶
少少必愚愚悖之間姧僞玄起夫魯國有事禍及衆庶婦¶
人獨安所避之隣婦謝曰子之慮非吾所及也居三年魯¶
果内亂齊楚攻之男子戰鬪婦人輸不得休息¶
史記曰周厲王奔彘太子靜匿召公之家國人聞之乃圍¶
之召公以其子代王太子太子竟得脫召二相行政號曰¶
<pb:KR3k0012_SBCK_147-5b>¶
共和共和十四年厲王死于彘太子靜長於召公家二相¶
乃立共和是爲宣王又曰幽王嬖愛襃姒生子伯服幽王廢¶
后及太子而以襃姒爲后伯服爲太子太史伯陽曰禍成¶
矣母可奈何申侯怒乃與犬戎共攻殺幽王麗山下虜襃¶
姒於是諸侯共立故幽王太子宜咎是爲平生¶
紀年曰幽王八年立襃姒之子曰伯服爲太子¶
史記燕丗家曰燕見秦且滅六國秦兵臨易水禍且至太¶
子丹隂養壯士二十人使荆軻獻督亢地圖於秦王秦覺¶
殺軻使將軍王剪擊燕二十年秦拔薊燕王亡徙居遼東¶
斬丹以獻秦燕丹子曰太子丹質於秦秦王遇之無禮不¶
得意欲歸秦王不聽謬言令烏白頭馬生角乃可丹仰天¶
而歎烏即白頭馬生角秦不得巳而遣之爲機發之橋欲¶
䧟丹丹過之橋爲不發夜到関丹爲鷄鳴遂得逃歸故怨¶
<pb:KR3k0012_SBCK_147-6a>¶
於秦欲報之養勇士無所不至丹與其傳麹武書曰丹不¶
肖生於僻陋之國長於不毛之地未曾得覩君子雅訓欲¶
有所陳幸垂覽之丹聞丈夫之通義節恥受辱以生也貞¶
正所羞之見却以虧其節故有刎喉不顧據鼎不過者斯¶
豈樂死而忘生哉其心所守也今秦王反戾天常虎狼其¶
行遇丹無禮諸侯最甚毎念之痛入骨髓計燕國之衆不¶
能敵之曠年相守力固不足欲收天下勇士集海内英雄¶
破國空藏以奉養之重幣甘辭以市於秦秦貪我賂而信¶
我辭則一劒之任當千萬之師須臾之間可解丹萬丗之¶
恥若其不然令丹生無目於天地死懷恨於九泉必令諸¶
侯無以爲歎易水之北未知誰有此蓋亦大夫恥也謹遣¶
書願熟思之¶
史記吕后夲紀曰太后髙祖微時妃也生孝惠帝爲人仁¶
<pb:KR3k0012_SBCK_147-6b>¶
弱髙祖以爲不類我常欲廢太子立戚姬子如意如意類¶
我幾代太子者數矣頼大臣爭之及用留侯䇿太子得母¶
廢又張良丗家曰上欲廢太子立戚夫人子趙王如意大¶
臣多諫爭未能得堅決者也吕后恐不知所爲人或謂吕后¶
曰留侯善畫計䇿上信用之吕后乃使建成侯吕澤劫留¶
侯曰君常爲上謀臣今欲易太子君安得髙枕而卧乎留¶
侯曰始上數在困急之中幸用臣䇿今天下安定以愛欲¶
易太子此骨肉間雖臣等百餘人何益吕澤強要曰爲我¶
畫計留侯曰此難以口舌爭也顧上有不能致者天下有¶
四人四人者年老矣皆以爲上慢侮人故逃匿山中義不¶
爲漢臣然上髙此四人今公誠能無愛金玉璧帛令太子¶
爲書卑辭安車因使辯士請之來以爲客時時從入朝令¶
上見之則必異而問之上知此四人賢則一助也於是吕¶
<pb:KR3k0012_SBCK_147-7a>¶
后令吕澤使人奉太子書卑辭原禮迎四人四人至客建¶
成侯所漢十一年黥布反上病欲使太子將徃擊之四人¶
相謂曰凡來者以將存太子太子將兵事危矣乃說建成侯¶
曰太子將兵有功則位不益太子無功還則從此受禍矣且¶
太子所與俱諸將皆甞與上定天下驍將也今使太子將之¶
此無異使羊將狼也皆不肯爲盡力其無功必矣臣聞母¶
愛者子抱今戚夫人日夜侍御趙王如意常抱居前上曰終¶
不使不肖子居愛子之上明乎其代太子位必矣君何不¶
急請吕后承間爲上泣言黥布天下猛將也善用兵今諸¶
將皆陛下故等夷(夷猶/儕也)乃令太子將此屬無異使羊將狼¶
也莫肯爲用且使布聞之則鼓行而西耳(晋灼曰鼓行而/西言無所畏)¶
上雖病強載輜車卧而護之諸將不敢不盡力上雖苦爲¶
妻子自強於是吕澤立夜見吕后吕后承間爲上泣涕而¶
<pb:KR3k0012_SBCK_147-7b>¶
言如四人意上曰吾惟竪子固不足遣而公自行耳於是¶
上自將兵而東羣臣居守皆送至灞上留侯病自強起至¶
曲郵(長安縣有/曲郵聚)見上曰臣冝從病甚楚人剽疾願上無與¶
楚人爭鋒因說上曰令太子爲將軍監關中兵上曰子房雖¶
疾強卧而傅太子是時叔孫通爲太傅留侯行少傅事漢¶
十二年上從擊破布歸疾益甚愈欲易太子留侯諌不聽¶
因疾不視事叔孫太傅稱說引古今以死爭太子上佯許之¶
猶欲易之及讌置酒太子侍四人者從太子年皆八十有¶
餘鬚眉皓白衣冠甚偉上恠之問曰彼何爲者四人前對¶
各言名姓東園公角里先生綺里季夏黄公上乃大驚曰¶
吾求公數歳公避逃我今公何自從吾兒遊乎四人皆曰¶
陛下輕士善罵臣等義不爲辱故恐亡匿竊聞太子爲人仁¶
孝恭敬愛士天下莫不延頸欲爲太子死者故臣等來耳¶
<pb:KR3k0012_SBCK_147-8a>¶
上曰煩公幸卒調護太子(如淳曰調護/猶營護也)四人爲壽巳畢起¶
去上目送之召戚夫人指示四人者曰我欲易之彼四人¶
輔之羽翼巳成難動矣吕后子眞而主矣¶
漢書外戚傳曰孝景王皇后武帝母也入太子宫太子幸¶
愛之生三女一男男方在身時王夫人夢日入其懷以告¶
太子太子曰此貴徴也未生文帝崩景帝即位王夫人生¶
男是時薄皇后無子後數歳景帝立齊栗姬男爲太子而¶
王夫人男爲膠東王長公主嫖有女欲與太子爲妃栗姬¶
妬而景帝諸美人皆因長公主見得貴幸栗姬日怨怒謝¶
長主長主不許長主欲與王夫人夫人許之㑹薄皇后廢¶
長公主日譖栗姬景帝嘗囑諸姬子曰吾百歳後善視之¶
栗姬怒不肯應言不遜景帝心銜之而未發也長公主日¶
譽王夫人男之美帝亦自賢之又以曩者所夢日符計未¶
<pb:KR3k0012_SBCK_147-8b>¶
有所定王夫人又隂使人趣大臣立栗姬爲皇后大行奏¶
事文曰子以母貴母以子貴今太子母號冝爲皇后帝怒¶
曰是乃所當言耶遂按誅大行廢太子爲臨江王栗姬愈¶
恚不得見以憂死卒立王夫人爲皇后男爲太子¶
漢武故事曰武帝生猗蘭殿四歳立爲膠東王七歳立爲¶
皇太子¶
漢書曰衛皇后生戾太子據元狩元年立爲皇太子年七歳¶
矣𥘉上年二十九乃得太子甚喜爲立禖(張晏曰禖者求子/月令曰祀于髙禖)¶
(是)使東方朔枚臯作禖祝及壯詔受公羊春秋又從瑕丘江¶
公受榖梁及冠就宫上爲立博望苑使通賔客從其所好¶
故多以異端進者元鼎四年納史良娣(韋昭曰良娣官也/太子有妃有良娣)¶
(有孺子/凡三等)産子男進號曰史皇孫(張晏曰皆以舅氏/姓爲氏以相别也)武帝末¶
衛后寵衰江充用事充與太子及衛氏有隙恐上晏駕後太¶
<pb:KR3k0012_SBCK_147-9a>¶
子所誅㑹巫蠱事起充因此爲姦是時上春秋髙意多所¶
惡以爲左右皆爲蠱道祝詛窮治其事充典治巫蠱遂至¶
太子宫掘蠱得桐木人太子召問少傅石德德懼爲師傅并¶
誅因謂太子曰姧臣如此太子將不念秦扶蘇事耶太子急¶
乃收捕充斬以聞遂部賔客爲將率與丞相劉屈釐等戰太¶
子兵敗亡不得上怒甚羣下憂懼不知所出壷關三老茂上¶
書云子弄父兵罪當笞尓書奏天子感寤太子之亡也東至¶
湖藏匿泉鳩里主人家貧常賣屨以給太子太子有故人在¶
湖聞其冨贍使人呼之而發覺吏圍捕太子太子自度不得¶
脫即入室自經後車千秋言太子之冤上遂擢千秋爲丞¶
相而族滅江充家上憐太子無辜乃作思子宫爲歸來望¶
思之臺於湖天下聞而悲之宣帝即位有司奉謚曰戾置¶
奉邑三百家¶
<pb:KR3k0012_SBCK_147-9b>¶
又曰孝元皇帝爲太子也母曰哀許皇后宣帝微時生民¶
間年二歳宣帝即位八歳立爲太子壯大柔仁好儒見宣¶
帝所用多文法吏以刑名繩下大臣楊惲蓋寛饒等坐刺¶
譏辭語爲罪而誅甞侍讌從容言陛下持刑太深冝用儒¶
生宣帝作色曰漢家自有制度夲以霸王道雜之奈何純¶
任德教害政乎且俗儒不逹時冝好是古非今使人眩於¶
名實不知所守何足委任乃嘆曰亂我家者太子也繇是¶
踈太子而愛淮陽王曰淮陽王明察好法冝爲吾子而王¶
母張婕妤尤幸上有意欲用淮陽王代太子然以少依許¶
氏俱從微起故終不背焉¶
又曰孝宣王皇后宣帝即位召入後宫稍進爲婕妤霍皇¶
后廢後上憐許太子早失母幾爲霍氏所害於是乃選後¶
宫素謹愼而無子者遂立王婕妤爲皇后令母養太子¶
<pb:KR3k0012_SBCK_147-10a>¶
又曰孝成皇帝元帝太子也母曰王皇后元帝在太子家¶
生甲觀畫堂(如淳曰甲觀觀名畫堂堂名三輔黄圗云/太子宫有甲觀又别外不在未夾宫中)爲丗¶
嫡皇孫宣帝愛之字曰太孫常置左右年三歳而宣帝崩¶
元帝即位帝爲太子壯好經書寛愽謹愼𥘉居桂宫上常¶
急召太子出龍樓門(張晏曰門樓上有銅龍/黄白鶴飛廉之爲名也)不敢絶道(應/劭)¶
(曰馳道天子道也若今/之中道然古甚重也)西至直城門(晉灼曰黄圖西/出南頭第二門)得絶¶
乃度還入作室門上遟之問其故以狀對上大恱乃著令¶
令太子得絶馳道云其後幸酒樂讌(晉灼曰幸酒/好酒樂讌)上不以¶
爲能而定陶恭王有才藝母傅昭儀又愛幸上以故常有¶
意欲以恭王爲嗣頼侍中史丹護太子家輔助有力上亦¶
以先帝尤愛太子故得無廢¶
又曰孝哀皇帝庶孫定陶恭王子也嗣立爲王好文辭法¶
律元延四年入朝盡從傅相中尉時成帝少弟中山孝王¶
<pb:KR3k0012_SBCK_147-10b>¶
亦來朝獨從傅上以問定陶王對曰令諸侯王朝得從其¶
國二千石傅相中尉皆國二千石故盡從之上令誦詩通¶
習能說他日問中山王獨從傅在何法令不能對帝由此¶
賢定陶王數稱其材爲加元服而遣之時年十七矣明年¶
徴立爲皇太子謝曰臣幸得繼父守藩爲諸侯王材質不¶
足以假充太子宫¶
太平御覽卷第一百四十七¶
<pb:KR3k0012_SBCK_147-11a>¶
