# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:21.710866
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 428
#+PROPERTY: FILE SB11n0727-428太平御覽-卷之四百二十八.
<pb:KR3k0012_SBCK_428-1a>¶
太平御覽卷第四百二十八¶
人事部六十九¶
　　　　　正直下¶
王隱晉書曰劉毅字仲雄爲司&KR0032;校尉言議切直無所回¶
撓故不至公輔王基薦毅方正亮直介然不群言不茍合¶
行不茍容¶
又曰&KR0004;武帝知太子闇弱後必亂國然不能擇才遣荀朂¶
及和嶠重徃觀之勗還盛稱太子德更進茂不同西宫之¶
時嶠曰臣以爲太子如故不見更勝此自陛下家事非臣¶
所盡知於是天下貴嶠而賤勗¶
于寳晉紀曰髙貴郷公薨太祖㑹朝臣而謀其日太常陳¶
泰不至使其舅荀顗召之垂涕而入太祖謂曰玄伯何以¶
處我對曰誅賈充以謝天下太祖曰不可爲更思其次泰¶
<pb:KR3k0012_SBCK_428-1b>¶
曰但見其進不知其次太祖乃不復問¶
郭粲晉紀曰&KR0004;王敦將下朝士共議周顗以爲敦剛愎不¶
仁親害乎子必能稱兵以向朝廷敦旣尅石頭顗與戴淵¶
共詣敦謂顗曰伯仁卿&KR0018;我顗荅曰公戎車内侮下官親¶
帥六軍不能其事使王旅敗績以此&KR0018;公又問淵吾此舉¶
動天下爲何如荅曰見形者謂之逆體識者以爲忠敦&KR0015;¶
曰&KR0002;思卿能言¶
晉中興書曰紀回字恭則雅性方範不畏強禦舟陽尹桓¶
景頗以佞事司徒導甚昵之㑹熒惑守南斗經旬導語回¶
曰南斗楊州分而熒惑守之吾當遜位以厭此讁回荅曰¶
公與桓景造膝熒惑何由退舎導甚愧之¶
又曰&KR0004;&KR0067;冰兄弟毎&KR0003;顯宗國有強敵冝湏長君顯宗晏¶
駕何充建議曰父子相傳先王舊典忽妾改易懼非長計氷¶
<pb:KR3k0012_SBCK_428-2a>¶
等不從遂立康帝康帝臨軒氷充侍坐帝曰朕嗣洪業二¶
君之力也充對曰陛下龍飛臣氷之力&KR0002;如臣議不覩&KR0155;¶
平之丗其強正不撓率皆如此¶
又曰王彬字丗儒從兄敦入石頭中宗使彬衘命慰勞㑹¶
周顗&KR0013;殺彬徃哭顗旣而見敦敦恠其有涕洟問其所以¶
彬曰向&KR0152;伯仁情不能巳敦曰伯仁自致刑戮且凡人遇¶
汝復何爲哉彬曰伯仁丗譽與君齊行忠烈之&KR0100;邈焉難¶
逮其有何罪而致禍戮勃然數敦曰兄抗旌内侮戮殺忠¶
義謀圖不&KR0100;禍及門户敦大怒厲声曰尓之狂悖乃可至¶
此爲吾不能殺汝&KR0088;丞相導在坐勸彬起謝彬曰昨&KR0064;脚¶
痛不能拜且此復何所謝意氣自&KR0002;敦曰脚痛孰&KR0002;頸痛¶
然猶以至親忍不加害¶
檀道鵉續晉陽秋曰&KR0004;淮陵内史虞珧子妻裴以尺牘辯¶
<pb:KR3k0012_SBCK_428-2b>¶
利兼服食絶谷常衣黄衣狀&KR0002;學道司馬道子常延致¶
甚恱其才毎與百官飲宴裴亦預焉悉令與賔客談衆人¶
皆爲降節王恭辝曰恭聞男女之別國之大節未聞宰相¶
之坐有失行婦人一坐竦然道子爲慙¶
崔鴻十六國春秋後趙録曰張進元城屠各人也爲刺姧¶
外部都督糺舉不避豪右軍中憚之號曰張霹&KR0430;¶
又前凉録曰汜禕字休臧燉煌人爲福禄令剛直不事上¶
府酒泉太守馬漢遣督郵張休祖劾禕休祖曰君不聞寧¶
逢三千頭虎不逢張休祖乎禕怒以印擊肘出而就縛縛¶
訖發印以告從事聞休祖坐不解印擅&KR0350;令長以大不敬¶
論禕迁居延令¶
又前&KR0087;録曰王墮字安生京兆覇城人也&KR0054;學有雄才性¶
剛愎疾惡雅好直言疾董榮如仇讎毎朝見之略不與言¶
<pb:KR3k0012_SBCK_428-3a>¶
人謂之曰董尚書貴幸一時公冝降意墮曰何雞狗而令¶
國士與之言乎榮聞而慙恨故&KR0003;符生誅之及刑榮謂墮¶
曰君今復敢不數董龍作雞狗乎墮瞋目而叱之龍榮之¶
小字也¶
後魏書曰尉聿字成興性耿介肅宗時爲武衛將軍領軍¶
元乂秉權百寮莫不致敬聿獨長揖不拜出爲凉州刺史¶
凉州緋色天下之最又送白綾二千疋令聿染之聿拒而¶
不許¶
又曰古弼代人也少忠謹善&KR0016;射&KR0004;爲獵郎使長安稱旨¶
轉門下奏事以敏正著稱太宗嘉之賜名曰筆取其直而¶
有用後改名弼言其有輔佐才也上谷民上書言苑囿過¶
度民無田業冝減太半以賜貧者弼覽而善之入欲陳奏¶
遇丗祖與給事中劉樹棊志不聽事弼侍坐良乆不&KR0023;申¶
<pb:KR3k0012_SBCK_428-3b>¶
聞乃起於丗祖前捽樹頭掣下床以手搏其耳以拳歐其背¶
曰朝廷不治寔尓之罪丗祖失容曰於棊不聽奏事實在¶
朕躬樹有何罪置之弼乃具狀以聞丗祖竒弼公直皆可¶
其所奏以與百姓¶
又曰游肇之爲廷尉也丗宗甞私勑肇有所降恕肇執而¶
不從曰陛下自能恕之豈是令臣曲筆也其執意如此¶
又曰于烈丗宗&KR0004;咸陽王禧當權遣家奴傳信於烈曰湏¶
舊羽林虎賁執仗出入烈曰天子諒闇事歸宰輔領軍典¶
掌&KR0043;衛有詔不敢違理無私給奴惘然而返以報禧禧遣¶
謂烈曰我號天子兒天子叔元輔之命與詔何異烈厲色¶
曰其&KR0002;是詔應遣官人何由遣私奴索官家羽林烈頭可¶
得羽林不可得禧惡其剛直遂議出之乃授恒州刺史¶
又曰于忠嘗侍宴丗宗賜之劒杖令出入周旋恒以自衛¶
<pb:KR3k0012_SBCK_428-4a>¶
遷侍中辭無文丗宗曰今文人少心直不如卿欲使卿劬¶
勞於下我無憂於上¶
又曰録尚書髙陽王雍欲以令史朱暉爲廷尉評頻煩託¶
吏部尚書元順順不爲用雍遂下命用之順投之於地雍¶
聞大怒昧爽坐都㕔召順曰身天子之子天子之弟四海¶
之内親尊莫二元順何人以身成命投弃於地順徐謂雍¶
曰髙祖迁宅中土創定九流官方清濁軌儀萬古而朱暉¶
小子身爲省吏何合爲廷尉清官殿下旣先皇同氣冝遵¶
成旨自有短垣而復踰之也¶
周書曰王羆字熊覇陵人也質直木強處物平當州閭敬¶
憚焉¶
三國典略曰&KR0004;周萬年縣令樂運抑挫豪右時稱強直帝¶
甚嘉之特許通籍事有不便咸令奏聞至是召運赴行在¶
<pb:KR3k0012_SBCK_428-4b>¶
所旣至問之曰卿來日見太子否運曰臣來曰奉辝帝曰¶
卿言太子何如人也運曰中人時齊王憲等並在帝側帝¶
顧之謂曰百官佞我皆云太子聦明唯運獨云中人方驗¶
之忠直因問中人之狀運曰班固比齊桓爲中人管仲相¶
之則覇竪貂輔之則乱可與爲善可爲與惡帝曰我知之¶
矣超拜運爲京兆郡丞¶
呉均齊春秋曰王僧䖍性甚方直逺近望之咸曰如水鏡也¶
唐書曰&KR0171;丗長髙祖待之意甚厚髙祖謂曰卿自謂謟佞¶
&KR0088;正直&KR0088;對曰臣實愚直髙祖曰卿&KR0002;直何爲背丗充而¶
歸我對曰洛陽旣平天下爲一臣智窮力屈始歸陛下向¶
使丗充尚在臣據漢南天意雖有所歸人事足爲勍敵¶
髙祖大&KR0015;甞又嘲之曰名長意短口正心邪弃忠貞於鄭¶
國忘信義於吾家丗長對曰名長意短實如聖旨口正心¶
<pb:KR3k0012_SBCK_428-5a>¶
邪未敢奉詔¶
又曰桓彦範爲大理凡所奏議&KR0002;逢人主詰責則辝色無¶
懼爭之愈厲又常謂所親曰今旣躬爲大理人命所懸必¶
不能順旨詭辝以求苟免¶
又曰髙宗使宦者縁江採異竹將於&KR0080;中植之宦者所在¶
縱&KR0064;還過荆州&KR0171;良嗣囚之因上䟽切諌稱逺求珎異以¶
疲道路恐非聖人抑巳愛人之道又小人竊弄威福以虧¶
皇明言甚切直䟽奏髙宗下詔慰勉遽令弃竹於江中¶
又曰髙宗謂侍臣曰邢文偉事我兒能減膳切諌此正直¶
人也遂擢拜右史¶
又曰憲宗以李緯爲相同列李&KR0123;甫便僻善逢迎上意絳¶
梗直多所規諌故與&KR0123;甫不叶絳性剛訐毎與&KR0123;甫爭論¶
人多直絳憲宗察絳忠正自立故絳論奏多所允從¶
<pb:KR3k0012_SBCK_428-5b>¶
又曰武元衡從父弟儒衡字庭碩才度俊偉氣直貌莊言¶
不妄發與人交友終始不渝相國鄭餘慶不事華㓗後進¶
趍其門者多垢衣敗服以望其知而儒衡謁見未輙易所¶
好但與之正言直論餘慶因亦重之¶
晏子春秋曰景公觀於淄上歎曰使國可長保而傳之子¶
孫豈不樂哉晏子曰今君臨民&KR0002;寇讎見善如避熱不亦¶
難乎¶
又曰景公晝&KR0013;髪乗六馬御婦人以出正閨肘跪擊馬而¶
反之曰非吾君也公慙而不朝晏子曰臣聞下無直辝上¶
有墮君民多矯行今君有失行而刖跪直禁是君之福也¶
於是令刖跪倍資¶
又曰景公見梁丘據公曰與我和晏子曰此同也和者君¶
甘則臣酸君淡則臣醎今據也君甘則甘所謂同也安得¶
<pb:KR3k0012_SBCK_428-6a>¶
爲和¶
尸子曰范献子遊河大夫皆在君曰孰知欒氏之子大夫¶
莫荅舟人清㳙捨揖荅曰君奚問欒氏之子君曰自吾亡¶
欒氏也其老者未死少者壯矣清㳙曰善脩晉國之政内¶
得大夫外不失百姓雖栾氏子其&KR0002;君何&KR0002;不脩晉國之¶
政内不得大夫而外失百姓則舟中之人皆栾氏子也君¶
曰善¶
呂氏春秋曰熊意見齊宣王曰寡人聞子好直有之乎對¶
曰意何能直意聞好直之士家不處乱國身不見汗君今¶
意身得見君而家託乎齊意何能直夫賢主所以貴士者¶
以其能直言也言直則枉者見人主欲聞枉而惡直是鄣¶
水源而欲其流也¶
&KR0003;苑曰魏武侯浮西河而下中流謂呉起曰美哉山河之¶
<pb:KR3k0012_SBCK_428-6b>¶
固此魏之寳也對曰在德不在險昔三苗氏左洞庭而右¶
彭蠡德義不脩而禹滅之夏桀之居左河濟而右太華伊¶
闕在南羊膓在北脩政不仁而湯放之殷紂之國左孟門¶
而右太行常山在其北大河經其南脩政不德而武王伐¶
之由此觀之在德不在險&KR0002;君不脩德舡中之人盡敵國¶
也武侯曰善¶
又曰&KR0087;始皇旣有天下乃召群臣而議曰昔五帝禪賢三¶
王丗繼孰是將爲之愽士七十人未對鮑白令之對曰天¶
下官則禪賢是也天下家則丗繼是也故五帝以天下爲¶
官三王以天下爲家&KR0087;皇帝仰天歎曰吾徳出乎五帝將¶
官天下誰何使代我後者鮑白令之對曰陛下行桀紂之¶
道欲爲五帝之禪非陛下所能行也&KR0087;皇大怒曰令之前¶
若何以言我桀紂之道也速&KR0003;之不解則死令之對曰陛¶
<pb:KR3k0012_SBCK_428-7a>¶
下築臺于雲宫殿五里建千石之鍾立萬石之&KR1206;婦女連¶
百倡優累千興作麗山宫室至雍相繼不絶所以自奉者¶
殫天下竭民力陛下所謂自營僅存之主耳何暇比徳於¶
五帝欲官天下哉&KR0087;皇帝闇然無以應靣有慙色¶
新序曰齊景公遊於牛山之上而北望齊曰美哉國乎使¶
古無死者則寡人將去斯如之何乃泣沾&KR0109;髙子曰然賴¶
君之賜&KR0188;食惡肉可得而食也駑馬棧車可得而乗也且¶
不欲死而况吾君乎俯而垂泣晏子拊手而&KR0015;曰樂哉今¶
日嬰之遊也見怯君一而䛕臣二使古之無死者則太公丁¶
公至今猶存吾君方將&KR0013;蓑笠而立乎畎畒之中唯事之¶
恒何暇念死乎景公慙焉¶
又曰晉平公間居師曠侍坐平公曰子生無目子之黙黙¶
也師曠對曰天下有五黙黙而臣不得預一焉平公曰何¶
<pb:KR3k0012_SBCK_428-7b>¶
謂也師曠曰群臣行賂以採名譽百姓侵&KR0072;無所告愬而¶
君不悟此一默黙也忠臣不用用臣不忠下才處髙不肖¶
處賢而君不悟此二黙黙也姦臣欺詐空虚府庫以其少¶
才覆塞其惡賢人逐邪臣貴而君不悟此三黙黙也國貧民¶
罷上下不和而好財用兵&KR0285;欲無厭謟䛕在傍而君不悟¶
此四黙黙也至道不明法令不行吏民不正百姓不安而¶
君不悟此五黙黙也國有五黙黙而不危者未之有也臣¶
之黙黙何害乎國家哉¶
又曰周舎立趙簡子門三日三夜簡子使問之曰夫子將¶
何以敎寡人對曰願爲君諤諤之臣墨筆操牘隨君之後¶
伺君過而書之簡子恱之¶
又曰魏文侯與士大夫坐問曰寡人如何君也群臣皆曰¶
君仁君也至任座曰君非仁君也曰子何以言之對曰君¶
<pb:KR3k0012_SBCK_428-8a>¶
伐中山不以封君之弟而封君之子是以知君非仁君也¶
文侯怒逐任座次到翟璜對曰君仁君也曰何以言之對¶
曰臣聞其君賢者其臣言直向任座之言直是以知君之¶
仁也文侯曰善復召任座¶
郭子曰王含爲廬江(含字處弘/敦兄也)貪強狼藉王敦欲護其兄¶
故於衆坐中稱家兄在郡爲政定善廬江人咸稱之時何¶
充爲主簿在坐正色曰充即廬江人所聞異於此¶
汝南先賢傳曰李宣字公休爲太尉黄瓊所辟是時寒暑¶
不和羗夷數起瓊見&KR0122;属曰是太尉無德願諸&KR0122;有以匡¶
之&KR0122;東平王象對曰昔堯遭洪水之變湯有六年之旱自¶
上聖之君誰能無此明公日&KR0628;恪勤衮職脩理小&KR0122;等無¶
以加増如此至數人瓊欣&KR0015;次及宣乃仰曰明公&KR0013;日月¶
之衣居上司之位輔弼天子處諌諍之職未有對楊謇謇¶
<pb:KR3k0012_SBCK_428-8b>¶
之言其所旌命不授巖谷之士小&KR0122;私以於邑小&KR0122;聞之¶
三台不明責在三公願明公深思消復災異進納忠良衆¶
人黙然慙愧¶
華陽國志曰中山諸王毎過温縣必責求供給温吏民患¶
之李宻至縣中山王過欲徴芻茭薪蒸宻引髙祖過沛賔¶
客老㓜礼桑梓之恭一無煩擾伏惟明王孝思惟則夲國¶
望風式歌且儛誅求之疲所未聞命後諸王經過不煩温¶
縣¶
又曰陳禪字紀山安漢人也拜諌議大夫西域献幻伎天¶
子與公卿觀之禪獨伏不視¶
李固外傳曰梁兾欲立清河王䔉常侍曹騰聞議定見兾¶
曰清河爲人嚴明&KR0002;遂即位將軍受禍不乆矣兾更㑹議¶
立蠡吾侯子唯固與杜喬深據本議桓帝立固與杜喬以¶
<pb:KR3k0012_SBCK_428-9a>¶
夲立䔉下獄太后詔出固兾乃復令黃門常侍作飛章虚¶
奏収固等繫獄皆死京師諺曰直如絃死道邊曲如鈎反¶
封侯¶
孔融別傳曰&KR0061;術僣亂曹操託楊彪與術婚姻誣以欲圖¶
廢置奏収下獄劾以大逆融聞之不及朝服徃見操曰楊¶
公四丗清德海内所瞻周書父子兄弟罪不相及况以&KR0061;¶
氏歸罪易稱積善餘慶徒欺人耳操曰此國家之意融曰¶
假使成王殺邵公周公可得言不知&KR0088;纓綏搢紳所以瞻¶
仰明公者以公聦明仁智輔相漢朝舉直措枉致之雍熈¶
今横殺無辜則海内觀聽莫不解躰孔融魯國男子便當¶
拂衣而去操不得巳遂理出彪¶
樊英別傳曰順帝䇿書備禮&KR0007;纁徴英詔切郡縣駕載上¶
道英不得巳到京師稱疾不肯赴乃強輿入殿猶不以禮¶
<pb:KR3k0012_SBCK_428-9b>¶
屈帝怒曰朕能生君能殺君能貴君能賤君能冨君能貧¶
君君何慢朕英曰臣受命於天生盡其命天也死得其命¶
亦天也陛下焉能殺臣臣見&KR0064;君如見仇讎立朝猶不肯¶
可得貴乎雖在布衣列環堵之中晏然自得不易萬乗之¶
尊又何得而賤乎陛下焉能賤臣臣非禮之禄萬鍾不受¶
也申其志雖簞食不厭也陛下焉能冨臣焉能貧臣帝不¶
能屈而敬其名使出就太醫養疾日置羊酒¶
語林曰晉王敦與丗儒議下都丗儒以朝廷無亂且唱兵¶
始自古所難諌諍甚苦處冲變色曰吾過&KR0041;恩遇受任南¶
夏卿自同姦邪阻遏義舉王法焉得相私因目左右令進¶
丗儒正色曰君昔&KR0010;害兄今又殺弟自古多士豈有如此¶
舉動言畢流涕敦意乃止¶
王符論曰國以賢興以謟衰君以忠安以佞危此古今之¶
<pb:KR3k0012_SBCK_428-10a>¶
常論而時所共知也然衰國危君繼踵不絶者豈時無忠¶
信正直之士哉誠苦其道不得行耳¶
太平御覽卷第四百二十八¶
<pb:KR3k0012_SBCK_428-10b>¶
<pb:KR3k0012_SBCK_428-10b>¶
