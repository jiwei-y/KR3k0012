# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:00.819512
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 33
#+PROPERTY: FILE SB11n0727-033太平御覽-卷之三十三.
<pb:KR3k0012_SBCK_033-1a>¶
太平御覽卷第三十三¶
　時序部十八¶
　　臘　小歳　膢¶
　　　　　臘¶
許慎&KR0003;文曰臘冬至後壬戌臘𥙊百神也¶
禮記月令曰孟冬是月也天子乃祈來年于天宗大割牲¶
祠于公社及門閭臘先祖五祀(此周禮所謂蜡𥙊也天宗/日月星辰也大殺群牲割)¶
(之也臘謂以畋獵所得禽𥙊也五祀門户霤井/竈也或曰祈年或曰大割或曰臘牙其文也)勞農休息¶
之(黨正屬民飲/酒正齒位也)天子乃命將帥講武習射御角力(講武角/力校武)¶
(士材力所以/備田獵之禮)¶
又曰郊特牲天子大蜡八伊𦒿氏始爲蜡(伊𦒿氏古/天子號也)蜡也¶
者索也(謂永/索也)歳十二月合聚萬物而索饗之也(歳十二月/周之正&KR0070;)¶
(謂建亥之月饗者𥙊其神也萬物有/功民者神使爲之也𥙊之以報焉)蜡之𥙊也主先嗇也¶
<pb:KR3k0012_SBCK_033-1b>¶
(先嗇苦神農者/司嗇后稷神也)¶
又曰昔者仲尼與於蜡賔(蜡者索也歳十二月索合聚萬/物而索饗之亦祭宗廟孔子仕)¶
(魯在助/祭之中)事畢出遊於觀之上喟然而嘆(觀闕也子見魯君/於祭禮有不備於)¶
(此文覩象魏舊章/之處感而嘆之)仲尼之歎盖歎魯也¶
又曰子貢觀於蜡(蜡索也歳十二月索/群神而祀之臘也)孔子曰賜也樂乎¶
對曰一國之人皆&KR0002;狂賜未知其爲樂也孔子曰百日之¶
勞一日之澤非爾所知(言民皆勤豫穡百日之勞喻乆也/今一日使之飲酒宴樂是君之恩)¶
(澤/也)¶
周禮曰國𥙊蜡則吹𡺳頌擊土鼓以息老(鄭玄曰十二月/礼謂建亥之月)¶
(也索萬物而𥙊之者萬物天成歳事至此爲其老而勞其/禮而息之也豳頌七月又有穫稻作酒觥觴萬壽無疆之)¶
(事是亦歌其𩔖也謂之頌也以其言歳終又功成/也周以今之十一月爲正月以今十月爲臘月也)¶
傳曰晉侯復假道於虞以伐虢宫之竒諌弗聽以其族行¶
曰虞不臘矣(獵祭名也日月㑹於龍尾百/物備合國於是祭群神也)¶
<pb:KR3k0012_SBCK_033-2a>¶
史記曰𥘿惠文王十二年&KR0004;臘始皇三十一年十二月更¶
名臘曰嘉平(太原眞人茅君内記曰始皇三十一年九月/庚子君魯祖父濛乃於華山之中乗雲駕龍)¶
(白日昇天先是其邑歌謡曰神仙得者茅&KR0004;成駕龍上昇/八太清時下𤣥虚戲山赤城繼世而徃在我羸帝&KR0002;學之)¶
(臘嘉平始皇聞謡歌而間其故父老具對此仙人之謡&KR0134;/帝求長生之志也於是始皇欣然乃有尋仙之志因改臘)¶
(日嘉/平也)¶
又曰張良見老父出一編書曰讀是書爲王者師後十三¶
年濟北城山下黄石即我也良後得黄石取寳而祠之及¶
死葬黄石每上塚伏臘祠黄石焉¶
漢書曰髙祖十年春有司奏令縣道常以春二月及臘祠¶
社稷以羊&KR0510;¶
又曰嚴延年爲河南太守&KR0004;延年母從東海來從延年臘¶
到洛陽適見報囚(報行/决也)母大驚便止都亭不肯入府延年¶
出至都亭謁母母閉閤不見延年免冠頓首閤下良乆乃¶
<pb:KR3k0012_SBCK_033-2b>¶
見之因數責延年曰幸得備郡守專治千里不聞人愛多¶
刑殺人欲以立威豈爲民父母意哉延年重謝自爲母御歸¶
府舎母畢正臘巳謂延年曰天道神明人不可獨殺我不¶
自意當老見壯子&KR0013;刑戮也行矣汝南東歸掃除墓地耳¶
後延年遂敗¶
司馬彪續漢書曰季冬之月星逥歳終隂陽已交勞農夫¶
享臘已送故焉¶
又禮儀志先臘一日大儺謂之逐疫¶
又舊儀曰臘者報諸&KR0017;即古聖賢有功於民者皆享之¶
𡊮山松後漢書韓卓字子助陳留人臘日奴竊食𥙊其母¶
卓義其心即日免之(免從/良也)¶
謝承後漢書曰弟五倫母老不能之官至臘日常悲戀垂¶
涕¶
<pb:KR3k0012_SBCK_033-3a>¶
又曰沛國陳咸爲廷尉監至官王莽篡位還家杜門不出¶
莽改易漢法令及臘日咸常言我先祖何知王氏之臘乎¶
又東夷列傳曰三韓俗以臘日家家𥙊祀俗云臘鼔鳴春¶
草生也¶
東觀漢記曰甄宇字長文北海人建武中自青州從事徴¶
拜博士毎臘詔書賜博士所在京師因以號之¶
髙堂隆魏臺訪議曰詔問何以用未祖丑臘臣隆對曰按¶
月令孟冬十月臘先祖五祀謂薦田臘所得禽獸謂之臘¶
左傳曰虞不臘矣唯見此二者而皆不書曰聞先師&KR0003;曰¶
王者各以其行之盛祖以其終臘水始生於申盛於子終¶
於辰故水行之君以子祖辰臘火始生於寅盛於午終於¶
戍故火行之君以午祖戍臘木始生於亥盛於夘終於未¶
故木行之君以夘祖未臘金始生於巳盛於酉終於丑故¶
<pb:KR3k0012_SBCK_033-3b>¶
金行之君以酉祖丑臘圡始生於未盛於戍終於辰故圡¶
行之君以戍祖辰臘今魏據圡德冝以戍祖辰臘也¶
又曰華歆常以臘日宴子弟王朗慕之盖其家法由來漸¶
矣(杜公瞻云蜡者息民之祭故孔子云百日之勞一日之/懌其所祭八神者皆報其成功則於十月農𨻶是也後)¶
(世臘有新故交接之義遂移於夏正月十二月晉博士張/亮説蜡聚饗臘者𥙊廟&KR0004;云蜡則黄服蜡臘不同惣非也)¶
(臘冝在新故交接二祭月同而名異𥙊但而服殊今推諸/經傳無正說蜡臘之文月令云蜡臘此則同日𥙊但牙名)¶
(耳據田臘取獸之名爲臘因索饗百神號之曰<折 t="33"/>其曰上/𥙊先祖旁饗百神下息萬民無别𥙊也即鄭玄云旣蜡臘)¶
(先祖五祀於是勞農者也近日蜡臈兼設蜡在十月臘在/歳終隋開皇四年始停建元之蜡直爲建丑之臘依五行)¶
(火衰於戍而/用戍日故也)¶
晉書范喬字伯孫喬邑人臘夕盗斫其樹有告者喬佯不¶
聞邑人愧而還喬曰節日取柴欲與父母相歡耳何以愧乎¶
遂不取¶
又曰陳&KR0942;問方士戴洋曰江南有貴人頋彦先周宣珮是¶
<pb:KR3k0012_SBCK_033-4a>¶
否洋曰顧不及臘周不及明年八月其年十二月十九日¶
頋卒明日臘宣珮以明年七月晦亡¶
又晉起居注曰安帝安隆四年十二月辛丑臘祠作樂¶
又博士張亮議曰臘接也登冝在新故交接也俗謂之臘¶
之明日爲&KR0004;歳秦漢以來有賀此古之遺語¶
晉宋舊事曰魏帝遜位祖以酉日臘以丑日魏名臣奏曰¶
大司農董遇議曰土行之君故冝以未祖以丑臘爲得盛¶
終之節不可以戍祖辰臘¶
梁書曰何鳯爲建安太守物不敢忤伏臘毎放囚還家依¶
期而返¶
唐㑹要曰貞元九年十一月上比日來京兆府毎年及臘¶
日府縣捕養狐兎以充進獻自今巳後冝停¶
又曰貞元十一年十二月臘日畋於苑中止多殺行三驅¶
<pb:KR3k0012_SBCK_033-4b>¶
之禮軍士無不知感¶
鄭玄列傳曰玄年十二隨母還家正臘讌㑹同列十餘人¶
皆美服盛飾語言閑適君獨漠然如不及母私督數乃曰¶
此非我志不在此願¶
列女傳曰魯之母師者魯九子之寡母也臘日休家作悉¶
召諸子謂曰婦人之義非有大故不出夫家然吾父母家¶
　&KR0004;歳時祀不理吾從汝謁(謁告諸/子欲徃)徃監之慎房户之守¶
吾夕而反於是天隂還失早至閭外而止待夕而入魯大¶
夫從臺上見而怪之使人問對妾歸視私家諸奴孺子期¶
夕而反妾恐其酺歠醉飽人情公有也妾反早故止閭外¶
盡期而入大夫美之言於穆公公賜母尊號曰母師¶
捜神記曰宣帝時隂子方者當臘日晨炊而竈神形見子¶
方再拜受慶家有黄羊因以祠之自是以後暴至巨冨故後¶
<pb:KR3k0012_SBCK_033-5a>¶
常以臘日祠竈¶
風土記曰醇以吿蜡竭㳟敬於明祀乃有藏彄(盖因婦人/所作金鐶)¶
(以錔指而&KR0414;/者彄音鈎)臘日之後&KR0369;嫗(&KR0369;嫗皆男子/婦人之老稱)各隨其儕爲藏¶
彄分二曹以効勝&KR0018;¶
荆楚歳時記曰又爲藏彄之戯辛氏以爲鈎弋夫人所起¶
周處成公綏並作彄字藝經庾闡則作鈎字其事同也俗¶
云戯令人生離有禁忌之家廢不修也(辛氏三秦記曰漢/昭帝母鈎弋夫人)¶
(手拳有國色丗人藏鈎因此安漢鈎弋夫人姓趙爲武帝/婕妤生昭帝漢武故事云上巡狩河間見靑氣自地屬天)¶
(望氣云下有貴子上求之莫舒上自披即舒號拳夫人善/素女術大有寵即鈎弋夫人也周處風土記云呼爲行彄)¶
(盖婦人所用銀作環以錔指而縫者臘日𥙊後叟嫗兒意/皆藏彄戯分爲二曹以効勝&KR0018;爲一籌爲一都&KR0018;者起拜)¶
(謝勝/者)¶
又曰孔子所以預於蜡賔一歳之中盛於此節¶
又曰俗又以此月爲臘月案史記陳勝傳有臘月之言是¶
<pb:KR3k0012_SBCK_033-5b>¶
謂此也諺云臘鼓鳴春草生村人並擊細𦝫鼓戴明頭及¶
作金剛力士以逐大疫¶
華陽國志曰王長文字徳雋元康&KR0004;守江源令縣收得盗¶
馬賊及發冢賊長文引見誘慰時適臘晦皆遣歸家獄先¶
有擊囚亦遣之謂曰教化不厚使汝等如此長吏之過也¶
蜡節慶祚肆汝就上下善相歡樂過節來還當爲汝思他¶
理群吏惶怖争請不許㝷有赦無不感恩¶
三十國春秋曰江州刺史胤自武昌以一疾&KR0013;徴爲右將¶
軍而王舒未至猶在盆口後將軍郭黙旋而過胤胤不禮之¶
臘日遺黙酒五&KR0155;　一頭黙大怒&KR0300;之於江遂與故將張¶
丑宋侯孟純等矯詔入城門莫有禦者胤獨與其妾寢黙¶
至斬于床下及其司馬張滿叅荀揩李纂慠黙故也¶
王肅議禮曰季冬大儺旁磔鷄出土牛以送寒氣節令之¶
<pb:KR3k0012_SBCK_033-6a>¶
臘除逐疫磔鷄葦絞桃梗之屬¶
風俗通曰夏曰清祀殷曰嘉平周曰大蜡漢曰臘臘者臘也¶
因獵取獸以𥙊先祖或曰臘接也新故交接狎臘大𥙊以¶
報功也漢火行衰於戍故以戍爲臘也¶
又曰兎&KR2635;俗&KR0003;臘正旦食得兎&KR2635;者名也曰幸賞以寒酒¶
幸者善祥令人&KR0123;利也(&KR2635;毗忍切/&KR2635;膝盖)¶
又曰上古之時有神荼與鬱壘昆弟二人性能伏&KR0017;度朔¶
山桃樹下簡閱百&KR0017;&KR0017;無道理妄爲人禍者神荼與鬱壘¶
縳以葦索執以食虎於是縣官常以臘除文飾桃人垂葦¶
終絞𦘕於門皆追効前事兾以禦凶也¶
㑹稽典錄曰陳脩字奉遷烏陽人家貧爲吏常歩擔上下¶
&KR0106;食乾糒(音備乾/飵也)每至正臘僵卧不起同僚以飲食請不¶
往其志操如此¶
<pb:KR3k0012_SBCK_033-6b>¶
丗&KR0003;曰王朗中年以識度推伏華歆歆蜡日嘗乃集子姪¶
宴飲王亦斆之有人向張茂先稱此事張曰王之學華皆¶
是形骸之外去之所以更逺¶
玉燭寳典曰臘者𥙊先祖蜡者報百神同日異𥙊也¶
蔡邕獨断曰臘者歳終大𥙊縱吏民宴飲非迎氣故但送¶
不迎也¶
崔寔四民月令曰十月上辛命典饋清麹釀冬酒以供臘¶
祀¶
又曰臘明日謂小歳進酒尊長修刺賀君師¶
又曰十二月臘時祠祝炙蓬樹𤓰田四角去甘䖝(𤓰中䖝/謂之甘)¶
(䖝)¶
蔡邕王喬録曰漢永和元年十二月腋夜王喬墓上哭聲¶
王伯聞但徃視之天大雪見大鳥跡并𥙊祀處採薪者尹¶
<pb:KR3k0012_SBCK_033-7a>¶
秃見人冠衣曰我王喬也汝莫取吾墓樹忽不見¶
徐爰家儀曰蜡夲施𥙊故不賀其明日爲小歳賀稱&KR0004;歳¶
福始罄無不冝正旦賀稱元正首慶百物惟新小歳之賀¶
旣非大慶禮止門内¶
西域諸國志曰天笁國以十二月十六日爲臘臘則麥熟¶
盧公家範曰九臘日上澡豆帒及頭膏靣脂口脂¶
淮南萬畢術曰歳暮臘埋圎石於宅隅雜以桃弧七枚則¶
無&KR0017;疫¶
養生要術云臘夜持椒卧井旁勿與人言投于井中除温¶
疫¶
盛翁子藏鈎賦叙曰以臘之後因𥙊祀餘胙要命中外以¶
行鈎爲戯¶
嵆含蜡賦序曰大蜡之夕雖天地同有至携金蘭以齊聲¶
<pb:KR3k0012_SBCK_033-7b>¶
利得意以遺榮𫝑孰尚我¶
裴秀大蜡詩曰有&KR0079;如丘有酒如淵有肴如林有貨如山¶
　　　　　小歳¶
&KR0003;文曰膢楚十二月𥙊飲食也一日嘗新馨食新日貙膢¶
(貙勑/俱切)¶
漢書曰武帝太&KR0004;二年令天下酺五日膢五日祠門户北¶
臘(如淳曰<折 t="33"/>者<折 t="33"/>漢儀注立社貙膢許慎日俗以十二月/祭飲食兾州北部或以八月朝作飲爲膢其俗語曰膢)¶
(臘社伏蔡邕曰&KR1236;獸常以立秋日還食其母猛䖝摶鷙時/王者亦以此臘還以祭廟膢劉劉殺也言擊殺之時者也)¶
續漢書禮儀志曰立秋之日郊禮畢始楊威武斬牲於郊¶
東門以薦陵廟其儀乗輿御戎輅白馬朱鬛躬執弩射牲¶
薦廟太宰令謁者各一人載𫉬車馳駟送廟還宮遣使者齎¶
束帛以賜武官肆兵習戰陣之儀斬牲之禮名曰&KR1236;劉¶
風俗通曰謹案韓子書曰山居谷汲者膢臘寡水楚俗常¶
<pb:KR3k0012_SBCK_033-8a>¶
以十二月𥙊飲也¶
又曰嘗新始殺也食新曰貙膢也¶
又曰謹案自郊貙膢春秋饗射天子射麑掩雉獻諸宗廟¶
扶陽發滯養老致敬化之至也¶
太平御覽卷第三十三¶
<pb:KR3k0012_SBCK_033-8b>¶
