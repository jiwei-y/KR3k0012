# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:28.027599
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 527
#+PROPERTY: FILE SB11n0727-527太平御覽-卷之五百二十七.
<pb:KR3k0012_SBCK_527-1a>¶
太平御覽卷第五百二十七¶
　禮儀部六¶
　　　　　郊丘¶
尚書召誥曰翼日乙夘周公朝至于洛則逹觀於新邑營¶
越三日丁巳用牲于郊牛¶
周書作雒曰乃設兆于南郊祀以上帝配以后稷農星先¶
王皆與食¶
毛詩清廟昊天有成命曰昊天有成命郊祀天地也昊天¶
有成命二后受之成王不敢康夙夜基命宥密(昊天昊大/號也有成)¶
(命者言周自后稷之生而巳有王命也/文王武王受其業施行道徳成此王功)¶
周禮春官上大宗伯曰以禋祀祀昊天上帝(禋之言煙煙/者周人尚臰)¶
(煙氣之臰聞也昊天上帝冬/至祀于圎丘天皇大帝也)以實柴祀日月星辰(五星緯/也辰日)¶
(月所㑹/十二次)以槱燎祀司中司命風師雨師(槱積也司中文昌/宫中星也風師箕)¶
<pb:KR3k0012_SBCK_527-1b>¶
(星也雨師畢星也鄭云司中/司命文昌第四第五星也)¶
又春官上大宗伯曰蒼璧禮天(禮天以冬至謂天皇大帝/在北極者禮神必以其&KR0011;)¶
(璧圎/象天)黄琮禮地(禮地以夏至謂神/在崑崙方象地也)¶
又春官上典瑞曰四珪有邸以祀天旅上帝(鄭衆云於中/央爲璧珪著)¶
(其四面一玉俱成故曰四邸珪未四出或&KR0003;四珪有邸有/四角也上帝玄天也鄭玄曰祀天夏正郊上天也上帝五)¶
(帝所郊亦猶五帝/殊言天者尊異)兩珪有邸以祀地旅四望(兩珪者象地/數二也謂所)¶
(祀於北郊/神州之神)¶
又春官下大司樂曰大司樂乃奏黄鍾歌大吕舞雲門以¶
祀天神(天神謂五帝及日月星辰也王者各以/夏正月祀其受命之帝於南郊尊也)奏太蔟歌¶
應鍾舞咸池以&KR0021;地祇(地祇&KR0021;於北郊謂神/州之神及社稷也)靁鼔靁鼗&KR0012;¶
竹之管雲和之琴瑟雲門之舞冬至日於地上之圎丘奏¶
之&KR0002;樂六變則天神皆降可得禮矣(此禘大&KR0021;也/天神主北神)靈鼔¶
靈鼗&KR0012;竹之管空桑之琴瑟咸池之舞夏至日于澤中¶
<pb:KR3k0012_SBCK_527-2a>¶
之方丘奏之&KR0002;樂八變則地祇皆出可得而禮矣(地祇/主崑)¶
(崙)¶
禮記禮運曰孔子曰魯之郊禘非禮也周公其衰矣&KR0142;之¶
郊也禹也宋之郊也契也是天子之事守也(先祖法度子/孫所當守)¶
故天子&KR0021;天地諸侯&KR0021;社稷祝嘏莫敢易其常古是謂大¶
嘏(嘏亦大也不敢改其常/古之法度是謂之大也)¶
又禮運曰&KR0021;帝於郊所以定天位也祀社於國所以列地¶
利也¶
又郊特牲曰郊之&KR0021;也迎長日之至大報天而主日也兆於¶
南郊就陽位也掃地而&KR0021;於其質也器用陶匏以象天地¶
之性也於郊故謂之郊牲用騂尚赤也用犢貴誠也(尚赤/者周)¶
(也)郊之用辛也自周之始郊日以至(言日以至周郊天之/月而日至陽氣新用)¶
(事順之而用辛曰三王之郊一用夏正魯以無冬至&KR0021;天/圎丘之是事以建子月郊天是先有事也用辛日者凡爲)¶
<pb:KR3k0012_SBCK_527-2b>¶
<pb:KR3k0012_SBCK_527-2b>¶
(配食也此禘謂/&KR0021;昊天於圎丘)¶
又&KR0021;義曰郊之&KR0021;大報天而主日配以月夏后氏&KR0021;其闇¶
殷人&KR0021;其陽周人&KR0021;日以朝及闇&KR0021;日於壇&KR0021;月於坎以¶
别幽明以制上下&KR0021;日於東&KR0021;月於西以别内外以端其¶
位日出於東月生於西隂陽長短終始相廵以致天下之¶
和天下之禮致反始也致&KR0017;神也致和用也致義也致讓¶
也¶
禮含文嘉曰五祀南郊北郊西郊東郊中郊兆正謀(東郊去/都城八)¶
(里南郊九里北郊六里中郊西南去城五里兆者作封/畔兆域也謀者方欲迎氣齋戒自端正謀慮其事也)五¶
者天子公侯伯子男卿大夫士所以承天也¶
禮記外傳曰王者冬至之日&KR0021;昊天上帝於圎丘(冬至一/陽生非)¶
(人力所爲謂之丘自/然髙大也天體圎)諸侯不&KR0021;天(魯無圎丘之&KR0021;及二王/之後各&KR0021;其感生帝於)¶
(南/郊)王肅云天雄一帝鄭玄以天有六帝(據周禮祀昊天/又旅五帝是六)星¶
<pb:KR3k0012_SBCK_527-3a>¶
辰之位列于壇下(正&KR0021;之時天尸在壇上/也掃地而&KR0021;以下爲貴)燔牲玉於壇上¶
又曰夏至日&KR0021;皇地祇於方澤配以后土(地禮方也謂&KR0021;崑/崙山之神也地之)¶
(正&KR0021;歳有二/此一&KR0021;也)立冬之日&KR0021;神州地祇於北郊配以后稷(此/周)¶
(制也神州即王者所居在崑崙東南五千里封域/之内士地之神州此即&KR0123;士可以享帝於郊也)¶
左傳襄上曰三卜郊不從乃免牲孟獻子曰吾乃今而後¶
知有卜筮夫郊祀后稷以祈農事(郊&KR0142;后稷以配天后/稷周始祖能播植)是¶
故啓蟄而郊郊而後耕今旣耕而後卜郊冝其不從也¶
榖梁傳宣公曰郊牛之口傷之口綬辭也(䑕齧郊牛角/不言之危辭也)¶
(角者兵之象故給養不/謹敬&KR0017;神不享故緩也)傷自牛作也改卜牛死乃不郊¶
春秋繁露曰王者歳一&KR0021;天於郊天者百神之君王者所¶
最尊也¶
又曰春秋之義國有大喪者止宗廟之&KR0021;而不止郊&KR0021;不¶
止郊&KR0021;者不敢以父母之喪廢事天之禮也¶
<pb:KR3k0012_SBCK_527-3b>¶
孝經曰昔者周公郊礼后稷以配天宗祀文王於明堂以¶
配上帝也¶
五經異義曰春秋公羊&KR0003;禮郊及日皆不卜常以正月上¶
丁也魯與天子並事變禮今成王命魯使卜從乃郊不從¶
即已下天子也魯以上辛郊不敢與天子同也¶
又曰今尚書夏侯歐陽&KR0003;&KR0011;&KR0021;天名也以事&KR0011;&KR0021;之柰何¶
天位在南方就南郊&KR0021;之是也¶
五經通義曰王者所以&KR0021;天地何王者父事天母事地故¶
以子道事之也&KR0021;日以丁與辛何丁者反覆自丁寕辛者¶
當自剋辛也¶
爾雅曰&KR0021;天曰燔柴&KR0021;地曰瘞埋¶
廣雅曰圎丘太壇&KR0021;天也方澤太折&KR0021;地也¶
漢書曰髙祖入&KR0028;問故㤗畤上帝祀何帝對曰四帝有白¶
<pb:KR3k0012_SBCK_527-4a>¶
黄青赤之祀髙祖曰吾聞天有五帝而四何也莫知其&KR0003;¶
於是髙祖曰吾知之矣待我而具五也乃立黒帝之祠名¶
曰黒畤¶
又郊祀志曰遂郊雍至隴西登崆峒幸甘泉令祠官寛舒¶
等具太一祠壇祠壇放亳忌太一壇壇三垓五帝壇環居¶
其下各如其方黄帝西南除八通&KR0017;道太一所用如雍五¶
畤物而加醴&KR0037;脯之屬殺一狸牛以爲爼豆牢具¶
又郊祀志曰三年一郊&KR0087;以十月爲歳首故常以十月上¶
&KR0043;郊見通權火(張晏曰權火烽火也狀&KR0002;井桔槹矣其法/&KR0011;稱故謂之權欲令光明逺照通於祀所)¶
(也漢祀五畤於雍五里/一烽火如淳曰權舉也)拜於咸陽之旁而衣上白其用如¶
經祠云(服虎曰/經常)¶
又郊祀志曰武帝立后土祠於汾隂立太一祠於甘泉&KR0021;¶
日以牛祝宰衣赤&KR0021;月以羊祝宰衣白宣帝於聖成山祠¶
<pb:KR3k0012_SBCK_527-4b>¶
日於芥山&KR0021;月¶
又郊祀志曰成帝&KR0004;即位丞相衡御史大夫譚奏言&KR0021;天¶
於南郊就陽之義也瘞地於北郊即隂之象也因其所都¶
而各饗焉昔者周公文武郊於鄷鎬成王郊于雒邑由此觀¶
之天隨王者所居而饗之可見也甘泉㤗畤河東后土之¶
祠冝可徙置長安¶
續漢書&KR0021;祀志曰建武元年光武帝即位于鄗爲壇營于¶
鄗之陽&KR0021;告天地採用元始中郊&KR0021;事二年正月&KR0004;制郊¶
兆於雒陽城南七里依鄗採元始中故事爲圎壇八陛中¶
又爲皇壇天地位其上皆南嚮¶
又&KR0021;祀志曰北郊在雒陽城北四里爲方壇四堦二年&KR0004;¶
别祠地祗位南面西上髙皇后配西面北上皆在壇上地¶
理羣神從食皆在壇下¶
<pb:KR3k0012_SBCK_527-5a>¶
東觀漢記曰上都雒陽制兆於城南七里北郊四里行夏¶
之時時以平且服色犧牲尚黒明火徳之運常服徽熾尚¶
赤四時隨色季夏黄色議者曰昔周公郊祀后稷以配天¶
宗祀文王以配上帝圖䜟著伊堯赤帝之子俱與后稷並¶
受命而爲王漢劉祖令冝郊祀帝堯以配天宗祀髙祖以¶
配上帝有司奏議曰追跡先代無郊其五運之祖者故禹¶
不郊白帝周不郊帝嚳漢雖唐之苗堯以歷數命舜髙祖¶
自感赤龍火徳承運而起當以髙祖配堯之後還復於漢¶
冝脩奉濟陽成陽縣堯冢雲臺致敬&KR0021;祀禮亦冝之¶
又曰光武中元年起明堂璧雍靈臺及北郊¶
謝承後漢書曰丹陽方儲聦明善天文爲洛陽令章帝欲¶
岀南郊儲上言當有疾雨&KR0064;風乗興不可以出上疑其妄¶
儲飲酖而死果有大風&KR0064;雨洛中晝暝¶
<pb:KR3k0012_SBCK_527-5b>¶
後漢書曰光武甞問鄭興郊祀事曰吾欲以䜟斷之何如¶
興對曰臣不爲䜟帝怒曰卿之不爲䜟非之邪興惶恐曰¶
臣於書有所未學而無所非也帝意乃解¶
漢舊儀曰漢制天地以下羣臣所&KR0021;凡千五百四十新益¶
爲萬五千四十漢法三歳一&KR0021;天於雲陽宫甘泉壇以冬¶
至日&KR0021;天天神下三歳一&KR0021;地於河東汾隂后土宫以夏¶
至日&KR0021;地地神岀五帝&KR0021;於雍五畤¶
又曰&KR0021;天用六綵綺席六重長一丈中一幅四周縁之玉¶
飾器凡器七千三百物備具養牛五歳至三千斤¶
又曰皇帝&KR0021;天居雲陽宫齋百日上甘泉通天臺髙三十¶
丈以&KR0049;天神之下見如流火舞女童三百皆年　八歳天¶
神下壇所舉烽火皇帝就竹宫中不至壇所甘泉臺去長¶
安三百里望見長安城黄帝以來所&KR0021;天之圎丘也¶
<pb:KR3k0012_SBCK_527-6a>¶
又曰&KR0021;地河東汾隂后土宮宫曲入河古之&KR0021;地澤中方¶
丘也禮儀如&KR0021;天名曰汾葵一曰葵丘也¶
宋書禮志曰魏文帝黄&KR0004;二年正月郊祀天地明堂是時¶
魏都洛京而神祇兆域明堂靈臺皆因漢舊事四年帝將¶
東廵以大軍當出使太常以一特牛告祠南郊自後以爲¶
常¶
又禮志曰太和元年正月郊祀武皇帝以配天宗祀文皇¶
帝於明堂以配上帝是時二漢郊禋之制具存魏所損益¶
可知也¶
又禮志曰魏景&KR0004;元年始營洛陽南委粟山爲圎丘詔曰¶
昔漢氏之&KR0004;承秦㓕學之後採摭殘&KR0409;以備郊祀自甘泉¶
后土雍宫五畤神祇兆位多不經見並以興廢無常一彼¶
一此四百餘年廢無禘禮古代之所更立者遂有闕焉曹¶
<pb:KR3k0012_SBCK_527-6b>¶
氏丗繫岀自有虞氏今祀圎丘以始祖帝舜配地以舜妃¶
伊氏配天郊所&KR0021;曰皇天之神以太祖武皇帝配地郊所¶
&KR0021;曰皇地之祗以武宣皇后配宗祀皇考髙祖文皇帝於¶
明堂以配上帝¶
江表傳曰羣臣以孫權未郊祀奏議曰頃者嘉瑞屢臻逺¶
國慕義冝備郊祀以承天意權曰郊祀當於中土今非其¶
所於何施此重奏曰普天之下莫非王土王者以天下爲¶
家周文武郊鄷鄗非必中土權曰武王伐紂即作鄗京而¶
郊其所也文王未爲天子立郊于酆見何經典復奏曰伏¶
見漢書郊祀志匡衡奏徙甘泉河東郊於長安言文王郊¶
於酆權曰文王德性謙讓處諸侯之位明未郊也經傳無¶
明文匡衡俗儒臆&KR0003;非典籍正義不可用¶
志林曰吴主糾駮郊祀之奏追貶匡衡謂之俗儒凡在見¶
<pb:KR3k0012_SBCK_527-7a>¶
者莫不&KR0099;然以爲妙盡物理逹於事冝至於稽之典籍乃¶
更不通毛氏之&KR0003;云堯見天因以邰而生后稷故國之於¶
邰命使事天故¶
詩曰后稷肇祀庶無罪悔以迄于今言自后稷以來皆得¶
&KR0021;天猶魯人郊祀也是以棫樸之作有積燎之薪文王郊¶
酆經有文匡衡豈俗而柱之哉文王雖未爲天子然三分¶
天下有二伐崇龕&KR0058;祖伊奔告天旣弃殷乃眷西頗太伯¶
三讓以有天下文王爲王於義何疑然則匡衡之奏有所¶
未盡案世宗立甘泉汾陽之祠皆岀方士之言非據經典¶
者也方士以甘泉汾陽黄帝&KR0021;天地之處故孝武因之遂¶
立二畤漢治長安而甘泉在北謂就乾位而衡云武帝居¶
甘泉&KR0021;於宫南此旣誤矣&KR0021;地汾陽在水之間呼爲澤中¶
而衡云東之少陽失其夲意矣¶
<pb:KR3k0012_SBCK_527-7b>¶
晉起居注曰武帝太始元年十二月太常諸&KR0081;緒上言知¶
士&KR0021;酒劉喜等議帝王各尊其祖所自出大晉禮天郊當¶
以宣皇帝配地郊宣皇后配明堂以景皇帝文皇帝配&KR0054;¶
士孔晁議禮王者郊天以其祖配周公以后稷配天於南¶
郊以文王配五精上帝於明堂經典無配地文魏以先妃¶
配不合禮制周配&KR0021;不及武王禮制有斷今晉郊天冝以¶
宣皇帝配明堂冝以文皇帝配有司奏大晉&KR0004;建庶事未¶
定且如魏詔郊祀大事速議爲定¶
晉書禮志曰晉太始二年詔羣臣議五帝即天也王氣時¶
異故殊其號雖名有五其實一神明堂南郊冝除五帝之¶
坐五郊改五精之號皆同稱昊天上帝各設一坐而巳¶
又禮志曰康帝建元元年正月將北郊有疑議太常頋和¶
表北郊之月古無明文漢光武正月辛未始建北郊則與¶
<pb:KR3k0012_SBCK_527-8a>¶
南郊同月咸和中北郊同共正月周禮三王之郊一用夏正¶
於是從和議是月辛未南郊辛巳北郊帝皆親奉¶
宋書禮志曰晉孝武帝詔曰郊祀國之大事而稽古之制¶
闕然便可詳議祠部郎徐邈議圎丘郊祀經典無二宣皇¶
帝甞辨斯義而撿以聖典爰及中興備加研極以定南北¶
二郊誠非異學所可輕改也謂仍舊爲安¶
晉起居注曰明帝大寜三年上親祠七月又詔自中興以¶
來雖南郊未甞北郊五岳四瀆名山大川應望祑者廢而¶
未舉居其官者舉其職司其事勿令一代之典闕而不備¶
主者詳依舊處¶
又曰安帝元興三年十二月明年應郊乗輿未反&KR0054;訪内¶
外左丞王納之議曰議者謂應郊故承制中事納之謂大¶
饗大祀大樂皆是承制不可得命三公行者郊天極尊唯¶
<pb:KR3k0012_SBCK_527-8b>¶
一而巳故非天子不祀也又案武皇受禪用二月郊元年¶
中興亦以二月今郊時未過日望鑾駕無爲欲速而據皇¶
輿旋反更不得親奉不如緩而盡羙於是異同難明遂從¶
納之議¶
宋書禮志曰晉太始二年十一月有司又議古者丘郊不¶
異冝并圎丘方丘於南北郊更脩治壇兆其二至之祀合¶
於二郊帝又從之一如宣帝所用王肅議也是月庚寅冬¶
至帝親祀圎丘於南郊自是後圎丘方澤不別立¶
又曰孫權始都武昌及建業不立郊兆至未年太元元年¶
十一月&KR0021;南郊其地今秣陵縣南十餘里郊中是也晉氏¶
南遷立南郊於已地非禮所謂陽位之義也宋武大明三¶
年尚書右丞徐爰議郊祀之位逺古薎聞禮記燔柴於太¶
一&KR0021;天也兆於南郊就陽位也漢&KR0004;甘泉河東禋埋易位¶
<pb:KR3k0012_SBCK_527-9a>¶
終亦徙於長安南北光武紹祚定二郊洛陽南北晉氏過¶
江悉在北及郊兆之議紛然不一又南出道狹未議開闡¶
遂於東南巳地創立丘壇皇宋受命因而弗改且居民之中¶
非邑外之謂今聖圖重造舊章畢新南驛開塗陽路脩¶
逺謂冝郊正午以定天位博士司馬興之傳郁太常丞陸¶
澄並同爰議乃移郊兆於秣陵牛頭山西正在宫之午地¶
也¶
&KR0019;玄正都賦曰建乎禋祀祈福上帝天子乃反古服襲大¶
裘綖細五采平冕垂旒質文斌斌帝容孔脩列大駕於郊¶
畛&KR0155;八通之靈壇執鎭珪而進蒼壁思致羙乎上乾爾乃¶
太蔟爲徴圎鍾爲宫吹&KR0012;竹而拊雲和脩軒轅之遺風&KR0011;¶
於圎丘六變旣終則天神斯降可得而禮矣¶
司馬相如封禪書曰濯濯之麟遊彼靈畤孟冬十月君徂¶
<pb:KR3k0012_SBCK_527-9b>¶
郊祀馳我君車帝以享祉¶
郭璞上䟽曰臣歳首粗有所占得解之旣濟案解卦繇云¶
君子以赦過宥罪旣濟云思患而預防之郊祀者以通天¶
人之誠感因農祥而祈事上乃致敬於皇靈下以播惠於¶
萌&KR0058;者也臣愚以爲於卦之義旣郊之後冝發哀矜之詔¶
引在予之責蕩除瑕釁賛陽布惠使幽弊之民應養生以¶
恱育否滯之氣隨谷風而舒散此亦&KR0009;時事以制用藉開¶
塞而曲成者也¶
太平御覽卷第五百二十七¶
<pb:KR3k0012_SBCK_527-10a>¶
