# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:58.567457
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 946
#+PROPERTY: FILE SB11n0727-946太平御覽-卷之九百四十六.
<pb:KR3k0012_SBCK_946-1a>¶
太平御覽卷第九百四十六¶
　蟲豸部三¶
　　　莎雞　螽斯　蜙蝑¶
　　　蝙蝠　守宫　蜣蜋¶
　　　白魚　螗蜋　蝍蛆¶
　　　　　莎雞¶
毛詩豳七月曰六月莎雞振羽(莎雞羽成/而振/之)¶
陸機毛詩䟽義曰莎雞如蝗而斑色翅數重下翅正赤或¶
謂之天雞六月飛而振羽索索聲幽州人謂之蒲錯也¶
爾雅曰翰天雞也(孫炎注曰小蟲黑身赤頭一名/莎雞郭璞注曰一名樗雞也)¶
廣志曰莎雞似蠶蛾而五色亦曰犨雞¶
　　　　　螽斯¶
毛詩螽斯曰螽斯后妃子孫衆多也言若螽斯不妬忌則¶
<pb:KR3k0012_SBCK_946-1b>¶
子孫衆多也螽斯羽詵詵兮(螽斯蜙/蝑也)¶
毛詩豳七月曰五月斯螽動股(斯螽蜙/蝑也)¶
　　　　蜙蝑¶
陸機毛詩䟽義曰爾雅云螽蟴蜙(宣龍/切)蝑(相魚/切)也楊雄云¶
舂黍也幽州謂之舂箕角長青色斑黒其股似瑇琩文五¶
月中以兩股相瑳作聲間數十歩¶
毛詩題網曰螽斯名蜙蝑一名舂黍似蝗而小青色長股¶
而鳴喻后妃之性不妬忌子孫衆多¶
爾雅白蜇(音/斯)螽蜙蝑(郭璞注曰蜙䗥/也俗呼蝽)¶
　　　　蝙蝠¶
春秋運斗樞曰揺光携則服翼兩頭並翔廢江淮山瀆之¶
祠揺光不明服翼九足(服翼附/䑕也)¶
孝經援神契曰蝙蝠伏匿故夜食¶
<pb:KR3k0012_SBCK_946-2a>¶
爾雅曰蝙蝠服翼也(齊人呼爲蟙䘃或謂/之仙䑕職墨二音)¶
抱朴子曰千歳蝙蝠色如白雪集則倒懸䐉重故也此物¶
得而隂乾末服之令人壽四萬歳¶
玄中記曰百歳伏翼其色赤止則倒懸千歳伏翼色白得¶
食之夀萬歳¶
水經曰交州丹水亭下有石穴甚深未甞測其逺近穴中¶
蝙蝠大者如烏多倒懸得而服之使人神仙¶
荆州記曰冝都夷道縣有石穴穴中有蝙蝠如烏多倒懸¶
崔豹古今注曰蝙蝠一名仙䑕又曰飛䑕五百歳則色白¶
腦重集物則頭垂故謂爲倒挂䑕食之得仙¶
幽明録曰淮南郡有物髠人髪太守朱誕曰吾知之矣多¶
置黐(音/離)以塗壁夕有數蝙蝠大如雞集其上不得去殺之¶
乃絶屋簷下巳有數百人頭髻¶
<pb:KR3k0012_SBCK_946-2b>¶
范汪治瘧方曰蝙蝠七枚合擣五百發雞鳴服一丸禺中¶
一丸遇發乃與粥清一升耳¶
　　　　　守宫¶
毛詩節正月曰哀今之人胡爲虺蝪(蝪螈也虺蜴之/性見人則走)¶
陸機毛詩䟽義曰蜴一名榮原水蜴也或謂之䗂蜼(音/濉)蛇¶
醫如蜥蝪青緑色大如指形狀可惡也¶
春秋考異郵曰土勝水故守宫食蠆(宋均曰守宫生於土/蠆藏物屬坎水也)¶
爾雅曰蠑螈&KR1340;蝪&KR1340;蝪蝘蜓(蝘蜓/守宫)也(轉相解慱異/語别四名也)¶
漢書東方朔傳曰武帝置守宫盆下使射之朔曰臣以爲¶
龍又無角謂之爲蛇又有足跂跂脉脉善縁壁若非守宫¶
即&KR1340;蝪上曰善賜帛十匹¶
抱朴子曰謂蜥蝪爲神龍者非但不識神龍亦不識&KR1340;蝪¶
又曰沙礫無量而珠壁甚尠鴟隼屯飛而鸞鳯罕出虺&KR1340;¶
<pb:KR3k0012_SBCK_946-3a>¶
盈藪而虬龍希覿¶
王充論衡曰禹南濟於江黃龍負舟舟中人人五色無主¶
禹乃咲而稱曰我受命於天竭力以勞萬民生寄也死歸也¶
視龍猶蝘蜓也龍去而亡患¶
楊雄方言曰秦晉西夏謂之守宫其在澤者謂之&KR1340;蝪南¶
楚謂之蛇毉或謂之蠑螈北燕謂之祝蜓桂林之中守宫¶
大能鳴者謂之蛤蠏¶
許愼說文曰榮蚖蛇毉以注鳴者也在壁曰蝘蜓在草曰¶
蜥蝪蜥蝪守宫也¶
淮南萬畢術曰守宫塗齊婦人无子取守宫一枚置甕中¶
及蛇衣以新布密褁之懸於隂処百日治守宫蛇衣分等¶
以唾和之塗婦人齊磨令温即无子矣¶
又曰守宫飾女臂有文章取守宫新合隂陽巳牝牡各一¶
<pb:KR3k0012_SBCK_946-3b>¶
藏之甕中隂乾百日以飾女臂則生文章與男子合隂陽¶
輙㓕去¶
又曰取七月七日守宫隂乾之治合以井花水和塗女人¶
身有文章則以丹塗之不去者不淫去者有姦¶
徐懷逺南越志曰成陽縣樹多守宫大者能鳴謂之蛤蠏¶
郭義㳟廣志曰守宫鱗色如虵而四足似蝘蜓有尺餘蝘¶
蜓有屋壁間者有草野者有石上者¶
博物志曰蜥蝪或蝘蜓以器養之食以朱砂躰盡赤所食¶
满七斤擣萬杵以點女人支躰終身不滅故号曰守宫¶
崔豹古今注曰蝘蜓一曰守宫一曰龍子善於樹上捕蟬¶
食之其長細五色者名爲蜥蝪其短大者名爲蠑螈一曰¶
蛇毉大者長三尺其色玄紺善魅人一曰玄螈一名緑螈¶
曹叔雅異物志曰魚跳躍則蜥蝪從草中下稍相依近便¶
<pb:KR3k0012_SBCK_946-4a>¶
共浮水上而相合事竟魚還水底蜥還草中¶
于寳捜神記曰淮南書佐劉雅夢見青&KR1340;蝪從屋棟落其¶
腹内因苦腹痛¶
夢書曰守宫爲寡婦着垣牆也夢見守宫憂寡婦人也¶
呉氏夲草經曰石龍子一名守宫(一名/石蜴)一名山龍子¶
楊子雲解嘲曰今子乃以鴟梟而咲鳯皇執蝘蜓而謿龜¶
龍不亦病乎¶
　　　　　蜣蜋¶
爾雅曰蛣蜣蜣蜋也(郭璞曰黑甲/蟲噉糞者也)¶
張揖廣雅曰天柱蜣蜋也(一作/天社)¶
許愼說文曰蜣蜋一曰天柱¶
衝波傳曰蜣蜋無鼻而聞香¶
抱朴子曰玄蟬㓗飢不羡蜣蜋穢飽¶
<pb:KR3k0012_SBCK_946-4b>¶
郭義㳟廣志曰交州無蜣蜋¶
崔豹古今注曰蜣蜋能以土包糞轉而成丸莊周所謂蛣¶
蜣之智在於轉丸者也(一名/蜣蜋)一名結蜣一名弄丸一名轉¶
丸¶
夢書曰蜣蜋爲憂財輔矣行者夢見蜣蜋憂財粮也¶
　　　　　白魚¶
爾雅曰蟫(音/淫)白魚也(衣書中蟲一/名蛃魚音丙)¶
張揖廣雅曰白魚蛃魚也¶
齊書曰明帝𥘉有疾無輟聽覽羣臣莫知及疾篤勑臺省¶
府署求白魚以爲藥外始知之¶
夲草經曰白魚一名衣魚治婦人疝疵小便不利小兒頭¶
中風項彊皆冝摩之生咸陽¶
呉氏夲草經曰衣中白魚一名蟫¶
<pb:KR3k0012_SBCK_946-5a>¶
范汪方曰治小便不利取白魚二七擣之令糜爛分爲數¶
丸頓服之即通也¶
　　　　　螳蜋¶
易通繫卦曰螳蜋搏蟬之蟲乗寒而殺物自隱蔽而有所¶
害捕搏之象也¶
周書時訓曰芒種之日螳蜋生不生是謂隂息¶
韓詩外傳曰齊莊公出獵有螳蜋舉足将搏其輪問其御¶
曰此何蟲對曰此螳蜋也爲蟲知進而不知退不量力而¶
輕就敵公曰此爲天下勇士矣廻車避之勇士歸焉(淮南/子同)¶
又曰楚莊王将伐晉告士大夫有諌者死孫叔敖曰臣園¶
中有榆榆上有蟬蟬方奮翼悲鳴不知螳蜋在後欲攫而¶
食之螳蜋方取蟬不知黄雀在其後也¶
禮記月令曰仲夏之月螳蜋生(蔡邕月令章句曰螳/蜋蟲名食蟬殺蟲)¶
<pb:KR3k0012_SBCK_946-5b>¶
鄭禮記注曰螳蜋螵蛸母也王瓉曰爾雅云莫貈螳蜋同¶
類物色也今沛魯以南謂之螳蜋燕趙之際謂之食肬齊¶
兖以東謂之馬敷¶
爾雅曰莫貈螳蜋蛑(螳蜋有斧蟲江東呼爲/石蜋蛑音謀貈户各反)不過蟷蠰(螳/蠰)¶
(螳蜋别名/堂襄二音)其子蜱蛸(一名<折 t="33"/>蟭螳蠰卵也蜱/音禆/音搏蟭音焦)¶
張揖廣雅曰羊羊蛻蚘堂蜋也博焦夷冒焦螵蛸也¶
華嶠後漢書曰蔡雍在陳留其鄰人有以酒食召雍者比¶
至而酒酣焉客有彈琴於屏雍至門潜聽之曰嘻以樂召¶
我而有殺心何也遂反将命者告主人曰蔡君向來至門¶
而去主人遽自追而問其故雍具以告彈琴者曰我向鼓¶
絃見螳蜋方向鳴蟬蟬将去未飛螳蜋爲之一前一却吾¶
心聳然唯恐螳蜋失之也此豈爲殺心而形於声者乎雍¶
曰此足以當之矣¶
<pb:KR3k0012_SBCK_946-6a>¶
呉越春秋曰呉王夫差令於邦中曰寡人欲伐齊敢有諌¶
者死太子友因諷諌以激於王以清且懷丸挾彈從後園¶
而來衣浹履濡呉王夫差怪而問之太子對曰臣遊後園¶
聞秋蟬之鳴往而觀之秋蟬登髙樹自以爲安不知螳蜋¶
超枝縁條曳要舉刃欲哺其形也螳蜋貪心務進志在有¶
利不知黄雀盛縁茂林俳徊枝葉欲啄螳蜋也¶
莊子曰莊周游於雕陵之樊覩一異鵲自南方來者執彈¶
而留之(宿留伺/其便也)覩一蟬方得美䕃而忘其身螳蜋執翳且¶
搏之(執草以/自翳)見得而忘其形異鵲從而利之見利而忘其¶
眞(眞身/也)莊周怵然曰噫物固相累二類相召也捐彈而反¶
走¶
又曰螳蜋怒臂以當車轍不知不勝任也是才之美者也¶
(司馬彪曰非不有/美才顧不勝任耳)¶
<pb:KR3k0012_SBCK_946-6b>¶
楊雄方言曰螳蜋謂之髠或謂之丁或謂之羊羊(郭璞曰/江東呼)¶
(齕<折 t="33"/>按爾雅丁應下/屬方言依此失其旨)¶
許愼說文曰螳蜋不過也一名蟷蠰一名研父¶
邯鄲氏笑林曰楚人居貧讀淮南方得螳蜋伺蟬自鄣葉¶
可以隱形遂於樹下仰取葉螳蜋執葉伺蟬以摘之葉落樹下¶
樹下先有落葉不能復分別掃取數斗歸一一以葉自鄣¶
問其妻曰汝見我不妻始時怕荅言見經日乃厭倦不堪¶
紿云不見嘿然大喜賫葉入市對面取人物吏遂縛詣縣¶
縣官受辝自說夲末官大笑放而不治¶
夢書曰螳蜋爲亡人蔽匿草也夢見螳蜋憂亡命者¶
范子許然曰螵蛸岀三輔上價三百¶
呉氏夲草經曰桑蛸條蝕　一名害焦一名致神農鹹無¶
毒成公綏螳蜋賦曰戢翼應時延頸鵠望推翳俟前翹翼髙¶
<pb:KR3k0012_SBCK_946-7a>¶
抗鳥伏蛇騰鷹擊隼放俯飛蟬而奮猛躍蟪蛄而逞壯距¶
車輪而軒翥固齊侯之所尚¶
郭璞螳蜋讃曰螳蜋氣蟲揮斧奮臂當轍不迴勾踐是避¶
勇士致斃勵之以義¶
　　　　　蝍蛆¶
春秋考異郵曰土勝水故蝍蛆搏蛇(宋均曰蝍蛆生土虵/藏物屬於坎坎水也)¶
(爲隱/伏)¶
爾雅曰蒺䔧蝍蛆(郭璞曰似蝗大腹/長角能食虵腦)¶
張揖廣雅曰蝍蛆呉公也¶
荘子曰蝍蛆甘帶(司馬彪曰帶小蛇/也蝍蛆喜食其眼)¶
抱朴子曰南人入山皆以竹管盛活呉公呉公知有蛇之¶
地便動作於管中如此則草中便有蛇也呉公見蛇能以¶
氣禁之蛇即死¶
<pb:KR3k0012_SBCK_946-7b>¶
淮南子曰月照天下蝕於蟾蜍螣蛇游霧而殆蝍蛆(蟾諸/月中)¶
(蝦蟇也食月故曰食於蟾諸/蝍蛆蓋呉公也殆猶畏者也)¶
沈懷逺南越志曰綏定縣多呉公其大者能以氣吸蜥蝪¶
劉欣期交州記曰大呉公岀徐聞縣界取其皮可以冠皷(宋/永)¶
(𥘉記/亦同)¶
沈瑩臨海異物志曰晉安東南呉嶼山呉公千萬積聚或¶
云長丈餘者以作脯味似大蝦¶
嶺南異物志曰珠崖人毎晴明見海中逺山羅列皆如翠¶
屏而東西不定悉呉公也¶
嶺表録異曰蜈蚣南越志云大者其皮可以鞔皷取其肉¶
曝爲脯美於牛肉又云長數丈能噉牛　人或遇之則鳴¶
皷燃火炬以驅逐之¶
陶潜續搜神記曰曇遊道人清苦沙門也剡縣有一家事¶
<pb:KR3k0012_SBCK_946-8a>¶
蠱人噉其食飲无不吐血死遊詣之主人下食遊依常呪¶
願一雙呉公長尺餘便於拌中跳走遊快飲食安然无他¶
王琰冥祥記曰沙門安法開者北人也甞見呉公長三尺¶
自屋墮地旋徊而去¶
葛洪遐觀賊曰呉公大者長百歩頭如車箱可畏惡越人¶
獵之屠裂取肉白如瓠稱金爭買爲羹炙¶
太平御覧卷第九百四十六¶
<pb:KR3k0012_SBCK_946-8b>¶
