# -*- mode: mandoku-view; -*-
#+TITLE: 太平御覽
#+DATE: 2015-09-12 00:54:00.413965
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 969
#+PROPERTY: FILE SB11n0727-969太平御覽-卷之九百六十九.
<pb:KR3k0012_SBCK_969-1a>¶
太平御覽卷第九百六十九¶
果部六¶
　梨　樝　櫻桃¶
　　　　　梨¶
爾雅曰梨山摛(即金梨樹/摛音離)梨曰鑚之(啖食治/擇之名)¶
漢書曰淮北滎南河濟之間千樹梨其人皆與千戸侯等¶
晉書載記曰符𩀱據上邽符抑據蒲坂叛于堅符武據安¶
定並應之將共伐長安堅遣使諭之各齧梨以爲信皆不¶
受堅命¶
宋書曰王𤣥謨征滑臺一疋布責民八百大梨¶
又曰張敷小名查父邵小名梨文帝甞戯謂之曰查何如¶
梨荅曰梨萬果之宗查何敢比也¶
齊書曰扶桑國有赤梨經年不壞兼多蒲桃¶
<pb:KR3k0012_SBCK_969-1b>¶
唐書曰貞觀中杭州言木連理二十四株有樝梨二木合¶
爲一體¶
又曰𤣥宗至馬嵬驛令髙力士縊貴妃於佛堂前之梨樹¶
又曰崔逺文才清麗風神峻整人皆慕其爲人當時目爲¶
釘座梨言席上之珎¶
韓子曰夫樹柦梨橘柚者食之則甘嗅之則香¶
莊子曰柤梨橘柚其味雖別各適其口¶
淮南子曰佳人不同體羙人不同靣而皆&KR0003;於目(佳羙/也)梨¶
橘&KR0037;栗不同味而皆調於口(調適/也)¶
應劭漢官儀曰光武封太山上壇見酢梨酸&KR0037;主者云百¶
官上者所置(具&KR0037;/門)¶
晉令曰諸宫有梨守護者置吏一人¶
晉宫閣名曰明光殿前梨一株¶
<pb:KR3k0012_SBCK_969-2a>¶
丗&KR0003;曰桓南郡每見人不快輙嗔云君得哀家梨復蒸食¶
否舊&KR0003;秣陵有哀仲家梨甚大如&KR0155;入口消釋言愚人不¶
别得好梨蒸食之¶
又曰安公講僧常數百習鑿齒甞餉十梨正值講安公便¶
於座中手自剖分梨盡人遍都無偏頗¶
山海經曰洞庭之中其木多梨¶
盧毓冀州論曰常山好梨地産不爲無珎¶
関令尹喜內傳曰老子西遊省太真王母共食紫梨¶
漢武内傳曰太上之藥有玄光梨¶
曹暪別傳曰王自漢中至洛陽起建始殿使工&KR0171;黄越徙¶
羙梨掘之根盡血出越以狀聞王王躬自視之以爲不祥¶
還遂寢疾¶
神仙傳曰介象言病帝使左右以羙梨一奩賜象象死帝¶
<pb:KR3k0012_SBCK_969-2b>¶
殯而埋之以日中時死其日晡時到建業以所賜梨付苑¶
吏種之後吏以狀聞即發象棺棺中有一奏符¶
大士傳曰孔融年四歳與諸兄食梨輙取其小者人問其¶
故荅曰我小兒法當取小者由此宗族竒之¶
西京雜記曰上林有紫梨芳梨(實/小)青梨大谷梨金柯梨(岀/瑯)¶
(瑘王野家太/守王唐所献)縹蔕梨紫條梨瀚海梨(岀瀚海耐/寒不枯)青玉梨¶
廣志曰洛陽北芒張公夏梨海内唯有一樹常山真定梨¶
山陽鉅野梨梁園睢陽梨齊郡臨淄梨鉅野槀梨上黨楟¶
(音/亭)梨小而甘新豐箭谷梨関以西弘農京兆右扶風界谷¶
中梨多供御廣都梨重六斤可數人分食之¶
嵩髙山記曰東嶽脚上有梨樹云是武帝菓園山中諸生¶
皆取食之¶
辛氏三𥘿記曰漢武帝園一名樊川一名禦𪧐有大梨如¶
<pb:KR3k0012_SBCK_969-3a>¶
五&KR0155;落地則破其主取者以布囊盛之名含消梨¶
三晉山險記曰山陽縣北有谷通得驢馬石勒十八&KR0016;昔¶
在此啖梨生樹今有梨園¶
叚龜龍涼州記曰吕光時燉煌太守宋歆獻同心梨¶
永嘉記曰青田村民家多種梨樹名曰官梨子大一圍五¶
寸樹老今不復作子此中梨子佳甘羙少比實大出一圍¶
&KR0106;以供獻名爲御梨吏司守視土人有未知味者梨實落¶
至地即融釋¶
郭子横洞&KR0115;記曰塗山之北有梨大如斗色紫千年一花¶
冬月乃實煎之有膏食者身輕亦曰紫輕梨¶
愽物志曰梨𩔖甚多樝杜樸(音/卜)皆是有大小甜酢之異耳¶
神異經曰東方有樹焉髙百丈敷張自輔葉長一丈廣六¶
七尺名曰梨其子徑三尺剖之自如素食之爲地仙(張華/注曰)¶
<pb:KR3k0012_SBCK_969-3b>¶
(是故今梨/樹大耳)¶
幽明録曰成彪兄䘮晝夜哭泣兄提二&KR0155;酒一槃梨就之¶
引酌相勸¶
廣五行記曰宋廢帝大始年江南盛傳種蕭梨先無此樹¶
百姓爭欲植之識者曰當有姓蕭人王者後齊受禪¶
楊衒之洛陽伽藍記曰歡農里報徳寺有園珎菓出焉有¶
含消梨重六斤禁苑所無也從樹投地盡散爲水焉世人¶
云報德之梨承光之柰承光寺亦多菓木柰味甚羙冠於¶
京師¶
李鄴侯傳曰唐肅宗甞夜坐召頴王等三弟同於地爐𦋺¶
毯上時李泌多絶粒上每爲自燒二梨以賜之潁王恃恩¶
固求上與曰汝&KR0106;飽肉食先生絶粒何乃爭之潁王曰臣¶
等試大家心何乃偏耶不然三弟共乞一顆可乎上亦不¶
<pb:KR3k0012_SBCK_969-4a>¶
許賜以他菓潁王等又曰臣等以大家自燒故乞他菓何¶
用因曰先生恩渥如此臣等請聮句以爲他年故事潁王¶
曰先生年幾許顔色似童兒信王曰夜抱九仙骨朝披一¶
品衣一王曰不食千鍾粟唯飡兩顆梨旣而三王請上成¶
之上曰天生此間氣𦔳我化無爲¶
王讃梨頌曰太康十年梨樹四枝其條與中枝合生於玄¶
圃園皇太子令侍臣作頌¶
魏文帝詔曰真定御梨大&KR0002;拳甘&KR0002;&KR0097;脆&KR0002;凌可以解煩¶
釋渴¶
傳選七證曰&KR0106;陽黄梨巫山朱橘¶
何晏九州論曰安平好&KR0037;真定好梨¶
左思蜀都賦曰紫梨津潤¶
又齊都賦曰菓則昫山之梨¶
<pb:KR3k0012_SBCK_969-4b>¶
潘岳閑居賦曰張公大谷之梨¶
孫楚秋賦曰朱橘甘羙紫梨甜脆膚不隱於齗牙融液易¶
於含雪¶
王廙洛都賦曰梨則大谷冬紫張公秋黄¶
潘岳金谷園靈圃繁&KR0002;榴茂林列芳梨¶
宋武帝戯馬臺梨花讃曰嘉樹之生于彼山基開榮布綵¶
不離塵緇¶
王弘謝賜河上梨表曰奉賜河上梨一千逺方味甘每垂¶
降及仰佩恩逮俯増祗愧¶
魏武帝爲兖州牧上書曰山陽郡有羙梨謹上甘梨二箱¶
　　　　　楂¶
爾雅曰樝梨曰鑚之(樝以梨而酢/澁見禮記)¶
禮記内則曰樝梨薑桂(鄭玄曰樝梨之不/&KR0391;者皆人君羞)¶
<pb:KR3k0012_SBCK_969-5a>¶
吕氏春秋曰箕山之東有甘樝¶
山海經曰平丘有楊栁甘樝¶
又曰洞庭之上其木多樝¶
&KR0003;文曰樝似梨¶
神異經曰南方大荒有樹焉名曰柦三千歳作華九千歳¶
作實其花紫色中髙百丈敷張自輔葉長七尺五色實長¶
九尺無核割之如凝&KR0097;(張茂先注/曰祖梨)¶
&KR0274;異記曰江淮南人至北見榅勃香以爲柦子蓋實異耳¶
傳𤣥𤓰賦曰龍眼生於南極甘樝引於崑山¶
　　　　　櫻桃¶
禮記月令曰仲夏之月天子羞以含桃先薦寢廟(鄭玄注/曰含桃)¶
(今之櫻/桃也)¶
爾雅曰楔(音革/&KR0219;反)荆桃(郭璞注曰/今櫻桃)¶
<pb:KR3k0012_SBCK_969-5b>¶
廣雅曰含桃櫻桃¶
漢書曰惠帝岀離宫叔孫通曰今櫻桃熟可獻陛下冝以¶
櫻桃獻宗廟上許之諸菓獻由此興¶
唐書曰太宗將致櫻挑於&KR0566;公稱奉則以尊言賜又以卑¶
問之虞&KR0101;曰昔梁帝遺齊巴陵王稱餉遂從之¶
又曰玄宗紫宸殿櫻桃熟命百官▫摘之¶
又曰蕭潁士李林甫採其名欲抜用之乃召見時潁士寓¶
居母䘮即縗麻而詣京師徑謁林甫於政事省林甫素不¶
識遽見縗麻大惡之即令斥去潁士大忿乃爲伐櫻桃賦¶
以刺林甫云擢無庸之𤨏質因夲枝而自庇洎枝榦而非¶
據專階&KR0733;之右地雖先寢而或薦豈和羹之正味其狂率¶
不遜皆此𩔖也¶
又曰文宗始即位甞因内園進新櫻桃將以賜三宫太后¶
<pb:KR3k0012_SBCK_969-6a>¶
上曰送太后焉可以爲賜因援筆易其文簿曰奉太后自¶
是以爲常¶
拾遺録曰漢明帝於月夜讌賜群臣櫻桃盛以赤瑛盤群¶
臣視之月下以爲空盤帝𥬇之¶
吕氏春秋曰仲夏之月羞含桃髙誘注曰含桃櫻桃爲鳥¶
所含故曰含桃¶
范汪祠制曰孟夏𥙊用櫻桃¶
洛陽宮殿簿曰顯陽殿前櫻桃六株明光殿前櫻桃四株¶
徽音殿前櫻桃二株¶
廣志曰櫻桃大者如彈丸有長八分者白色多肌者凡二種¶
虎丘山䟽曰山下有櫻桃三株¶
唐景龍文館記曰四年夏四月上與侍臣於樹下摘櫻桃¶
恣其食未後於蒲萄園大陳宴席奏宫樂至暝每人賜朱¶
<pb:KR3k0012_SBCK_969-6b>¶
櫻兩籠¶
又曰四年夏四月上幸兩儀殿命侍臣&KR0295;殿食櫻桃其櫻¶
桃並盛以琉璃和以杏酪飲塗麋酒¶
愽物志曰櫻桃或如手指春秋冬夏華實竟歳¶
吴氏夲草曰櫻桃味甘主調中益脾氣令人好顔色羙志¶
氣一名朱桃一名麥英也¶
傅咸粘蟬賦序曰櫻桃爲𣗳則多䕃爲菓則先熟故種之¶
於㕔事前以盛暑逍遥其下¶
左思蜀都賦曰朱櫻春就素柰夏成¶
魏文帝與鍾繇書報曰臣繇言賜甘酪及櫻桃惠厚意綢¶
非言所申¶
夏侯孝&KR0002;春可樂曰進櫻桃於玉盤¶
太平御覽卷第九百六十九¶
