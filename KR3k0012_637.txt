# -*- mode: mandoku-view -*-
#+TITLE: 太平御覽
#+DATE: 2015-09-23 10:14:03
#+PROPERTY: LASTPB  <md:KR3k0012_SBCK_636-1a>
#+PROPERTY: JUAN 638

¶
<md:KR3k0012_SBCK_637-1a>¶
<pb:KR3k0012_WYG_637-1a>
欽定四庫全書
　太平御覽卷六百三十七¶
　　　　　　　　　　　　宋　李昉等　撰
　　刑法部三¶
　　　律令上¶
書曰王曰嗚呼凡我有官君子欽乃攸司慎乃出令令
出¶惟行弗惟反(有官君子大夫已上歎而誡之使敬汝/所司慎汝出令從政之本令出必惟行)
(之不惟反¶政若二/三其令亂之道也)
<pb:KR3k0012_WYG_637-1b>
韓詩曰古者必有命民民有能敬長憐孤取舎好譲者
命¶於其君然後得乗飾車駢馬未得命者不得乗車乗
車皆¶有罰故其民雖有餘財侈物而無禮義功徳即無
所用其¶餘財侈物故其民皆興仁義而賤不争貴强不
凌弱衆不¶暴寡是唐虞之所以象典刑而民莫敢犯也¶
論語子路曰子曰其身正不令而行其身不正雖令不
從¶(令教/令也)<md:KR3k0012_SBCK_637-1b>¶國語曰越王勾踐令民壮者無娶老婦老者無娶壮婦
<pb:KR3k0012_WYG_637-2a>
女¶子十七不嫁丈夫三十不娶其父母有罪将免(免/乳)以
告¶公令醫守之(醫乳/醫也)生男二壺酒一犬生女二壺酒一
豚生¶三人與之乳母生二人與之餼(三子力不&KR0014;獨/養故與乳母)¶
家語曰孔子初仕為中都宰制為養生送死之節長幼
異¶食强弱異任男女别塗路不拾遺器不彫偽市不二
價行¶之一年而四方諸侯皆則焉定公謂孔子曰學子
之法以¶治國何如孔子對曰雖天下可也何但魯國而
已哉
<pb:KR3k0012_WYG_637-2b>
爾雅曰柯憲刑範辟律矩則法也(詩曰伐柯伐柯其則/不逺論語曰不踰矩)
(也/)¶
釋言曰坎律銓也(易坎卦主法法律/者所以銓量輕重)¶
釋名曰法逼也人莫不欲從其志逼正使有所限也令
領¶也理領之使不相犯也律䉂(音/累)也䉂人心使不得放
肆也¶
史記商鞅定法秦人初言令不便者以千數於是太子<md:KR3k0012_SBCK_637-2a>¶犯法衞鞅曰法之不行而上犯之将法太子太子君嗣
<pb:KR3k0012_WYG_637-3a>
也¶不可施刑刑其傅公子䖍黥其師公孫賈明日秦人
皆趍¶令行之十年秦民初言令不便者有来言令便者
衞鞅曰此¶皆亂法之人也盡遷於邉城其後人莫敢議
令¶
前漢書曰髙祖初入闗約法三章曰殺人者死傷人及
盗抵¶罪蠲削煩苛秦民大悦其後四夷未附兵革未息
三章之¶法不足以御奸於是相國蕭何捃摭秦法取其
宜於時者¶作律
<pb:KR3k0012_WYG_637-3b>
又曰恵帝四年除挾書律(張晏曰秦始皇令敢有挾/詩書偶語者俱為城旦也)¶
又曰漢王下令軍士不幸死者吏為衣衾棺斂轉送其
家¶四方歸心焉¶
又曰成帝為太子壮好經書寛博謹慎初居桂宫上嘗
急¶召太子出龍樓門(張晏曰門樓上有銅/龍若白鶴飛亷者也)不敢絶馳道
(應劭曰馳<md:KR3k0012_SBCK_637-2b>¶道天子道/若中道然中禁甚重)西至直城門(晉灼曰黄圖西/出南頭第二門)得絶
乃度之¶還入作室門上遲之問其故以狀對上大悅乃
著令令太¶子得絶馳道
<pb:KR3k0012_WYG_637-4a>
又曰元帝仁柔好儒見宣帝多用文法吏以刑名繩下
大¶臣楊惲蓋寛饒等坐刺譏語而誅常侍燕從容言陛
下持¶刑太深宜用儒生宣帝作色曰漢家自有制度本
以霸王¶道雜之奈何純任徳教用周政乎(姬周/之政)且俗儒
不逹時宜¶好是古非今使人眩於名實(師古曰眩亂視/也音胡眄反)
不知所守何足¶委任乃歎曰亂我家者太子也及即位
下詔曰法令者欲¶其難犯而易避也今律令煩多典文
者不能分明是欲罪¶元元之不逮豈中刑之意哉(中常/也)
<pb:KR3k0012_WYG_637-4b>
其議律令可蠲除輕減¶
又曰成帝河平詔曰甫刑云五刑之屬三千大辟之罰¶
其屬二百今大辟罪千有餘條律令煩多百有餘萬言
竒<md:KR3k0012_SBCK_637-4a>¶請他比日以益滋(竒請謂常文之外者别有謂以定/罪也他比謂引他類以比附稍増)
(律條也竒/音居宜反)其與中二千石博士明習律令者議減死刑
及可蠲除者令較然易知
又曰杜周南陽杜衍人也義縱為南陽太守以周為爪
牙薦之張湯為廷尉史使案邉失亡所論殺甚多奏事
<pb:KR3k0012_WYG_637-5a>
中意任用與減宣更為中丞者十餘嵗周少言重遲内
深次骨宣為左内史周為廷尉其治大抵放張湯而善
候伺上所欲擠(音者/齊切)者因而陷之上所欲釋久繫待問
而微見其寃状客有謂周曰君為天下决平不循三尺
法周曰三尺法安出哉前主所是著為律後主所是疏
為令當時為是何古之法乎
又曰主父偃以諸侯莫足游者乃入關見衞將軍衞將
軍數言上上不省資用乏留久諸侯賓客多厭之乃上
<pb:KR3k0012_WYG_637-5b>
書闕下朝奏暮召入見所言九事其八事為律令也¶
又曰朱愽遷琅琊太守文學儒吏時有奏記稱說云云
愽見¶謂曰如太守漢吏奉三尺律令以從事耳亡奈生
所言聖¶人道何也(言不能/用也)且持此道歸堯舜君出為陳
說之遷廷¶尉職典決疑當讞平天下獄恐為官屬所誣
視事召見¶正監典法掾史謂曰廷尉本起於武吏不通
法律幸有衆¶賢亦何憂然廷尉治郡斷獄以来且二十
年三尺律令人¶事出其中(言可以人/情知之)掾史試與正監共
<pb:KR3k0012_WYG_637-6a>
撰前世決事吏議¶難知者數十事持以問廷尉得為諸
君覆意之(如淳曰但欲/用意覆之也)¶正監以為慱苟强意未必能然
即共條白焉愽皆召掾史¶並坐而問為平處其輕重十
中八九官屬咸服愽之疎畧¶才過人也¶
後漢書曰光武為蕭王時在河北祭遵為軍市令帝舎中
兒<md:KR3k0012_SBCK_637-4b>¶犯法遵格殺之帝怒收遵主簿陳副諌曰明主常欲
整¶齊衆今遵奉法不避是教令行也帝乃貰之以為刺
姦将軍¶謂諸将曰當避祭遵吾舎中兒犯法尚殺之必
<pb:KR3k0012_WYG_637-6b>
不私公等¶
又曰桓譚上書言法令決事輕重不齊或一事殊法同
罪¶異論姦吏得因縁為市所欲活則出生議所欲陷則與
死比¶是為刑開二門也今可令通義理明習法律者校
定科比¶(科謂事條/比謂律例)一其法度班下郡國蠲除故條如此
天下知方¶而獄無怨濫矣¶
又曰馬援在南越條奏越律與漢律駮者十餘事(駮乖/也)
與越人¶申明舊例以約束之自後駱越奉行馬将軍故
<pb:KR3k0012_WYG_637-7a>
事¶
又曰王符論明帝時公車反支日不受奏章(凡反支日/用月朔為)
(正戌¶亥朔一日反支申酉朔二日反支午未朔三日反/支辰巳朔四日反支寅夘朔五日反支子丑朔六日反)
(支見隂/陽¶書也)帝聞而怪曰人費農桑逺来詣闕而復拘之以
禁忌豈為<md:KR3k0012_SBCK_637-5a>¶政之意乎於是遂蠲其制令¶
又曰建初中有人侮辱人父者而其子殺之肅宗貰其
死¶刑而降宥之自後因以為比是時遂定其議以為&KR0127;
侮法¶張敏駮議曰夫輕侮之法先帝一切之恩不有成
<pb:KR3k0012_WYG_637-7b>
科班之律¶令也夫死生之決宜從上下猶天之四時有
生有殺若開相¶容恕著為定法者則是故設姦萌生長
罪隙又輕侮之比寖¶以繁滋至有四五百科轉相顧望
彌復增甚難以垂之萬載¶臣聞師言救文莫如質故髙
帝去煩苛之法為三章之約¶建初詔書有改於古者可
下三公廷尉蠲除其弊¶
又曰有兄弟共殺人者明帝以兄不訓弟故報兄重(報/論)
(也/)¶而弟減死中常侍孫章宣詔誤言兩報重尚書奏章
<pb:KR3k0012_WYG_637-8a>
矯制¶罪當腰斬帝問郭躬躬曰法令有故誤章傳命之
謬於事¶為誤誤者其文則輕當罰金帝曰章與囚同縣
疑其故躬<md:KR3k0012_SBCK_637-5b>¶曰周道如砥其直如矢(詩小雅如砥貢賦/平如矢賞罰中)君
子不逆詐君¶王法天刑不可以委曲生意帝善之遷躬
廷尉躬家代掌¶法務在寛平及典理官決獄斷刑多依
矜恕乃條諸重文¶可從輕者四十一事奏之事皆施行
著為令¶
又曰陳寵鉤校律令條法溢于甫刑者奏除之(鉤猶勘/也前書)
<pb:KR3k0012_WYG_637-8b>
(曰鉤¶校得其姦賊鉤音工侯切溢出也孔安/國注尚書曰吕侯後為甫侯故或稱甫刑也)曰臣聞禮
經三¶百威儀三千故甫刑大辟二百五刑之屬三千禮
之所去¶刑之所取(去禮之人刑以/加之故曰取也)失禮則入刑相為表
裏者也今¶律令死刑六百一十耐罪千六百九十八(耐/者)
(輕刑之/名也)贖罪¶以下二千六百八十一溢於甫刑者千九
百八十九其四¶百一十大辟千五百耐罪七十九贖罪
春秋保乾圖曰王¶者三百年一蠲法漢興以来三百二
年憲令稍増科條無¶限又律有三家其說各異宜令三
<pb:KR3k0012_WYG_637-9a>
公廷尉平定律令應經<md:KR3k0012_SBCK_637-6a>¶合義者可使大辟二百而耐罪
贖罪二千八百并為三千¶悉刪除其餘令與禮相應¶
又曰卓茂為宻令人常有言部亭長受其米肉遺者(部/謂)
(所部/¶也)茂辟左右問之曰亭長為從汝求乎為汝有事嘱
之而¶受乎将平居自以恩意遺之乎人曰往遺之耳茂
曰遺之¶而受何故言耶人曰竊聞明賢之君使人不畏
吏吏不取¶人今我畏吏是以遺之吏既卒受故來言耳
茂曰汝為敝¶人矣凡人所以貴於禽獸者以有仁愛知
<pb:KR3k0012_WYG_637-9b>
相敬事也今隣¶里長老尚致饋遺此乃人道所以相親
况吏與民乎吏顧¶不當乗威力强請求耳凡人之生羣
居雜處故有經紀禮¶義以相交接汝獨不欲修之寕能
髙飛逺走不在人間邪¶亭長素善吏嵗時遺之理也人
曰苟如此律何故禁之茂¶笑曰律設大法理順人情今
我以禮教汝汝必無怨惡以<md:KR3k0012_SBCK_637-6b>¶律治汝何所措其手足乎
一門之内小者可論大者可殺¶也且歸念之於是人納
其訓吏懐其恩
<pb:KR3k0012_WYG_637-10a>
又曰獻帝初應劭又刪定律令撰具律本章句尚書舊
事¶廷尉板令決事比例司徒都目五曹詔書及春秋斷
獄凡二¶百五十篇又集駮議三十篇以類相從凡八十
二事於是¶舊事在焉¶¶¶¶¶
東觀漢記曰陳寵曽祖父咸仕成哀間以明律令為侍
御史¶王莽簒位父子相将歸鄉里閉門不出入乃收家
中律令¶文書壁藏之以俟聖王咸常勅戒子孫為人議
法當依輕<md:KR3k0012_SBCK_637-7a>¶者雖有百金之利無與人重故世謂陳氏持
<pb:KR3k0012_WYG_637-10b>
法寛¶
魏書曰司馬景王輔政時犯大逆者其法誅及已出之
女¶毌丘儉之誅其子甸妻荀氏應坐死其族兄顗通表
魏帝¶以乞其命詔聴離婚荀氏所生女芝為潁川太守
劉子元¶妻亦坐死罪以懐姙繫獄荀氏辭詣司𨽻校尉
何曽乞恩求¶没為官婢以贖其命曽哀之使主簿程盛
上議曰臣以為¶女人有三從之義無自專之道出適他
族降父母之服所¶以明外成之節也而父母有罪則追
<pb:KR3k0012_WYG_637-11a>
刑夫族黨見誅又隨戮¶一人之身内外受辟女既産育
則他族之母無辜受戮傷¶孝子之心且男既不得罪於
他族而女獨嬰戮于二門臣¶以為在室宜從父之誅既
醮可隨夫之罰於是有詔改定¶律令¶
魏志曰公軍進令曰吾起義兵為天下除暴亂舊土人
臣<md:KR3k0012_SBCK_637-7b>¶死喪畧盡國中終日行不見所識使吾悽愴傷懐其
舉義¶兵已来将士絶無後者求親戚以後之授土田官
給耕牛¶置學師教之為立廟使繼其先人魂而有靈吾
<pb:KR3k0012_WYG_637-11b>
百年之後¶何恨哉¶
吴志曰孫權下令諸将曰夫存不忘亡安必慮危古之
善¶教昔雋不疑漢之名臣於安平之世而刀劒不離於
身蓋¶君子之於武備不可以已况今處身疆畔豺狼交
接而¶可輕忽不思變難哉頃聞諸將出入各相謙約不
從人兵甚¶非備慮愛身之謂夫保己遺名以安君親孰
與危辱宜深警¶戒副孤意焉¶
晉書曰賈充所定新律既成班天下百姓詔曰漢氏
<pb:KR3k0012_WYG_637-12a>
以¶来法令嚴峻故自元成之世及嘉平建平之間咸欲
辨章¶舊典刪革刑書述作體大歴年無成先帝愍元人
命陷<md:KR3k0012_SBCK_637-8a>¶於宻網親發徳音釐正名實車騎将軍賈充将順
聖意¶諮詢太傅鄭沖又與司空荀顗中書監荀朂中軍
将軍羊¶祜中䕶軍王業及廷尉杜友河南杜預散騎都
尉成公¶綏栁軌等典正其事毎鑒其用心常慨然嘉之¶
今法律既成始班天下刑寛禁簡足以克當先㫖昔蕭
何¶以定律受封叔孫通以制儀為奉常賜金五百斤子
<pb:KR3k0012_WYG_637-12b>
弟皆¶為郎夫立功立事古之所重自太傅車騎以下皆
加禄賞¶其詳依古典¶
又曰杜預與車騎将軍賈充等定律令既成預為之注
觧¶乃奏之曰法者蓋繩墨之斷例非窮理盡性之書也
故文¶約而例直聴省而禁簡例直則易見禁簡則難犯
易見則¶民知所避難犯則幾於刑措古之刑書銘之鐘
鼎鑄之金¶石以塞異端絶異禮也然後人知恒禁吏無
淫巧也今所<md:KR3k0012_SBCK_637-8b>¶注皆網羅法意格之以名分使用之者執
<pb:KR3k0012_WYG_637-13a>
名例以審趣舎¶伸繩異之直去析薪之禮也¶
晉朝雜事曰泰始四年嵗在戊子正月二十日晉律成¶
宋書曰劉秀之為尚書右㒒射請改定制令部人殺長¶
吏科議者謂值赦宜加徙送秀之以為律文雖不明部
人殺¶官長之㫖若值赦但止徙送便與悠悠殺人曾無
一異人敬¶官長比之父母行害之身雖遇赦謂宜付尚
方窮其天命¶家口令補兵從之¶
　
<pb:KR3k0012_WYG_637-13b>
　
　
　
　
　
　
　
　太平御覽卷六百三十七
