# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:19.857022
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 397
#+PROPERTY: FILE SB11n0727-397太平御覽-卷之三百九十七.
<pb:KR3k0012_SBCK_397-1a>¶
太平御覽卷第三百九十七¶
　　人事部三十八¶
　　　叙夢　吉夢上¶
　　　　叙夢¶
毛詩雞鳴曰蟲飛薨薨甘與子同夢(箋云蟲飛薨薨東方/旦明之時我猶樂與)¶
(君子卧而同夢/言親受之也)¶
又節正月曰召彼故老訊之占夢(笺云君臣在朝侮元老/召之不問政事但問占)¶
(夢而已不尚道/德而信徴祥也)¶
尚書㤗誓曰朕夢叶朕卜襲于休祥戎啇必克¶
周禮春官下曰太卜掌三夢之法一曰致夢二曰觭夢三¶
曰咸陟(夢者人之精神所窹可占者也致夢言夢之所至/也夏后氏作焉咸皆也陟之言得也周人作焉觭)¶
(讀如諸戎掎之掎亦德也/亦言夢所得殷人作焉)¶
又春官占夢曰掌其歳時觀天地之㑹辯隂陽之氣以日¶
<pb:KR3k0012_SBCK_397-1b>¶
月星辰占六夢之&KR0123;凶一曰正夢(無所感動/平安自夢)二曰噩夢(謂/驚)¶
(愕而/夢也)三曰思夢(&KR0116;時所思/念之而夢)四曰寤夢(覺時道/之而夢)五曰喜夢(喜/恱)¶
(而/夢)六曰懼夢(恐懼/而夢)季冬聘王夢獻&KR0123;夢于王王拜受之(聘/問)¶
(也夢者事之祥吉凶之占在日月星辰季冬日窮于次月/窮于紀星迴于天數將幾終於是發弊而問焉若休慶之)¶
(云尔因獻羣臣之/吉夢於王歸羙焉)¶
左傳昭元曰鄭子産如晉晉侯有疾韓宣子曰寡君&KR0230;疾¶
於今三月矣並走羣望(晉望祀山川/走徃祈禱)有加而無瘳今夢黄¶
熊入於寢門其何厲&KR0017;也對曰以君之明子爲大政其何¶
厲之有昔堯殛鯀于羽山其神化爲黄熊入于羽淵實爲¶
夏郊三代祀之晉爲盟主其或者未之祀也韓子祀夏郊¶
晉侯有間(間差/也)¶
又昭二曰楚子成章華之䑓願與諸侯落之(&KR0021;之爲落䑓/今在華容城)¶
(内)太&KR0800;薳啓疆來召公公將徃夢襄公祖(祖&KR0021;/道神)梓慎曰君¶
<pb:KR3k0012_SBCK_397-2a>¶
不果行襄公之適楚也夢周公祖而行今襄公實祖君其¶
不行子服惠伯曰行也先君未甞適楚故周公祖以道之¶
襄公適楚矣而祖以道君不行何之三月公如楚¶
論語曰孔子曰甚矣吾衰也乆矣吾不復夢見周公¶
謝承後漢書曰范式字巨卿山陽金郷人仕郡爲功曹與¶
汝南張邵字元伯爲友後元伯寢疾篤同郡郅君章殷子¶
微省視之元伯臨終歎曰恨不見吾死友尋乃卒式忽夢¶
見元伯玄冕垂纓屣履而呼曰吾以某日死某時葬永歸¶
黃泉(未/有)我忘豈能相及式覺而驚悲歎赴之¶
魏志曰周宣字孔和爲太史甞有問宣者曰吾夜夢見芻¶
狗其占何也宣荅曰君欲得羙食耳有頃出行果遇豐膳¶
後又問昨夜復夢見芻狗何也宣曰欲墮車折脚冝戒慎¶
之頃之果如宣言後又問曰昨夜夢見芻狗何也宣對曰¶
<pb:KR3k0012_SBCK_397-2b>¶
君家欲失火當護之俄遂火起巳而語宣曰前後三時皆¶
不夢也聊試君耳何以皆驗耶宣對曰此神靈動君使言¶
故與真夢無異也又問三夢芻狗而其占不同何也宣曰¶
芻狗者&KR0021;神之物故君始夢當得飲食也&KR0021;祀訖則芻狗¶
爲車所轢故中夢當墮車脚也芻狗旣車轢之後必載以¶
爲樵故後夢憂失火也宣之叙夢凡此類也¶
後魏書曰莊帝永安中北海王顥入洛莊帝北廵城陽王¶
徽投前洛陽令宼祖仁祖仁聞尔朱兆捕徽乃斬首送之¶
兆夢徽曰我有金二百斤馬一百疋在祖仁家卿可取之¶
兆於是懸祖仁首於樹以石墜足鞭之求金馬祖仁死時¶
人以爲立報¶
崔鴻十六國春秋前凉録曰索紞字叔徹善數術占夢孝¶
廉令狐䇿夢立氷上與氷下人語紞曰氷上爲陽氷下爲¶
<pb:KR3k0012_SBCK_397-3a>¶
隂隂陽事也士如歸妻迨氷未泮婚姻事也君在上與氷¶
下人語爲隂陽介事君當爲人媒氷泮而婚成䇿曰老夫¶
耄矣不爲媒也㑹太守田邈因䇿爲子求張公徴女仲春¶
而婚郡主簿張宅夢走馬上山還舎三周但見松栢不知¶
門處紞曰馬爲離離爲火禍也人上山爲凶字但見松栢¶
墓門像也不知門處爲無門也三周三朞也後三年必有¶
大禍宅果與賈摹等謀反伏誅馬興平問紞曰我昨夜夢¶
舎馬舞數十人向馬拍手何也紞曰馬者火也舞爲火起¶
向馬拍手救火人也平未歸而火起郡功曹張邈甞奉使¶
詣州夜夢狼噉一脚紞曰脚肉&KR0013;噉爲却字㑹東虜反遂¶
不行張斌當舉孝廉夢竪竿中天紞曰此未字也斌果停¶
凡所占夢莫不中驗¶
皇甫謐帝王丗紀曰黄帝夢大風吹天下之塵垢皆去又¶
<pb:KR3k0012_SBCK_397-3b>¶
夢人執千鈞之弩驅羊數萬羣帝寤而歎曰風爲號令執¶
政者垢去土解清治者天下豈有姓風名后者也哉夫千¶
鈞之弩異力能逺者也驅羊數萬羣是能善牧者也天下¶
豈有姓力名牧者也於是依二夢之占而求之得風后于¶
海隅登以爲相得力牧于大澤進以爲將¶
又曰湯思賢夢見有人&KR0018;鼎抗爼對已而&KR0015;寤而占曰鼎¶
爲和味爼者割截天下豈有人爲吾宰者哉&KR0004;力牧之後¶
曰伊摯耕於有莘之野湯聞以幣聘有莘之君留而不進¶
湯乃求婚於有莘之君有莘之君遂嫁女於湯以摯爲媵¶
臣至毫乃&KR0018;鼎抱爼見湯也¶
列子曰覺有八徴夢有六&KR0049;奚謂六&KR0049;一曰正夢二曰噩¶
夢三曰思夢四曰寤夢五曰喜夢六曰懼夢此六者神所¶
交也一體之&KR0313;虚消息皆通於天地應於物&KR0011;故隂氣壯¶
<pb:KR3k0012_SBCK_397-4a>¶
則夢渉大水而恐懼陽氣壯則夢涉大火而燔&KR0778;隂陽俱¶
壯則夢生殺以浮虚爲疾者則夢&KR0045;以沉實爲疾者則夢¶
溺藉帶而寢則夢蛇飛鳥衘髪則夢飛將隂夢火將疾夢¶
食飲酒者憂歌舞者哭故神遇爲夢形接爲事古之眞人¶
其覺自忘其寢不夢¶
又曰西極之南隅有國名古莽隂陽之氣所不交寒暑亡¶
辯日月之光所不照晝夜亡辯其民不食不衣而多眠五¶
旬一覺以夢中所爲者實覺之所見者妄¶
又曰周之尹氏大治産其下趣役者侵晨昏而弗息有老¶
役夫筯力竭矣夜則昏憊而熟寐而昔昔夢爲國君遊醼¶
宫觀恣意所欲其樂無比覺則復役人有慰喻其勤者役¶
夫曰人生百年晝夜各分吾晝爲僕夫苦則苦矣夜爲人¶
君其樂無比何所怨哉尹氏盧鍾家業心形俱疲昏憊而¶
<pb:KR3k0012_SBCK_397-4b>¶
寐昔昔夢爲人僕趨走作役無不爲也數罵杖撻無不至¶
也尹氏病之以訪其友其友曰&KR0002;夜夢爲僕夫苦逸之復¶
數之常也&KR0002;欲覺夢兼之豈可得耶¶
又曰黄帝十有五年晝夢遊於華胥氏之國其國在弇州¶
西台州北不知距齊國幾千萬里也非舟車足力之所及¶
彼中無師長無&KR0285;欲不知樂生不知惡死無夭殤不知親¶
巳不知踈物帝寤怡然而召輔相而告之曰朕思有以養¶
身治物之道弗&KR0023;疲而睡&KR0002;此知至道不可以情求朕得¶
之矣¶
莊子曰夢者隂陽之精也心所喜怒則精氣從之¶
又曰夢飲酒者旦而&KR0152;泣夢&KR0152;泣者旦而田獵(此寤寐之/事变也)方¶
其夢也不知其夢夢之中又占其夢焉覺而後知其夢¶
又曰昔者莊周夢爲胡蝶栩栩然胡蝶也自喻適志與不¶
<pb:KR3k0012_SBCK_397-5a>¶
知周也俄然覺則蘧蘧然周也不知周之夢爲胡蝶與胡¶
蝶之夢爲周與¶
傳子曰夢攀日月覺而不上天庭夢入九泉寤而不及地¶
下髙宗得&KR0003;偶中耳¶
淮南子曰&KR0002;人萬化而末始有極也弊而復新其爲樂可¶
勝計耶譬&KR0002;夢夢爲鳥而飛於天夢爲魚而没於淵方其¶
夢也不知其夢也覺而後知其夢也今將有所大覺乃後¶
知今此之爲大夢也¶
&KR0019;物志曰太公爲灌壇令於時文王夢見一婦人&KR0152;於道¶
因問其故荅曰吾是太嶽之女嫁爲西海之婦吾行徃来¶
必以&KR0064;風疾雨今灌壇令當吾道吾不敢以&KR0064;風疾雨過¶
也夢&KR0116;遂召太公三日果有&KR0064;風疾雨過其灌壇也¶
始興記曰林水源裏有石室室前盤石上行羅十瓮中悉¶
<pb:KR3k0012_SBCK_397-5b>¶
是鉼銀採伐過之不得取之取必迷悶晉孝武太元&KR0004;封¶
驅之家奴竊三鉼歸發㸔有蛇螫之而死其夜驅之夢神¶
語之曰君奴不謹盗銀三餅即日顯戮覺奴已死銀由在¶
復還之矣¶
論衡曰趙簡子夢見天帝也以夢占之知樓䑓山陵官位¶
之象也人夢上樓&KR0155;山陵輙得官位實樓䑓山陵非官位¶
也則知簡子夢見帝非天帝也¶
丗&KR0003;曰衛玠惣角時甞問樂廣夢樂云是想衛曰神形所¶
不接而夢豈是想樂曰因也衛思因不得遂成病樂聞故命¶
駕爲剖折之衛病即小差樂歎曰此賢&KR0336;中當必無膏肓¶
夢書曰夢者像也精氣動也䰟&KR0334;離身神來徃也隂陽感¶
成吉凶驗也夢者語其人預見過失如其賢者知之自改¶
革也夢者告也告其形也目無所見耳無所聞鼻不喘嗅¶
<pb:KR3k0012_SBCK_397-6a>¶
口不言也魂出遊身獨在心所思念忘身也受天神戒還¶
告人也受戒不精忘神　言也名之爲寤告符臻也古有¶
夢官丗相傳也¶
又曰昔聖帝明王之時神氣炤然先見故尭夢乗龍上太¶
山舜夢擊天鼓禹夢其手長湯夢布令天下後皆有天下¶
桀夢疾風壤其宫紂夢大雷擊其手齊桓夢爲大禽所中¶
&KR0087;二丗夢虎齧其馬王者夢之皆失天下¶
黃帝鍼經曰歧伯曰正邪外襲内而未有定舎也反&KR0075;於¶
藏榮衛俱行而與魂魄飛&KR0045;使人卧不得安而喜夢氣&KR0075;¶
於府則有餘於外不足於内氣&KR0075;於藏則有餘於内不足¶
於外隂氣盛則夢渉大水而恐懼陽氣盛則夢渉大火而¶
燔灼隂陽俱盛則夢相殺毀傷上盛則夢飛下盛則夢堕¶
甚飽則夢與甚飢則夢取肝氣盛則夢怒胏氣盛則夢恐¶
<pb:KR3k0012_SBCK_397-6b>¶
懼心氣盛則夢喜&KR0015;脾氣盛則夢歌樂體重身不舉腎氣¶
盛則夢脊兩解不属其氣客於心則夢見丘山爝火客於¶
肺則夢飛&KR0045;見金鐡之竒物客於肝則夢山林樹木客於¶
脾則夢見丘陵大澤壞屋風雨客於腎則夢臨淵没居水¶
中客於膀則夢遊行客於胃則夢飲食客於大腸則夢田¶
野客於小腸則夢聚邑街衢客於膽則夢闘訟自刳客於¶
隂則夢接内客於頂則夢斬首客於足則夢行走而不能¶
及居深穽内客於股肱則夢禮節拜跪¶
王子年拾遺録曰融髙西有夢草莖似&KR0433;柯採之爲占則¶
知吉凶懐之以占夢立知禍福¶
　　　　吉夢上¶
尚書&KR0003;命曰髙宗夢得&KR0003;(盤庚弟小乙子名武丁德髙可/尊故號高宗夢得賢相其名白)¶
(說)使百工營求諸野得諸&KR0019;巖(使百官以所夢之形像經/營求之於外野德之於&KR0019;)¶
<pb:KR3k0012_SBCK_397-7a>¶
(巖之/谿)¶
毛詩鴻鴈斯干曰吉夢維何維熊維羆維虺維虵大人占¶
之維熊維羆男子之祥維虺維虵女子之祥¶
又鴻鴈無羊曰牧人乃夢衆維魚矣旐維旟矣大人占之¶
衆維魚矣實維豐年旐維旟矣室家溱溱(溱溱/衆也)¶
左傳僖下曰晉侯夢與楚子摶(&KR0366;手/&KR0366;也)楚子伏巳而盬其腦¶
(&KR1069;啑/也)子犯曰我得天楚伏其罪吾且柔之矣(晉侯上向故/得天楚子下)¶
(向地故伏其罪/也腦所以柔物)¶
又宣上曰鄭文公有賤妾曰燕結夢天使與巳蘭曰余爲¶
伯鯈余而祖也以是爲而子以蘭有國香人服媚之如是¶
旣而文公見之與之蘭而御之生穆公名之曰蘭¶
又昭元曰昔武王邑姜方震大叔(邑姜武王后齊太公之/女也懐胎爲震大叔成)¶
(王之/弟虞)夢帝爲巳曰餘命而子曰虞(帝天/也)將與之唐属諸叅¶
<pb:KR3k0012_SBCK_397-7b>¶
而蕃育其子孫¶
又哀下曰宋景公無子取公孫周之子得與啓畜諸公宮¶
未有立焉公卒得夢啓北首而寢於盧門(盧門宋東門也/北首死處在門)¶
(外失國/之象也)巳爲烏而集於上咮加於南門尾加於桐門(桐門/北至)¶
曰余夢羙必立乃立得¶
春秋元命苞曰堯爲天子夢白帝遺吾馬喙子其母爲扶¶
始&KR0155;丘睹白帝上有雲虎感巳生臯陶(此盡夢所見告之/辭也雲虎有雲&KR0250;)¶
(如/虎)堯聘索&KR0250;如問之如尭言徴與語明於刑法¶
周書曰文王去啇在程正月旣生魄大姒夢見啇之庭産¶
&KR0068;小子發取周庭之梓樹乎闕間梓化爲松栢棫柞寤驚¶
以告文王王及太子發並拜&KR0123;夢受啇之大命于皇天上¶
帝¶
史記曰&KR0087;文公夢黃虵自天下属地其口止於鄜衍(李竒/曰鄜)¶
<pb:KR3k0012_SBCK_397-8a>¶
(昔乎山/阪曰衍)問史敦敦曰此上帝之徴君其祠之¶
又曰王太后母曰臧兒嫁爲槐里王仲妻生兩女長女嫁¶
爲金王孫婦臧兒卜女當貴乃奪金氏内之太子宫太子¶
幸愛之生三女一男男方任身時王羙人夢日入懷太子¶
曰此貴徴也孝景帝即位王夫人爲皇后其男爲太子景¶
帝崩太子襲號爲武皇帝¶
漢書曰髙祖薄&KR0078;内後宫&KR0010;餘不得幸始&KR0078;與管夫人趙¶
子兒相愛約曰先貴無相忘巳而管夫人子兒先幸漢王¶
漢王四年坐河南城四幸靈臺此兩羙人侍而薄&KR0078;不得¶
見二人相與&KR0015;薄&KR0078;&KR0004;時約漢王問其故兩人俱以實告¶
漢王心悽然憐薄&KR0078;是日召欲幸之對曰昨夢龍據胷㫖¶
是貴徴也吾爲汝成之幸有身生文帝¶
<pb:KR3k0012_SBCK_397-8b>¶
¶
太平御覽卷第三百九十七¶
