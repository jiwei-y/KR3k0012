# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:33.181977
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 608
#+PROPERTY: FILE SB11n0727-608太平御覽-卷之六百八.
<pb:KR3k0012_SBCK_608-1a>¶
太平御覽卷第六百八¶
　學部二¶
　　　　　叙經典¶
釋名曰經徑也常典也如徑路無所不通可常用也¶
白虎通曰五經何謂也易尚書詩禮樂也古者以易書詩¶
禮樂春秋爲六經至𥘿焚書樂經亡今以易書詩禮春秋¶
爲五經又禮有周禮儀禮¶
禮記曰三禮春秋有左氏公羊榖梁曰三𫝊與易書詩通¶
數亦謂之九經¶
文心雕龍宗經篇曰三極彛訓其書曰經經也者&KR0106;乆之¶
至道不刋之鴻教也¶
禮記經解曰孔子曰入其國其教可知也其爲人也温柔¶
敦厚詩教也䟽通知逺書教也廣愽易良樂教也㓗静精¶
<pb:KR3k0012_SBCK_608-1b>¶
微易教也恭儉莊敬禮教也屬辭比事春秋教也故詩之¶
失愚書之失誣樂之失奢易之失賊禮之失煩春秋之失¶
亂¶
左傳曰韓宣子適魯見易象與魯春秋曰周禮盡在魯矣¶
吾乃今知周公之德與周之所以王也¶
春秋演孔圖曰作法五經束之天地稽之圖象質於三王¶
施之四海也¶
漢書曰六蓺之文樂以和神詩以正言禮以明體¶
范曄後漢書曰馬融甞欲訓左氏及見賈逵鄭衆注乃曰¶
賈精而不愽鄭愽而不精旣愽旣精吾何加焉¶
又曰桓榮受朱普學章句四十萬言榮入授顯宗减爲二¶
十二萬言却復刪省定成十二萬言由是有桓君大小學¶
後漢書曰許愼字叔重性淳篤少愽學馬融常推敬之時¶
<pb:KR3k0012_SBCK_608-2a>¶
人謂之語曰五經無𩀱許叔重&KR0004;愼以五經傳&KR0003;臧否不¶
同於是撰五經異義傳於丗¶
晉書曰劉殷有七子五子各授一經一子授太史一子授¶
漢書一門之内七業俱興¶
齊書曰臧榮緒常以宣尼庚子日生其日陳五經拜之自¶
號&KR0013;&KR0260;先生¶
唐書曰長慶中上謂兵部侍郎薛放曰爲學經史何先放¶
對曰經者古先聖之至言多仲尼所發明皆天人之極致¶
誠萬代不刋之典也史則歴紀成敗雜書善惡各録當時¶
之事亦是鑒其興亡然得失相叅是非無所准的固不可¶
以典籍爲比論也上曰六經所尚不一至學之士白首不¶
能盡通如何得其要乎對曰論語者六經之精華孝經者¶
人倫之大本窮理執要真可謂聖人至言是以漢朝論語¶
<pb:KR3k0012_SBCK_608-2b>¶
首列學官光武令虎賁之士皆習孝經𤣥宗親爲孝經注¶
解皆使當時大理海内乆安人知孝節氣感和樂之所致¶
也上曰聖人謂孝爲至徳要道其信然矣¶
又曰𤣥宗時國子司業李元瓘上言三禮三傳及毛詩尚¶
書周易等並聖賢微旨生人教業必事資經逺則斯道不¶
墜今明經所習務在出身咸以禮記文少人皆競讀周禮¶
經&KR0022;之䡄則儀禮莊敬之楷模公羊穀梁歴代崇習今兩¶
&KR0101;及州縣以獨學無友四經殆絶旣事資訓誘不可因循¶
即望四海均習九經該備從之¶
又曰文宗每對宰臣未甞不深言經學李石因奏施士丐¶
春秋可讀上曰朕甞覽之穿鑿之學貴爲異同耳學者如¶
鑿井然得美水則巳何必辛苦旁求然後爲得也¶
廣雅曰三墳分也論三才之分天地人之治其體有三也¶
<pb:KR3k0012_SBCK_608-3a>¶
五典鎮也制作教法所以鎮之上下其等有五八索著素¶
王之法&KR0002;孔子者聖而不王制此法者有八也(九丘者/丘區也)別¶
九州土氣教化所冝施者也此皆三王以前上至羲皇時¶
書也今皆亡唯堯典在易變易也禮體也得事體也詩志¶
所之也敷布其義謂之賦事𩔖相比似謂之比言王政事¶
謂之雅稱頌成功謂之頌隨作者之志而別名之也尚書¶
上也以堯爲上始而書其時事春秋冬夏終而歳成春秋¶
書人事卒歳而究備春秋温凉中象政和也故舉以爲名¶
也國語記諸國君臣相與言語謀議之得失也¶
莊子曰詩以導志書以導事禮以導行樂以導和易以導¶
隂陽春秋以導名分其數散於天下而設於中國者百家¶
之學時或稱而導之(皆導古之人陳迹耳/而後不能常稱哉)¶
又曰孔子謂老聃曰丘治詩書禮樂易春秋六經以爲文¶
<pb:KR3k0012_SBCK_608-3b>¶
矣干七十君論先王之道明周邵之迹一無所用甚矣夫¶
人之難&KR0003;也道之難明耶¶
老子曰幸子之不遇治丗之君也夫六經先王之陳迹也¶
豈其道哉¶
又曰孔子見聃不許於是繙(繙堆聚/之皃)十二經以&KR0003;老聃聃¶
曰願聞其要也¶
孟子曰王者之迹息而詩亡詩亡然後春秋作(王者諸聖王/者/也太平)¶
(道衰王迹止息頌聲不作/曰詩亡春秋撥亂作衰)晉之乗楚之擣抗魯之春秋一¶
也¶
淮南子曰五行異氣而皆和六蓺異科而皆道温惠淳良¶
者詩之風也純元敦厚者書之教也清浄條逹者易之義¶
也恭儉揖讓者禮之爲也寛和簡易者樂之化也刺譏辨¶
議者春秋之靡也故易之失也&KR0017;樂之失也&KR0075;詩之失也¶
<pb:KR3k0012_SBCK_608-4a>¶
<pb:KR3k0012_SBCK_608-5a>¶
抱朴子曰正經爲道德之淵海子書爲増深之川流猶北¶
辰之佐三辰林薄之禆髙岳也¶
又曰隠士以三墳爲金玉五典爲琴筝講肆爲鍾鼓百家¶
爲笙簧¶
孔融與諸卿書曰鄭康成多臆&KR0003;人見其名學謂有所出¶
也證案大較要在五經四部書如非此文近爲妄矣&KR0002;子¶
所執以爲郊天鼓必當騏驎之皮冩孝經本當曽子家䇿¶
乎¶
顔延之庭誥曰觀書貴要觀要貴愽愽而知要萬流可一¶
詠歌之書取其連𩔖合章比物集句採風謡以逹民志詩¶
爲之祖褒貶之書取其正言晦義轉制衰王微辭豐旨貽¶
意盛聖春秋爲上易首體備能事之淵馬陸得其象數而¶
失其成理荀王舉其正宗而略其數象四家之則雖各有¶
<pb:KR3k0012_SBCK_608-5b>¶
所志揔而論之情理出於微明氣數生於形分然則荀王¶
得之於心馬陸取之於物其蕪惡迄可知矣夫數象窮則¶
太極著人心極則神功彰&KR0002;荀王之言易可謂極人心之¶
數者也¶
鄭𤣥六蓺論曰詩者&KR0076;歌諷喻之聲也禮者序尊卑之制崇¶
讓合敬也春秋者古史所記之制動作之事也¶
桓譚新論曰易一曰連山二曰歸藏三曰周易連山八萬¶
言歸藏四千三百言古文尚書舊有四十五卷爲十八篇¶
古祑禮記有五十六卷古論語二十一卷古孝經一卷二¶
十章千八百七十二字今異者四百餘字蓋嘉論之林藪¶
文義之淵海也¶
&KR0171;子曰立君臣設尊卑杜將漸防未萌莫過乎禮哀王道¶
傷時政莫過乎詩導隂陽示悔吝莫過乎易明善惡廢興¶
<pb:KR3k0012_SBCK_608-6a>¶
吐辭令莫過乎春秋量逺近賦九州莫過乎尚書和人情動¶
風俗莫過乎樂治刑名審法術莫過乎啇韓載百王紀治亂¶
莫過乎史漢孟軻之徒溷淆其間丗人見其才易登其意¶
易過於是家著一書人書一法雅人君子投筆硯而髙視¶
𫝊子曰詩之雅頌書之典謨文足以相副翫之&KR0002;近㝷之¶
&KR0002;逺浩浩焉文章之淵府也¶
𡊮淮正論曰公羊髙道聽塗&KR0003;之書欲以郷曲之辯論聖¶
人之經非其任也¶
潜夫論曰索物於夜室者莫良於火燭索道於當丗者莫¶
良於典籍¶
物理論曰夫五經則海也他傳記則四瀆也諸子則涇渭也¶
至于百川溝洫畎澮苟能通隂陽之氣逹水泉之流以四¶
海爲歸者皆益也¶
<pb:KR3k0012_SBCK_608-6b>¶
孫綽子曰衘轡衡軛無心於馬而所以御馬典籍禮度無¶
心於治而所以爲治¶
又曰典籍文章之言也治出於天辭宣於人¶
杜子新語曰衆儒覩春秋之記録政之失得以立正義以¶
爲聖人起當復作春秋也自通士&KR0002;太史公亦以爲然余¶
謂之否夫聖賢所陳皆同取道德仁義以爲竒論異文而¶
俱善可觀猶人食皆用魚&KR0079;菜茹以爲生熟異和而復俱¶
美也¶
愽物志曰聖人制作曰經賢曰著述曰記曰章句曰解曰¶
論曰讀¶
文心雕龍曰自夫子刪述而大寳啓耀於是易張十翼書¶
摽七觀詩列四始禮正五經春秋五例義旣埏乎性情辭¶
亦匠乎文理故能開學養政昭明有融然而道心惟微聖¶
<pb:KR3k0012_SBCK_608-7a>¶
謨卓絶墟宇重峻吐納者深譬萬鈞之鴻鍾無錚錚之細¶
響矣夫易惟談天入神致用故繫稱旨逺辭文言中事隱¶
韋編三絶固哲人之驪淵也書實紀言而誥訓茫昧通乎¶
尓雅則文意曉然故子貢歎書昭昭&KR0002;日月之明離離如¶
星辰之行言昭灼也詩主言志詁訓周書摛風裁興藻詞¶
譎喻温柔在誦最附哀矣禮以立體據事章條纎曲執而¶
後顯採掇片言莫非寳也春秋辯理一字見義五石六鶂¶
以詳備成文雉門兩觀以先後顯旨婉章志晦源巳&KR0201;矣¶
尚書則覽文如詭而㝷理則暢春秋則觀辭立曉而訪義¶
方隱此聖文殊致表裏之異體者也¶
太平御覽卷第六百八¶
