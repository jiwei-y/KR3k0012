# -*- mode: mandoku-view -*-
#+TITLE: 太平御覽
#+DATE: 2015-09-23 10:14:03
#+PROPERTY: LASTPB  <md:KR3k0012_SBCK_565-1a>
#+PROPERTY: JUAN 567

¶
<md:KR3k0012_SBCK_566-1a>¶
<pb:KR3k0012_WYG_566-1a>
欽定四庫全書
　太平御覽卷五百六十六¶
　　　　　　　　　　　　宋　李昉等　撰
　　樂部四¶
　　　厯代樂¶
吕氏春秋曰昔葛天氏之樂三人操牛尾投足以歌八
闋¶(投猶/蹀也)一曰載民二曰𤣥鳥三曰遂草木四曰奮五榖
五曰¶敬天常六曰逹帝功七曰依地徳八曰總禽獸之
<pb:KR3k0012_WYG_566-1b>
極¶
又曰黄帝命伶倫與營援鑄十二鐘和五音以詔英韶
以¶仲春之月乙卯之日日在奎始奏之命之曰咸池帝
顓頊¶生自若水實處空桑(空桑/邑名)乃登為帝惟天之合正
風乃行¶徳與天合其音若熙熙凄凄鏘鏘帝顓頊好其
音乃命飛¶龍作效八風之音命之曰承雲以祭上帝乃
命鱓先為樂¶倡(倡始/也)乃偃寢以其尾鼓其腹其音英英
(和盛/之貌)帝嚳命¶咸墨作為唐歌九招六列六英倕有作為
<pb:KR3k0012_WYG_566-2a>
擊鼓鐘磬吹笭<md:KR3k0012_SBCK_566-1b>¶展管篪鞀椎鍾帝嚳乃令人抃(两手相/擊曰抃)
或擊鼙擊鐘磬吹¶笭展箎因令鳯天翟舞之帝嚳大喜
乃以康帝德(康樂也/安也)¶帝堯立乃命質為樂質乃效山谿
澗谷之音以歌(質當/為䕫)乃以¶糜輅置缶而鼓之乃拊石擊
石以象上帝玉磬之音以舞¶百獸瞽瞍乃拌(拌/分)五弦之
瑟作為十五弦之瑟命之曰¶大章以祭上帝舜立卯延
乃拌瞽瞍之所為瑟益之八弦以¶為二十三弦之瑟帝
舜乃命質修九招六列六英以明帝¶徳禹立勤勞天下
<pb:KR3k0012_WYG_566-2b>
日夜不懈通大川决壅塞鑿龍門䧏¶通漻水以導河䟽
三江五湖注之東海以利黔首於是命¶臯陶作為夏籥
九成以昭其功殷湯即位夏為無道暴害¶萬民侵削諸
侯不用度軌天下患之湯於是率六師以伐桀¶之罪功
名大成黔首寧乃命伊尹作為大濩歌晨露¶修九招六
列六英以見其善周文王處岐諸侯去殷三滛<md:KR3k0012_SBCK_566-2a>¶而翼文
王(三滛割心/斷脛刳孕)散宜生曰殷可伐也文王弗許周公¶旦乃
作詩曰文王在上於昭于天周雖舊邦其命維新以¶䋲
<pb:KR3k0012_WYG_566-3a>
文王之徳武王即位以六師伐殷六師未至以鋭兵¶
克之於牧野乃獻俘馘於京大室乃令周公作為大武
成¶王立殷民反王命周公伐之商服象為虐於東夷周
公¶遂以師逐於江南乃為三象以嘉其徳故樂之所由
来者¶尚矣生於度量本於太一太一出两儀两儀出隂
陽隂陽¶變化一上一下合而成章渾渾純純離而復合
合而復離¶是謂天常天地車輪終則復始極則復反莫
不咸當日月¶星辰或疾或徐宿日月不同以盡其行四時
<pb:KR3k0012_WYG_566-3b>
代興或寒或暑¶或短或長或柔或剛萬物所出造本於
太一化於隂陽萌¶芽始震(震動/也)凝寒以形形體有䖏莫
不有聲聲出於和和出¶於適先王定樂由此生天下太平
萬民安寕皆化其上樂乃可<md:KR3k0012_SBCK_566-2b>¶成夫音亦有適太鉅則志
蕩以蕩聽鉅則耳不容不容則¶横塞横塞則振動太小
則志嫌以嫌聼小則耳不充不充則不¶詹不詹則窕太清
則志危以危聼清則耳谿極(谿虗/極病)谿¶極則不監不監則竭
(監/察)太濁則志下以下聼濁則耳不収不収¶則不摶不摶
<pb:KR3k0012_WYG_566-4a>
則怒(不摶謂不/專壹也)故太鉅太清太小太濁皆非¶適也桀紂作
為侈樂大皷鐘磬管簫之音以鉅為美以衆¶為觀俶詭
殊瑰耳所未嘗聞目所未嘗見務以相過不用¶度量宋
之衰也作為十秩(鍾律/之名)齊之衰也作為大吕楚之¶衰也
作為些音侈則侈矣自有道者觀之則失樂之情其¶樂
不樂其民怨其生傷其生與樂也若氷之於炭反以自¶
兵此生乎不知樂之情而以侈為務故也¶
又曰帝顓頊好音乃令飛龍作八風之音命之曰承雲
<pb:KR3k0012_WYG_566-4b>
帝¶嚳命咸墨作唐歌九招六列禹䟽三江五湖命臯
陶為<md:KR3k0012_SBCK_566-3a>¶夏籥九成湯率六師以誅桀之罪命伊尹為大濩
歌晨露¶武王以六師伐殷乃命周公作為大武商人服
象為虐於¶東夷周公以師逐之至於江南乃為三象以
嘉其徳¶
樂書曰謹按禮記䟽云伏羲樂曰立基言伏羲之代五
運¶成立甲歴始基畫八卦以定隂陽造琴瑟以諧律吕
繼徳¶之樂故曰立基也神農樂曰下謀言神農播種百
<pb:KR3k0012_WYG_566-5a>
榖濟育¶羣生造五絃之琴演六十四卦承基立化設降
神謀故樂¶曰下謀以明功也黄帝樂曰雲門言黄帝之
道成名百物¶明民共財徳如雲出其門民可有於族類
故樂曰雲門¶
帝系謀曰女媧命娥陵氏制都良管以一天下之音又
命¶聖氏為班管合日月星辰名曰充樂樂既成天下幽
㣲無¶不得理樂緯曰黄帝之樂曰咸池(池者施也道施/於民故曰咸池)
顓頊曰¶六莖(道有根荃/故曰六莖)帝嚳曰五英(道有英華/故曰五英)堯曰大
<pb:KR3k0012_WYG_566-5b>
章(堯時仁義大行<md:KR3k0012_SBCK_566-3b>¶法/度彰明故曰大章)舜曰簫韶(韶紹也舜紹堯之後/修行其道故曰簫韶)禹
曰大夏(禹承二帝¶之後道/重太平故曰大夏)殷曰大濩(湯承衰而起䕶先/王之道故曰大濩)
周曰勺又¶曰大武(周承衰而起斟酌/文武之道故曰勺)¶
春秋元命包曰王者不空作樂樂者和盈於内動發於
外¶應其發時制禮作樂以成之是故作樂者必反天下
之始¶樂於巳為本舜之時民樂其紹堯業故韶者紹也
(舜服繼/堯之業)¶禹之時民大樂其駢三聖相繼故夏者大也(駢/讀)
(曰頻頻/猶並也)湯¶之時民大樂其救於患害故䕶者救也文王
<pb:KR3k0012_WYG_566-6a>
之時民樂其¶興師征伐故武者伐也四者天下所同樂
一也其所同樂¶之端不可一也(各樂其君所為故不/可合四家以為一也)¶
樂苑曰文王樂名巨業武王樂名象武¶
漢書曰樂家有制氏以雅樂聲律世世在大樂官但能
記¶其鏗鏘鐘鼓而已不能言其義髙祖時叔孫通因秦
樂人<md:KR3k0012_SBCK_566-4a>¶制髙廟樂太祝迎神於廟門奏嘉至(李竒曰嘉善/也善神之至)
猶古䧏¶神之樂也皇帝入廟奏永至以為行歩之節
猶古采齊肆¶夏也乾豆上奏登歌不以管絃亂人聲欲
<pb:KR3k0012_WYG_566-6b>
在位者遍聞之¶猶清廟之歌也登歌再終下奏休承之
樂(服䖍曰叔孫/通所奏樂也)¶美神明既饗也皇帝就酒東廂坐定奏
永安之樂美禮已¶成也又有房中祠樂髙祖唐山夫人
所作也(韋昭曰唐/山姓也)曰¶周有房中樂至奏名曰夀人孝惠
二年使樂府令夏侯¶寛備其簫管更名曰安世樂髙祖
奏武徳文始五行之儛孝¶文廟奏昭徳文始四時五行
之儛武徳者髙祖四年作以¶象天下樂於巳行武以除
亂也文始武儛者曰本韶儛也髙祖¶六年更名曰文始
<pb:KR3k0012_WYG_566-7a>
以示不相襲也五行儛者本周儛也秦¶始皇二十六年
更名曰五行也四時儛者孝文所作以明¶宗天下之安
和也盖樂已所自作明者制也樂先王之樂<md:KR3k0012_SBCK_566-4b>¶明有法也
孝景采武徳儛以為昭徳以尊大宗廟至孝宣¶采昭徳
儛以為盛徳以尊世宗廟諸帝廟皆常奏¶文始四時五
行儛云髙祖六年又作昭容樂禮容樂昭容者猶¶古之
韶夏主出武德儛禮容者主出文始五行儛儛入¶樂者
將至至尊之前不敢以樂也出用樂者言武不失¶節能
<pb:KR3k0012_WYG_566-7b>
以禮樂終也皆因秦舊事焉初髙祖既定天下過沛¶與
故父老相樂醉酒作風起之詩令沛中兒童百二十人¶
習而歌之至武帝定郊祀之禮祠太一於甘泉就位也
祭¶后土於汾隂澤中方丘也乃立樂府採詩依誦有趙
代秦¶楚之謳以李延年為恊律都尉舉司馬相如等數
十人告¶為詩賦畧論律吕以合八音之調作十九章之
歌以正月¶上辛用祀甘泉圓丘使童男女七十人俱與
昏祠至明夜¶常有神光如流星止集於祠天子自竹宫
<pb:KR3k0012_WYG_566-8a>
而望拜(韋昭曰以<md:KR3k0012_SBCK_566-5a>¶竹為/宫天子居之)¶
後漢書東平王蒼議以為漢制舊典宗廟各奏其樂皆
不¶相襲以明功徳光武帝受命中興撥亂反正修建三
雍肅¶祗禋祀徳化巍巍比隆前代歌所以詠徳舞所以
象功世¶祖廟樂舞名宜曰大武之舞謹採百官頌可登
歌者一章¶四句以為曲上從其議¶
魏志曰明帝時有奏武皇帝撥亂反正為魏太祖樂用
武¶始之舞文皇帝應天受命為魏髙祖樂用咸熙之舞
<pb:KR3k0012_WYG_566-8b>
明帝¶制作興治為魏列祖樂用章斌之舞¶
沈約宋書曰周存六代之樂至秦惟餘韶武而已漢改
周武舞¶曰五行改韶舞曰文始以示不相襲也髙祖又
作昭¶容樂昭容生於武徳禮容生於文始五行也漢又
有雲翹¶育命之舞雖莫知其所從来然因舊以祀天地
也至明帝初<md:KR3k0012_SBCK_566-5b>¶東平憲王蒼總定公卿之議曰宗廟宜各
奏樂不應相襲¶所以明功徳也採文始五行武徳真修
為文武之舞又制¶舞歌一章薦之始祖之廟黃初二年
<pb:KR3k0012_WYG_566-9a>
改漢巴渝舞曰昭武¶舞改宗廟安和之樂曰正世樂嘉
至樂曰迎靈樂武徳樂曰¶武頌樂昭容樂曰昭業樂雲翹
舞曰鳳翔舞育命舞曰靈¶應舞武徳舞曰武頌舞文始舞
曰大韶舞五行舞曰大武¶舞其衆歌詩多即前代之辭
唯魏國初建使王粲改作登¶歌安世及巴渝詩而已¶
又曰晉武帝太始二年改郊廟新歌其樂舞亦仍舊文
改¶魏昭武羽籥舞曰宣文舞咸寕元年詔定祖宗之號
而廟¶樂同用正徳大豫之舞至江左初立宗廟尚書下
<pb:KR3k0012_WYG_566-9b>
太常祭¶祀宜用樂名太常賀修荅云舊京荒廢今既散
亡音韻曲¶折又無識者則於今者難以音言于時以無
雅樂器及伶人<md:KR3k0012_SBCK_566-6a>¶省大樂并鼓吹令是後頗得登歌食舉
之樂猶有未備故¶太寕末又訪防孚等増益之咸和中
乃復置太樂宫鳩集¶遺逸又未有金石也初荀朂既以
新律造二舞次更修正¶鐘磬朂薨事猶不竟元康三年
詔其子黄門郎蕃修定金¶石以施郊廟尋值䘮亂莫有
記者
<pb:KR3k0012_WYG_566-10a>
又曰魏公卿奏曰列祖未制樂舞非所以昭徳著功夫
歌¶以詠徳舞以象事於文武為斌兼秉文武聖徳所以
彰明¶也臣等謹制樂名曰章斌文武之舞¶
又曰武帝永初元年有司奏皇朝肇建廟祀應設雅樂
乃¶晉樂也太常鄭鮮之等各撰立新歌黄門侍郎王韶
之撰¶歌七首並令施用十二月又奏依舊正朝設樂改
大樂清¶歌詩王韶之撰二十二章又改正徳舞曰前舞
文悦舞曰¶後舞文帝元嘉九年大樂令鍾宗之更調金
<pb:KR3k0012_WYG_566-10b>
石至十四年<md:KR3k0012_SBCK_566-6b>¶治書令史奚縱又改之二十二年南郊始
設登歌詔顔延¶之造歌詩廟舞猶闕孝武建元元年有
司奏前殿中曹郎¶荀萬秋議郊廟宜設備樂於是使内
外博議竟陵王誕等¶並同萬秋議建平王宏議以凱容
為韶舞宣烈為武舞祖¶宗廟樂總以徳為君章皇太后
奏永樂永至等樂仍舊皇¶帝祠南郊及廟迎神送神並
奏肆夏皇帝入廟門奏永至¶皇帝南郊初登壇及廟中
詣東壁奏登歌其初獻奏凱容¶宣烈之舞終獻奏永安
<pb:KR3k0012_WYG_566-11a>
之樂郊廟同孝武又使謝莊造郊¶廟明堂諸樂歌辭二
年有司又奏先郊廟舞樂皇帝親奉¶初登壇及入廟詣
東壁並奏登歌不及三公行事左僕射¶建平王宏重議
公卿行事亦宜奏登歌有司又奏元㑹及¶二廟齋祠歌
伎舊並於殿庭設作廟祠依新儀注登歌人¶上殿絃管
住下今元㑹登歌亦上殿絃管住下<md:KR3k0012_SBCK_566-7a>¶梁書武帝思復古樂天監元年下詔求學術通明者皆
陳¶所見時對樂者七十八家咸言樂之宜改不言改樂
<pb:KR3k0012_WYG_566-11b>
之法¶帝素善音律遂自制四器名之為通以定雅樂莫
不和韻¶初齊永明中舞人冠幘並簮筆皆身服朝衣而
足綦讌¶履於是去筆乃定郊禋宗廟及三朝之樂以武
舞為大壯¶舞取易云大者壯也正大而天地之情可見
也以文舞為¶大觀舞取大觀在上觀天之神道而四時
不忒也國樂以¶雅為稱取詩序云言天下之事形四方
之風謂之雅雅者¶正也止乎十二月天數也乃去階歩
之樂増撤食之雅皇¶帝出入宋孝建二年奏永至齊及
<pb:KR3k0012_WYG_566-12a>
梁初亦同至是改為皇¶雅取詩皇矣上帝臨下有赫也
二郊太廟同用皇太子出¶入奏&KR0601;雅取詩君子萬年永
錫爾𦙍王公出入奏寅雅取¶尚書周官貳公𢎞化寅亮
天地也上夀酒奏介雅取詩君<md:KR3k0012_SBCK_566-7b>¶子萬年介爾景福也食
舉奏需雅取易雲上於天需君子¶以飲食宴樂也徹饌
奏雍雅取禮記大饗客以雍徹也並¶三朝用之犧牲出
入宋廢帝元徽二年儀注奏引牲齊及梁¶初亦同至是
改爲滌雅取禮記牛必在滌三月薦毛血¶元徽三年儀注
<pb:KR3k0012_WYG_566-12b>
奏嘉薦至是爲牷雅取左氏傳牷牲肥腯北¶郊明堂大廟
並同降神及迎送宋元徽三年儀注奏昭¶夏齊及梁初
亦同至是改為諴雅取尚書至諴感神皇帝¶飲福酒宋
元徽三年儀注奏嘉胙至齊不改梁初更為永胙¶至是
改為獻雅取禮記祭統尸飲五澆玉爵獻即今之福¶酒
亦古之獻義也北郊明堂太廟同就燎位宋元徽三年¶
儀注奏昭逺及齊不改就埋位齊永明六年儀注奏𨽻
幽¶至是燎埋俱奏禋雅取周禮大宗伯以禋祀昊天上
<pb:KR3k0012_WYG_566-13a>
帝也¶衆官出入宋元徽三年儀注奏肅咸樂齊及梁初
亦同至<md:KR3k0012_SBCK_566-8a>¶是改為俊雅取禮記司徒選士之秀者而升之
於學曰俊¶士也二郊太廟明堂三朝同用焉其辭並沈
約所製是時¶禮樂制度粲然有序鼓吹宋齊並用漢曲
又充庭用十六¶曲武帝乃去其四留其十二合四時也
更製新歌以述功¶徳天監七年將有事太廟詔曰禮云
齋日不樂今親奉始¶出宫振作皷吹外可詳議八座丞
郎&KR0257;議請輿駕始出鼓¶吹從而不作還宫如常儀帝從
<pb:KR3k0012_WYG_566-13b>
之遂為定制初武帝之在¶雍鎮有童謡云襄陽白銅鍉
反縳揚州兒識者言白銅謂¶金蹄為馬也白金色及義
師之興實以鐡騎揚州之士皆¶面縳果如謡言故即位
之後更造新聲帝自為之詞三曲¶又令沈約為三曲以
被管絃帝篤敬佛法又制善哉天¶樂大歡天道仙道神
王龍王滅過惡除愛水斷苦輪等十¶篇名為正樂皆述
佛法又有法樂童子伎童子倚歌&KR0394;唄<md:KR3k0012_SBCK_566-8b>¶設無遮大㑹則
為之其後䑓城淪沒侯景以簡文女溧陽¶公主為妃請
<pb:KR3k0012_WYG_566-14a>
帝及主母范淑妃宴於西州奏梁所常用樂¶景儀同索
超世亦在宴筵帝澘然屑涕景曰陛下何不樂¶也帝强
笑曰丞相言索超世聞此以為何聲景曰臣且不¶知何
獨超世自此樂府弗修風雅咸盡及破侯景諸樂在¶荆州
經亂工器頗闕元帝詔有司補綴纔備荆州䧟沒周¶人
初不知採用工人有知音者並入闗中隨例多沒為奴¶
婢¶
又曰陳武帝欲設樂有司議以武帝非時碩學名儒¶朝
<pb:KR3k0012_WYG_566-14b>
端在位者咸希上㫖唯祠部侍郎姚察乃轉引經籍獨¶
違群議據梁樂為是當時驚駭莫不慙伏¶
又曰周樂曰武曰勺武象武王能以武禁暴也勺象周
公¶制禮斟酌文武之道也又有房中之歌后妃之徳周
補六代<md:KR3k0012_SBCK_566-9a>¶之樂唯闕六莖與五英至秦餘韶武房中而已
始皇改武¶曰五行房中曰夀人衣服用五行之色¶
又曰漢髙帝改韶樂曰文始髙帝好夀人之聲恵帝使
太¶樂令夏侯寛合之絃管改名曰安世魏復文始曰大
<pb:KR3k0012_WYG_566-15a>
韶五行¶曰大武改安世曰正世晉改大韶曰宣文正世
曰房中晉¶亂後亡文舞秉羽籥皆宣文之遺法¶
又曰漢樂曰武徳昭容巴渝四時昭徳盛德大武雲翹
育¶命武徳昭容巴渝並髙祖所造也武徳舞人執干戚
以象¶天下行武除亂也四時文帝所作以象天下太平
昭徳景¶帝作之以享太宗廟盛徳宣帝作之以享世祖
廟諸帝之¶廟常奏文始四時五行之舞武帝始加武徳
而去四時酧¶祭髙祖歌海泰龜龍又有青陽朱眀西皓
<pb:KR3k0012_WYG_566-15b>
𤣥𠖇等歌以迎¶四氣春夏舞雲翹秋冬舞育命季夏則
歌朱明而兼舞<md:KR3k0012_SBCK_566-9b>¶二舞光武平隴蜀尊郊祀髙祖配享南
郊兼用五郊歌舞¶地祗時常亦用之魏武改武徳曰武
頌昭容曰昭業巴渝曰¶昭武雲翹曰鳯翔育命曰靈應
晉改昭武曰宣武遭晉亂¶惟巴渝存隋𨽻清樂部¶
又曰宋樂曰凱容宣烈並文帝所造至梁亡梁樂曰大
壯¶大觀並武帝所造至陳亡隋樂以夏為名舞曰大武
文帝¶所造自東晉至隋易服變名為異其實不全殊也
<pb:KR3k0012_WYG_566-16a>
又曰晉樂曰正徳大豫並武帝所造武帝因漢魏舊禮¶
定㑹儀正旦夜漏未盡七刻設庭燎漏盡皇帝出鍾磬
作¶公卿奉贄幣訖太樂令跪請奏雅樂皇帝乃入謂之
晨賀晝¶漏上水三刻皇帝又出百官上夀酒太樂令跪
奏請進樂¶鼓吹合作鼓吹令又奏請進伎别置女樂三
十人於黄帳¶外奏房中之歌江左始廢此禮宋改正徳
為前舞大豫為後<md:KR3k0012_SBCK_566-10a>¶舞¶
唐㑹要曰太宗七年正月七日製破陣樂舞左圎右方
<pb:KR3k0012_WYG_566-16b>
先¶偏後互魚麗鵝貫箕張翼舒交錯屈伸首尾廻牙以
象戰¶陣之形起居郎吕才依圖教樂工一百二十人被
甲執㦸¶而習之凡舞三變毎變為四陣有徃来疾徐擊
刺之象以¶應歌節數日而就其後令魏徴虞世南褚亮
李百藥改制¶歌詞更名七徳之舞十五日奏之於庭觀
者覩其抑揚蹈¶厲莫不振腕踴躍悚然振慄武臣烈將
咸上夀云此舞皆¶陛下百戰之形容於是咸稱萬嵗¶
又曰貞觀元年正月三日殿宴羣臣奏秦王破陣樂之
<pb:KR3k0012_WYG_566-17a>
曲太¶宗謂侍臣曰朕昔在藩邸屢有征伐世間遂有此
歌豈意¶今日登於雅樂然其發揚蹈厲雖異文容功業
由之致有¶今日所以被於樂章示不忘本也尚書右僕
射封徳彛進<md:KR3k0012_SBCK_566-10b>¶曰陛下以聖武戡難立極安人功成化定
陳樂象徳實𢎞¶濟之盛烈為將来之觀文容習儀豈得
為比太宗曰朕雖¶以武功定天下終當以文徳綏海内
文武之道各隨其時¶公謂文容不如蹈厲斯為過矣¶
又曰貞觀中太宗幸慶善宫(宫在武功縣即/髙祖舊宅也)宴從臣於
<pb:KR3k0012_WYG_566-17b>
渭¶濱其宫即上降誕之所上乃賦詩十韻(夀丘雖舊跡/鄷邑乃前基)
(粤余承累¶聖懸弧亦在兹弱齡逄運改提劍欝匡時指/麾八荒定懐柔萬國夷梯山仍入欵駕海亦来思單于)
(陪武帳日逐衛¶文貔端扆朝四岳無為任百司霜節明/秋景輕氷結水湄芸黄遍原隰禾頴積成坻共樂還譙)
(宴驩比/大風詩)賞¶賜閭里有同漢之宴沛焉於是起居郎吕才
播於樂府被¶之管絃名曰功成慶善樂之曲令兒童八
人冠進徳冠紫袴褶¶為九功之舞毎冬享讌及國有大
慶與七徳之舞皆奏於庭¶(先是神功破陣樂功成慶善/樂二舞毎奏上皆立對髙宗)
(時太常博士裴守貞奏議曰竊惟二舞屬肇謳吟贊九/成¶之茂烈恊萬國之歡心義均韶夏用兼賓祭皆祖宗)
<pb:KR3k0012_WYG_566-18a>
(盛徳而子孫享之詳覽博記未有聖/王立觀之禮並謂守貞之議<md:KR3k0012_SBCK_566-11a>¶是也)¶
又曰咸享中髙宗自製樂章十四首有上元二儀三才
四¶時五行六律七政八風九官十洲得一慶雲之曲詔
有司¶諸大祠享並奏之¶
　
　
　
　
<pb:KR3k0012_WYG_566-18b>
　
　
　
　
　
　
　
　太平御覽卷五百六十六
