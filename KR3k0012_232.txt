# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:10.828111
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 232
#+PROPERTY: FILE SB11n0727-232太平御覽-卷之二百三十二.
<pb:KR3k0012_SBCK_232-1a>¶
太平御覽卷第二百三十二¶
職官部三十¶
　　鴻臚卿　鴻臚少卿　典屬國　司農卿¶
　　司農少卿　上林苑令　太倉令　導官令¶
　　太府卿　太府少卿市令　平准令¶
　　左右藏令¶
　　　　　鴻臚卿¶
六典曰鴻臚卿之職掌賔客及㓙儀之事領典客司儀二¶
署以率其官屬而供其職務少卿爲之貳凢四方夷狄君¶
長朝見者辯其等位以賔待之凢二王之後及夷狄君長¶
之子襲官爵者皆辯其嫡庶詳其可否&KR0002;諸蕃大酋渠有¶
封禮命則受𠕋而徃其國¶
韋昭辯釋名曰腹前肥者臚言以京師爲心腹王侯外國¶
<pb:KR3k0012_SBCK_232-1b>¶
爲四體以養之也辯云鴻臚夲故典客掌賔禮鴻大也臚¶
陳序也欲以大禮陳序賔客也¶
漢書曰田序字子公連擒大姦徴爲大鴻臚¶
又曰典客秦官掌諸侯歸義蠻夷有丞景帝中六年更¶
名大行令武帝太初元年更名大鴻臚¶
東觀漢記曰大鴻臚漢舊官建武元年復置屬官有丞一¶
人大行丞一人有理禮貟四十七人主齋祠儐賛九賔之¶
禮¶
續漢書曰大鴻臚卿一人中二千石諸王入當郊迎典其¶
禮儀及郡國上計并屬焉皇子拜王賛授印綬及拜諸侯¶
嗣子及四方夷狄封者鴻臚召拜之¶
謝承後漢書曰陳紀字元方遭父太丘長寔憂嘔血絶氣¶
豫州嘉其至行表上尚書圖𦘕百城以勵風俗𡊮紹以太¶
<pb:KR3k0012_SBCK_232-2a>¶
尉讓紀紀不受拜大鴻臚卒官子群爲三公天下以爲公¶
慙卿卿慙長¶
又曰白嵩字季山爲濟南相甘露降於郡安帝嘉其致瑞¶
徴拜大鴻臚¶
漢官解詁曰鴻聲也臚傳也所以傳聲賛導九賔也¶
又曰昔唐虞賔于四門此則禮賔之制與鴻臚之任亦同¶
漢&KR0258;事曰蕭爲陳留太守入爲鴻臚不任賔賛還官¶
魏志曰崔林字德儒清河東武城人也遷大鴻臚龜兹王¶
遣侍子來朝廷嘉其逺至襃賞其王甚厚餘國各遣子¶
來朝問使連屬林恐所遣或非眞的權取䟽屬賈胡因通¶
使命利得印綬而道路護送所損滋多勞所養之民資無¶
益之事爲夷狄所𥬇此曩時之所患也乃移書燉煌諭旨¶
并録前世待遇諸國豐約故事使有&KR0106;¶
<pb:KR3k0012_SBCK_232-2b>¶
魏略曰韓宣字景然爲大鴻臚始南陽曲阜韓暨以宿德¶
在宣前爲大鴻臚及宣在官亦稱職故鴻臚中爲之語曰¶
大鴻臚小鴻臚前後治行相&KR0154;如¶
屬志曰杜瓊字伯瑜後主立爲大鴻臚爲人靜嘿少言闔¶
門自守不與世事¶
呉志曰張儼字子節呉人也弱冠知名早歷顯位以愽聞¶
多識拜大鴻臚使于晉皓謂儼曰南北通好以君有出境¶
之才故相屈行對曰皇皇者華臣蒙其榮懼無古人延譽¶
之美磨厲鋒鍔思不辱命旣至車&KR0016;將軍賈充尚書令裴¶
秀侍中荀朂等欲傲以所不知而不能屈尚書僕射羊祜¶
尚書何禎並結縞帶之好¶
唐書官品志曰鴻臚卿位視尚書右丞掌導護賛拜¶
山濤啓事曰鴻臚職主胡事前後爲之者率多不善了今¶
<pb:KR3k0012_SBCK_232-3a>¶
缺當選御史中丞刀攸不審可爾不¶
　　　　　鴻臚少卿¶
後魏職令曰鴻臚少卿第四品上第二清用雅學詳當明¶
樞達理者¶
隋書曰焬帝時蠻夷朝貢前後相屬帝從容謂宇文述虞¶
世基等曰四夷率服觀禮華夏鴻臚之職須歸令望寧有¶
多才藝美容儀可以接對賔客者爲之乎咸以蘇夔對帝¶
然之即日拜鴻臚少卿¶
　　　　　典屬國¶
漢書曰武帝以移(音/移)中&KR0101;&KR0171;武爲典屬國¶
又曰宣帝甘露二年以常惠爲典屬國¶
又曰典屬國秦官掌蠻夷降者成帝河平元年省併大鴻¶
臚¶
<pb:KR3k0012_SBCK_232-3b>¶
　　　　　司農卿¶
六典曰司農卿之職掌&KR0022;國倉儲委積之事惣上林太倉¶
鉤盾導官四署與諸&KR0101;之官屬謹其出納而修其職務少¶
卿爲之貳凡京都百司官吏禄&KR0338;皆仰給焉¶
周禮曰冢宰有太府下大夫鄭𤣥注曰太府爲王治藏之¶
長&KR0002;今司農矣¶
史記曰韓信歸漢漢以爲治粟内史¶
漢書曰治粟内史秦官掌榖貨景帝更名大農令武帝更¶
名大司農¶
又曰鄭當時字㽵爲司農門下客至無貴賤無留門者執¶
賔禮以下人山東諸公翕然稱㽵曰吾聞鄭㽵行千里不¶
賫糧¶
又曰朱邑爲北海太守以治行第一入爲大司農身爲列¶
<pb:KR3k0012_SBCK_232-4a>¶
卿居處節儉性公正不可交以私天子器之朝廷敬焉及¶
卒詔稱&KR0045;其節行賜邑子黃金百斤以奉其𥙊祀¶
又曰田延年爲大司農坐盗都内錢三千萬自殺¶
又曰平帝元始元年改大司農曰羲和以劉歆爲之¶
東觀漢記曰劉據爲大司農以職事&KR0013;譴召詣尚書將加¶
捶撻尚書左雄諌帝曰九卿位亞三公行則鳴玉孝明永¶
平始加扑罰非古制也帝從之卿於是始免扑捶¶
又曰髙詡字季回以儒學徴拜大司農在朝以清白方正¶
稱¶
又曰羊融字子優爲大司農性明逹稱爲名卿¶
續漢書曰李固爲大司農上信閹官天下牧守多其宗親¶
舊故及受貨賂有詔特拜不由選試亂生彌甚固乃上表¶
具陳盗賊所以興由官非其人也¶
<pb:KR3k0012_SBCK_232-4b>¶
又曰大司農卿一人中二千石掌諸錢榖金帛¶
又曰趙典字仲經爲大司農閉門却掃非德不交¶
又曰耿國字叔慮爲大司農曉邊事能論議數上便冝事¶
天子器之¶
又曰鄭𤣥公車徴爲大司農給安車一乗所過長吏送迎¶
張璠漢記曰陳寵爲廣漢太守風聲大行入爲大司農¶
應劭漢官儀曰大司農古官也唐虞分命羲和四子敬授¶
民時髙祖受命懲秦之弊與民休息逮至文景國家無事¶
家給人足京師之錢累百巨萬貫杇而不可校太倉之粟¶
陳陳相因充溢露積腐敗而不可食¶
魏志曰梁習爲并州二十餘年政治爲天下最乃徴拜大¶
司農¶
呉志曰樓𤣥爲大司農𤣥從九卿持刀衛正身率衆奉法¶
<pb:KR3k0012_SBCK_232-5a>¶
而行&KR0063;對切直數迕皓意漸見責怒後人誣曰𤣥與賀劭¶
相逢駐共耳語大𥬇謗訕政事遂&KR0013;詔詰責送付廣州¶
晉陽秋曰司農桓範字元則出奔曹爽云大司農印在吾¶
手中所在得開倉而食¶
宋書曰大司農卿一人書稱棄后稷其職也¶
齊職儀曰司農卿耕籍則掌其禮儀¶
隋書曰趙元淑轉頴川太守甚有惠政因入朝㑹司農不¶
時納諸郡租榖元淑奏之帝謂元淑曰如卿意者幾日當¶
了元淑曰如臣意不過十日帝即日拜元淑爲司農卿納¶
天下租如言而了帝恱焉¶
唐書官品志曰司農卿位視散&KR0016;常侍主農功倉廪統太¶
倉導官籍田上林令¶
韓楊天文要集曰天倉者大司農也¶
<pb:KR3k0012_SBCK_232-5b>¶
異𫟍曰呉郡岑淵爲呉郡時大司農卿碑注在江乗湖西¶
太元中村人見龜載從田中出還其先處萍藻猶着腹下¶
史游急就篇曰司農少府國之泉也¶
　　　　　司農少卿¶
後魏職令曰司農少卿第三清用堪勤有幹能者¶
唐書曰韋弘機爲司農少卿受詔檢校東都營田園苑之¶
事髙宗謂之曰兩都是朕東西二宅也今之宫舘隋代所¶
造歳序旣淹漸將頺頓欲有修造又費財力如何弘機奏¶
曰臣任司農向巳十年前後省費今見貯錢三千萬貫&KR0002;¶
以供葺理可不勞而就也上大悅¶
　　　　　上林苑令¶
漢書百官表曰水衡屬官有上林令¶
續漢書曰上林𫟍令六百石主𫟍中禽獸有民居皆主之¶
<pb:KR3k0012_SBCK_232-6a>¶
捕得獸送太官¶
李郃别傳曰郃以郎謁者爲上林苑令¶
楊雄上林苑令箴曰芒芒天田芃芃作穀山有陵陸野有¶
林麓夷原汙藪禽獸攸伏魚鼈以時芻蕘咸植國以殷¶
富民以家給¶
　　　　　太倉令¶
六典曰太倉署令掌九穀&KR0338;藏之事丞爲之貳凢鑿窖置¶
屋皆銘甎爲&KR0067;斛之數與其年月日受領粟官吏姓名又¶
立碑如其銘焉¶
漢書曰淳于意爲太倉令¶
續漢書曰太倉令一人秩六百石主受郡國轉漕穀¶
梁兾別傳曰太倉令秦宫出入兾妻壽所語言飲食獨徃¶
獨來屏去御者(宫兾/倉頭)夀姉夫宗忻不知書因夀氣力起家¶
<pb:KR3k0012_SBCK_232-6b>¶
拜太倉令¶
齊職儀曰太倉令周司徒屬官有廪人倉人則其職也¶
　　　　　導官令¶
六典曰導官令掌導擇米麦之事凢有九穀之用皆隨其¶
精麄差其耗損而供之¶
漢書百官表曰少府屬官有導官(如淳曰太官/之别主酒也)¶
續漢書曰導官令一人主舂御米及作乾糒導擇也¶
　　　　　太府卿¶
六典曰太府卿之職掌&KR0022;國賦貨之事惣京都四市平准¶
左右藏常平八署之官屬舉其綱目修其職務少卿爲之¶
貳以二法平物一曰度量二曰權衡¶
周禮曰天官屬有太府下大夫掌貢賦受其貨賄之入¶
梁書曰天&KR0101;七年置太府班第十三掌金帛府帑統右藏¶
<pb:KR3k0012_SBCK_232-7a>¶
令上庫丞太市南市北市令𨵿津亦皆屬焉¶
後魏書曰楊播字延慶弘農華隂人也播少脩勑奉親盡¶
禮累遷右衛將軍從車駕南廵到懸瓠除太府卿¶
唐書曰楊崇禮爲太府少卿雖錢帛充仞丈尺間皆躬自¶
省閱時議以爲稱職擢拜太府卿毎歳勾剥省便常出數¶
百萬貫在職二十年公清如一時太平日乆御府財物山¶
積以爲經楊卿者無不精好¶
唐書官品志曰太府卿位視宗正掌金帛府帑統右藏令¶
　　　　　太府少卿¶
後魏職令曰太府少卿第四品上士人官上用勤篤有幹¶
細務無𣻉者¶
唐新語曰狄光嗣仁傑長子也睿宗朝起復除太府少卿¶
光嗣頻表不起乃降勑朕念卿家門忠於王室奪卿情理¶
<pb:KR3k0012_SBCK_232-7b>¶
以荅殊恩卿屢表固陳詞理懇至循環省覽有足可矜今¶
遂所請用勸浮薄待卿情禮云畢更俟後命仍編入史¶
　　　　　市令¶
六典曰京都諸市令掌百族交昜之事丞爲之貳凢建摽¶
立&KR0049;陳肆辯物以二物平市(謂秤以格/斗以槪也)以三賈均平市(精/爲)¶
(上賈次爲中/賈麄爲下賈)凢賣買不和而攉固(攉謂專略其利/固謂鄣固其市)及更出¶
開閉共限一價(謂賣物以賤爲貴/買物以貴爲賤也)&KR0002;叅市而規自入者並¶
禁之(謂在旁髙下其/價以相惑亂)¶
史記曰司馬談祖爲漢市長¶
漢書百官表曰内史屬官有長安市長又長安四市令長¶
丞屬左馮翊¶
東觀漢記曰𥙊遵從征河北爲軍市令舎中兒犯法遵格¶
殺之上怒命收遵時主簿陳副諌曰明公常欲衆軍整齊¶
<pb:KR3k0012_SBCK_232-8a>¶
今遵奉法不避是教令行也上乃貸之以爲刺姦將軍語¶
諸將曰當備𥙊遵吾舎中兒犯令尚殺之必不私諸卿也¶
晉書曰石苞賣鐵鄴市市長沛國趙元儒名知人見而異¶
之便與結交歎其逺量當至公輔¶
齊職儀曰市令周有司&KR0768;肆師司市皆其任也¶
　　　　　平准令¶
六典曰平准令掌供官市易之事丞爲之貳凢百司不任¶
用之物則以時出貨其没官物者亦如之¶
韋昭辯釋名曰釋云平准令主染色色有常平之法淮的¶
之也辯云主平物價使相依准¶
史記曰桒𢎞羊以物多騰躍請置平准於京師受天下委¶
輸盡籠天下之貨物貴則賣之賤則買之如此則富啇大¶
賈無所牟大利矣始置平准焉¶
<pb:KR3k0012_SBCK_232-8b>¶
漢書百官表曰司農屬官有平准令丞¶
漢書曰趙廣漢清㓗下士有名譽州舉茂才拜平准令¶
續漢書曰平准令六百石¶
齊職儀曰染署掌染繒色少昊置五雉爲工正翬雉氏設¶
五色之工周有染人之職掌&KR0093;帛以爲服¶
　　　　　左右藏令¶
六典曰左藏令掌&KR0022;國庫藏之事丞爲之貳凢天下賦調¶
先於輸&KR0163;閱其合尺度斤兩者卿及御史&KR0101;閱然後納于¶
庫藏皆題以州縣年月以别麄良辯新舊也¶
又曰右藏署令掌&KR0022;國寶貨之事丞爲之貳凢四方所獻¶
金玉珠貝玩好之物皆藏之出納禁令如左藏之職¶
齊職儀曰右藏庫周天府内府之任天府物所藏也内府¶
掌&KR0022;市之出入以待王用後漢中藏府令丞掌幣帛金銀¶
<pb:KR3k0012_SBCK_232-9a>¶
諸物晉置中黃左右藏¶
太平御覽卷第二百三十二¶
<pb:KR3k0012_SBCK_232-9b>¶
