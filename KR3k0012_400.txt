# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:20.032698
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 400
#+PROPERTY: FILE SB11n0727-400太平御覽-卷之四百.
<pb:KR3k0012_SBCK_400-1a>¶
太平御覽卷第四百¶
　　人事部四十一¶
　　　凶夢¶
禮記檀弓曰夫子蚤作&KR0018;手曳杖逍遥於門歌曰㤗山其¶
頽乎梁木其壊乎哲人其萎乎旣歌而入當户而坐子貢¶
聞之曰㤗山其頽則吾將安仰梁木其壞哲人其萎則吾¶
將安放夫子殆將病也遂趨而入夫子曰賜爾來何遟也¶
夏后氏殯於東階之上則猶在阼也殷人殯於兩楹之間¶
則與賔主夾之也周人殯於西階之上則猶賔之也而丘¶
也殷人也子疇昔之夜夢坐奠於兩楹之間夫明王不興¶
而天下其孰能宗子子殆將死也盖寢疾七日而没¶
左傳成公上曰晉侯夢大厲&KR0013;髮及地&KR0366;膺而踊呼曰殺¶
余孫不義(厲&KR0017;趙氏/之先祖也)餘得請於帝矣壞大門及寢門而入公¶
<pb:KR3k0012_SBCK_400-1b>¶
懼入于室又壞户公覺召桑田巫巫言如夢(巫言&KR0017;怒/如公所夢)公¶
曰何如曰不食新矣六月丙午公欲麦使甸人獻麦將食¶
張如厠䧟而卒小臣有晨夢&KR0018;公以登天及日中&KR0018;&KR0051;侯¶
出諸厠遂以爲殉¶
又成公下曰晉楚將戰吕錡夢射月中之退入於泥占之曰¶
&KR0078;姓日也異姓月也必楚王也射而中之退入於泥亦必¶
死矣及戰射恭王中目王召養由基與之兩矢使射吕錡¶
中項伏弢以一矢復命(言一發/而中之)¶
又成下曰&KR0004;聲伯夢渉洹(洹水岀汲縣林慮縣東北/至魏郡長樂縣入清水也)或與¶
己瓊瑰(瓊王瑰/珠也)食之泣而爲瓊瑰盈其懐(淚下化爲/珠玉蒲懷)從而¶
歌曰濟洹之水贈我以瓊瑰歸乎歸乎瓊瑰盈吾懐乎¶
懼不敢占也還自鄭至于貍脤而占之曰余恐死故不敢占¶
也今衆繁而從余三年矣而無傷也言之至暮而卒(繁多/也傳)¶
<pb:KR3k0012_SBCK_400-2a>¶
(誡數/占夢)¶
又襄王曰齊侯伐我北鄙中行獻子將伐齊夢與厲公&KR0003;¶
弗勝(厲公獻子/所殺者)公以戈擊之首墜於前跪而戴之奉之以¶
走見梗陽之巫臯(梗陽&KR0051;邑也在太原/臯巫名也夢并見之)他日見諸道與之¶
言同(巫亦夢見獻/子與厲公訟)巫曰今兹主必死&KR0002;有事於東方則可¶
以逞獻子許諾¶
又昭二曰&KR0004;穆子去叔孫氏及庚宗(成十六年避僑如之/難奔齊庚宗魯地)¶
遇婦人使&KR0059;爲食而&KR0043;焉適齊夢天壓已弗勝(穆子/夢也)顧而¶
見人黒而上僂深目而猳喙號之曰牛助余乃勝之及反¶
魯所&KR0043;庚宗之婦人獻以雉(獻穆/子)問其姓(問有/子不)對曰余子¶
長矣能奉雉而從我矣召而見之則所夢也未問其名號¶
之曰牛曰唯皆召其徒使視之遂使爲竪(竪官傳言從/夢未必&KR0123;)¶
又哀上曰&KR0004;曹人或夢衆君子立於社宫而謀亡曹曹叔¶
<pb:KR3k0012_SBCK_400-2b>¶
張鐸請待公孫疆許之(振鐸曹/始祖也)旦而求之曹無之戒其子¶
曰我死爾聞公孫疆爲政必去之及曹伯陽即位好田弋¶
曹鄙人公孫疆好弋獲白鴈獻之且言田弋之&KR0003;因訪政¶
事大恱之有寵使爲司城以聽政夢者之子乃行疆言覇¶
&KR0003;於曹伯從之乃背晉而攻宋宋人伐曹晉人不救而曹¶
亡¶
又哀下曰衛侯夢于北宫見人登昆吾之觀(衛有&KR0026;在古/昆吾氏之虚)¶
&KR0013;髮北靣而譟曰登此昆吾之虚綿綿生之&KR0050;(綿綿&KR0050;/&KR0004;生也)余¶
爲渾良夫叫天無辜公親筮之胥弥赦占之(赦衛/筮史)曰不害¶
與之邑寘之而逃奔宋(言衛侯無道卜人不/敢以實對懼難而逃)¶
國語曰晉獻公伐&KR0593;&KR0593;公夢在廟有神人靣白毛虎爪執¶
&KR0207;立於西河之下公懼而走神曰無走帝命使晉襲于爾¶
門公拜稽首覺召使囂占之對曰如君之言則蓐收也天¶
<pb:KR3k0012_SBCK_400-3a>¶
之形神也公使囚之且使國人賀夢舟之僑告其族曰衆¶
謂&KR0593;亡不乆矣吾今乃知之外内無親其誰救之吾不忍¶
俟將其族適于晉六年&KR0593;乃亡¶
史記曰始皇夢與海神闘如人狀乃令人入海賫捕鉅魚¶
具而自以連弩&KR0049;大魚岀射之遂並(音/旁)海西至平原津而¶
病¶
又曰&KR0087;二丗夢白虎齧其左&KR0406;馬殺之問占夢人曰涇水¶
爲崇二丗乃齋望夷宫閻樂殺之更立子嬰爲王¶
又曰&KR0004;趙盾(在/時)夢見叔帶持要而&KR0152;甚悲巳而&KR0015;拊手而¶
歌盾卜之兆絶而後好趙史援占曰此甚惡非君之身乃¶
君之子然亦君之咎至趙翔&KR0013;殺下宫及趙武還故位¶
漢書曰昌邑王夢見青蠅之矢積殿東西階王乃問龔遂¶
對曰詩云營營青蠅止于蕃愷悌君子無信䜛言陛下察¶
<pb:KR3k0012_SBCK_400-3b>¶
之王終不改¶
續漢書曰鄭玄夢孔子造曰起今年歳在辰來年歳在巳¶
旣悟以䜟占之知命當終有頃寢疾而卒¶
又曰周盤字伯堅朝㑹集諸生講論終日因令其二子曰¶
吾日者夢見先師東里先生與我講於隂堂之奥旣而長¶
歎豈吾齒之盡乎其月望日無病忽終¶
東觀漢記曰公孫述夢有人語之曰公子系十二爲期覺¶
語其妻對曰朝聞道夕死尚可况十二乎¶
魏志曰鄧艾字士載&KR0004;艾當伐蜀夢山上而有流水以問¶
弥虜護軍爰邵邵曰案易卦山上有水曰蹇蹇繇利西南¶
不利東北孔子曰蹇利西南徃有功也不利東北其道窮¶
也徃必克蜀殆不還乎艾憮然不樂¶
又曰文帝問周宣曰吾夢殿屋兩瓦墮地化爲鴛鴦此何¶
<pb:KR3k0012_SBCK_400-4a>¶
謂耶宣對曰後宫當有&KR0064;死者帝曰吾詐卿耳宣對曰夫¶
夢者意耳苟形言便占&KR0123;凶言末卒而黄門令奏宫人相¶
殺¶
蜀志曰魏延字文長義陽人延夢頭上生角以問占夢趙¶
直直詐延曰夫騏驎有角而不用此不戰而賊自破之象¶
也退而告人曰角之爲字刀不用也頭上用刀其凶甚矣¶
延後果誅¶
又曰&KR0028;羽&KR0004;出軍圍樊夢猪齧其足語子平曰今年衰矣¶
果尋&KR0013;殺¶
晉書曰郭瑀燉煌人也符氏之末略陽王穆起兵酒泉以¶
應張預遣使招瑀瑀與同郡索蝦應之穆後信䜛欲誅蝦瑀¶
諌不從旦夕祈死夜夢乗青龍上至屋而止寤而歎曰龍¶
飛在天今止于屋屋之爲字尸下至也龍飛至尸吾其死¶
<pb:KR3k0012_SBCK_400-4b>¶
也古之君子不卒内寢况吾正士乎遂還酒泉南山赤崖¶
閣飲氣而卒¶
又曰惠帝時陸機爲長沙王乂征河間王果夜夢黒幕三¶
重繞車機擘出不得明旦&KR0013;殺其日大風抜木時人以爲¶
陸氏之&KR0072;¶
又曰張華方晝卧忽夢見屋壊覺而惡之是夜難作稱召¶
華遂與裴頠俱&KR0013;収¶
又曰僞趙石虎晝寢(永/安)宫夢羣羊從東北&KR0018;魚而來鄴東¶
北土髙丈餘魚羊滿其上寤乃問佛圖澄曰不祥也國其¶
敗乎¶
又曰温嶠爲驃&KR0016;鎮武昌至牛渚磯水深不可測云其下¶
多恠嶠遂燬犀角而照之湏&KR0119;見水族萬品其夜夢人謂¶
嶠曰與君幽明道隔何意相照嶠惡之忽中風至鎮旬曰¶
<pb:KR3k0012_SBCK_400-5a>¶
而卒¶
又曰&KR0045;雄爲舂陽令舉兵拒王敦城䧟爲敦所擒&KR0004;雄&KR0013;¶
執之曰其夜夢乗車挂肉其傍占曰夫肉必有筋斤也車¶
傍於斤吾其戮乎尋爲王敦害之¶
續晉陽秋曰符堅之遣慕容垂侍中權翼諌不聽於是翼¶
乃夜私遣壯士要路而擊之垂是夜夢行路路窮頋見孔¶
子墓傍墳有八覺而心惡之召占夢者占之曰行路窮道¶
盡也不可行孔子名丘八以配丘此兵字路必有伏兵深¶
冝慎之於是垂遂別路而進翼伏兵遂不擒之¶
前凉録曰張駿十二年五月駿有疾夢出遊不識其處見¶
一玄&KR0027;向之張口而言更九日當有嘉問遂經九日而卒¶
前趙録曰劉曜末年夢三人金靣丹脣東向逡廵不言而¶
退曜拜履其跡太史令任義曰三者歴運之極東爲震王¶
<pb:KR3k0012_SBCK_400-5b>¶
者之始次也金爲兊物衰落也脣丹不言事之畢也逡廵¶
揖讓舎之道也爲之拜者屈伏於人履跡而行慎不岀疆¶
兵必大起逺志三年曜爲石勒所擒¶
前燕録曰慕容儁夜夢石虎齧其臂覺遂痛惡之曰死胡¶
安敢夢生天子使掘之數其罪鞭其尸投之漳水俄寢疾¶
而死¶
沈約宋書曰少帝凶&KR0064;日甚沈慶之猶盡言諌争遣慶¶
之從子攸之賫藥賜慶之死時年八十&KR0004;慶之夢有人以兩¶
疋絹與之謂曰此絹足度慶之語人曰老子今年不免兩¶
疋八十尺也度無盈餘矣¶
後魏書曰元熈於任城王澄薨前夢有人告之曰任城當¶
死死後二百日外君亦不免&KR0002;其不信試看任城家熈夢¶
中頋瞻任城第舎四靣牆崩無遺堵焉熈惡之覺而告所¶
<pb:KR3k0012_SBCK_400-6a>¶
親及熈之死果如所夢¶
又曰崔浩搆害李順基萌巳成夜夢秉火&KR0353;順寢室火作而¶
順死浩與室家羣立而觀之俄而順弟息號哭而岀曰此¶
軰吾賊也以戈擊之悉投於河悟而惡之以告館客馮景¶
仁景仁曰此真不善也非復虚事夫以火&KR0353;人&KR0064;之極也¶
且兆始堊者終殃積不善者無餘慶厲階成矣公其圖之¶
浩曰吾方思之而不能悛至後而族¶
三國典略曰齊李鉉字寳鼎渤海南皮人也春夏務農秋¶
冬入學經䟽之多發自於鉉嬰疾在牀夜夢孔子忿其廣¶
爲䟽例繫而捶之旣寤之後其䟽例焚尋而病愈¶
齊書曰武帝&KR0004;登位夢金翅鳥下殿食小龍子無數乃飛¶
上天及明帝即位誅髙武子孫並盡明帝名鸞故也¶
又曰武帝時雍州刺史張敬兒未貴夢所居村社樹歘髙¶
<pb:KR3k0012_SBCK_400-6b>¶
數十丈爲雍州又夢社樹直上至天俄反伏誅¶
梁書曰武帝&KR0004;沈紂齊末建議廢齊和帝後夢和帝以刀¶
斷其舌約大懼召巫言與夢同竟憂卒¶
唐書曰太宗時徐慶爲征遼判官有一典不得姓名慶在¶
軍忽夢巳化爲羊爲典所殺覺懼流汗至暁典判案慶問¶
曰汝夜有夢否典云夢公爲羊某屠之由是慶不食羊則¶
天時慶至司農少卿雍州司馬時典巳任大理獄丞後慶¶
&KR0013;誣與内史令裴炎通謀應接英公徐敬業楊州反&KR0013;執¶
送大理忽見丞押獄慶流涕謂曰征遼之夢今當應之及¶
&KR0013;戮竟是丞引之¶
又曰杜牧知命年得病自爲墓志&KR0021;文又甞夢告曰尔改¶
名畢踰月奴自家來告曰炊將熟而甑裂牧曰皆不祥也¶
俄又夢書片&KR0083;曰皎皎白駒在彼空谷寤而歎曰此過&KR0169;¶
<pb:KR3k0012_SBCK_400-7a>¶
也吾生於角昴畢於角爲第八宫吾之甚厄也予自湖守¶
迁舎人木還於角足矣其年以疾終¶
又曰韋温爲宣歙觀察使明年瘍生於首謂愛&KR2174;張復魯¶
曰予任校書郎時夢二黄衣人賫符來追及滻將渡一人¶
續至曰彼墳至大功湏萬日遂不涉而寤計今萬日矣與¶
公訣矣明日卒¶
又曰崔湜與尚書右丞盧藏用同配流俱行湜謂藏用曰¶
家弟承恩或兾寛宥因遟留不速進行至荆州夢於講堂¶
照鏡鏡者明象吾當爲人主所明也以告占夢人張申申¶
退曰講堂者受法之所鏡者於文爲立見金此其&KR0123;徴其¶
日追使至縊於驛中¶
唐新語曰母煚(俱永/切)直集賢無何以&KR0044;疾&KR0064;終&KR0004;煚夢着¶
衣冠上北邙山親友相送及至山頂迴顧不見一人意甚惡¶
<pb:KR3k0012_SBCK_400-7b>¶
之及卒僚友送葬北邙山咸如所夢¶
吕氏春秋曰齊莊公之時有士曰賔卑聚夢有壯士從而¶
叱之唾其靣惕然而寤然夜坐自不快明日召其友而告¶
之曰吾年六十而無所挫辱吾將索之得之則可不得將¶
死之每朝立乎衢三日不得退而自殺¶
桓譚新論曰&KR0054;士弟子韓生連三夜有惡夢以問人人教¶
晨起厠中祝之三旦人告以爲祝詛捕治數日死¶
玄晏春秋曰十二月乙丑夕夢至京師自廟出見車&KR0016;甚¶
衆以物呈廟云誅大將軍曹爽寤以告梁析析曰君欲曹¶
人之夢乎朝無公孫疆子曰爽無叔振之請苟失天機則¶
(籬/矣)何待於疆¶
益部&KR0132;舊記曰何&KR1404;甞夢井中生桑以問占夢趙直直曰¶
桑非井中之物然桑字四十下有八君夀恐不過此後果¶
<pb:KR3k0012_SBCK_400-8a>¶
如直言¶
管輅別傳曰輅見何尚書何曰頃連夢青蠅數十來在鼻¶
上驅之不肯去何也輅曰夫鼻者艮也天中之山而蝇集¶
之位峻者危輕豪者亡後遂&KR0013;誅¶
捜神記曰吴時嘉興徐伯始病使道士吕石安神座石有¶
弟子戴夲王思二人居在海鹽伯始迎之以助石晝卧夢¶
上天北斗門下見外鞍馬三疋云明日當以一迎石一迎¶
夲一迎思石夢覺語本思如此死期至可急還與家別不¶
卒事而去伯始恠而留之曰懼不見家也間一日三人同¶
日死¶
續捜神記曰㑹稽謝奉與永嘉太守郭伯猷善謝忽夢郭¶
與人於浙江上争樗蒲錢爲水神所責墮水死巳營理郭¶
凶事旣覺便徃郭許共圍碁良乆謝云卿知吾來意不因¶
<pb:KR3k0012_SBCK_400-8b>¶
&KR0003;所夢郭聞之悵然云信與人争如卿所夢何期太的¶
也湏&KR0119;如厠便倒氣絶謝斷理之如所夢¶
異苑曰符堅將欲南師也夢葵生城内明以問婦婦曰若¶
征軍逺行出難爲將也堅又夢地東南傾復以問云江左¶
不可平也君無南行必敗之應也堅不從卒敗¶
又曰陳郡殷靈均義熈中爲桂陽太守夢人&KR0350;將去形神¶
乖散復有一人云且置在作衡陽當取之殷驚寤惆悵永¶
&KR0004;三年除衡陽郡知&KR0115;理難避辞不免尋寢疾而亡¶
&KR0274;異記曰陶繼之爲秣陵令殺劫其中一人是大樂&KR0458;不¶
爲劫而陶逼殺之將死曰我實不作劫遂見枉殺&KR0002;有&KR0017;¶
必自訴理少時陶夢見此&KR0458;來云訴天得雪今來相取遂¶
跳入陶口中仍落腹而倒俄而陶遂病死¶
又曰姚萇旣殺符堅與符登相拒於隴東萇夜夢堅將天¶
<pb:KR3k0012_SBCK_400-9a>¶
帝使者勒兵馳入萇營以予刺萇正中其隂萇驚覺隂¶
腫痛明日遂死¶
又曰張駿有疾夢岀遊觀不識其處甘泉涌出有一玄&KR0027;¶
向駿張口言曰更九日當有嘉問好消息忽然而覺自書¶
記之封在筒中人不知也因寢疾經九日而死¶
幽明録曰魏武帝猜忌晉宣帝子非曹氏純臣又甞夢三¶
疋馬在一糟中共食意尤憎之因召文明二帝告以所見¶
並云防理自多無爲撗慮帝然之後果害族移噐悉如夢¶
焉¶
又曰王丞相茂弘夢人欲以百萬錢買大兒長豫丞相甚¶
惡之潜爲祈禱者備材作屋得一窖錢料之百萬億大懼¶
一皆藏閉俄而長豫亡¶
又曰隴西秦嘉字士㑹雋秀之士婦曰徐淑亦以才羙流¶
<pb:KR3k0012_SBCK_400-9b>¶
譽桓帝時嘉爲曹&KR0122;赴洛淑歸寕于家晝卧流涕覆靣¶
㛐恠問之云適見嘉自&KR0003;徃津鄉亭病亡二客俱留一客¶
守䘮一客賫書還日中當至舉家大驚書至事事如夢¶
集異記曰陽平宋堇善解夢有孫氏求官睡得夢&KR0031;鳯集¶
其兩拳以問堇堇曰鳳皇非梧桐不栖非竹實不食卿當¶
大凶非苴杖即削杖也後孫氏果遭母䘮¶
又曰張天錫在凉州夢一緑色狗形甚長從城東南欲齚¶
張張牀上避一匝乃墮地後符堅遣狗長徃破張着緑地¶
錦&KR0129;從東南門入皆如夢焉¶
太平御覽卷第四百¶
<pb:KR3k0012_SBCK_400-10a>¶
