# -*- mode: mandoku-view -*-
#+TITLE: 太平御覽
#+DATE: 2015-09-23 10:14:02
#+PROPERTY: LASTPB  <md:KR3k0012_SBCK_398-1a>
#+PROPERTY: JUAN 401

¶
<md:KR3k0012_SBCK_400-1a>¶
<pb:KR3k0012_WYG_400-1a>
欽定四庫全書
　太平御覽卷四百¶
　　　　　　　　　　　　宋　李昉等　撰
　　人事部四十一¶
　　　凶夢¶
禮記檀弓曰夫子蚤作負手曳杖逍遙於門歌曰泰山
其¶頽乎梁木其壞乎哲人其萎乎既歌而入當戸而坐
子貢¶聞之曰泰山其頽則吾將安仰梁木其壞哲人其
<pb:KR3k0012_WYG_400-1b>
萎則吾¶將安放夫子殆將病也遂趨而入夫子曰賜爾
來何遲也¶夏后氏殯於東階之上則猶在阼也殷人殯
於两楹之間¶則與賔主夾之也周人殯於西階之上則
猶賔之也而丘¶也殷人也予疇昔之夜夢坐奠於两楹
之間夫明王不興¶天下其孰能宗予予殆將死也葢寢
疾七日而沒¶
左傳成公上曰晉侯夢大厲被髪及地搏膺而踊呼曰
殺¶余孫不義(厲鬼趙氏/之先祖也)余得請於帝矣壞大門及寢門
<pb:KR3k0012_WYG_400-2a>
而入公<md:KR3k0012_SBCK_400-1b>¶懼入於室又壞戸公覺召桑田巫巫言如夢(巫/言)
(鬼怒如/公所夢)公¶曰何如曰不食新矣六月丙午公欲麥使甸
人獻麥将食¶張如厠陷而卒小臣有晨夢負公以登天
及日中負晉侯¶出諸厠遂以為狥¶
又成公下曰晉楚将戰吕錡夢射月中之退入扵泥占
之曰¶姬姓日也異姓月也必楚王也射而中之退入於
泥亦必¶死矣及戰射共王中目王召飬由基與之两矢
使射吕錡¶中項伏&KR0802;以一矢復命(言一發/而中之)
<pb:KR3k0012_WYG_400-2b>
又成下曰初聲伯夢渉洹(洹水出汲郡林慮縣東地/至魏郡長樂縣入青水也)或
與¶已瓊瑰(瓊玉瑰/珠也)食之泣而為瓊瑰盈其懷(淚下化為/珠玉滿懐)
從而¶歌曰濟洹之水贈我以瓊瑰歸乎歸乎瓊瑰盈吾
懷乎¶懼不敢占也還自鄭至於貍脤而占之曰余恐死
故不敢占¶也今衆繁而從余三年矣而无傷也言之至
暮而卒(繁多也傳/<md:KR3k0012_SBCK_400-2a>¶戒數占夢)¶
又襄三曰齊侯伐我北鄙中行獻子將伐齊夢與厲公
訟¶弗勝(厲公獻子/所弑者)公以戈擊之首墜於前跪而戴之奉
<pb:KR3k0012_WYG_400-3a>
之以¶走見梗陽之巫臯(梗陽晋邑也在太原/臯巫名也夢并見之)他日見諸
道與之¶言同(巫亦夢見獻/子與厲公訟)巫曰今兹主必死若有事於
東方則可¶以逞獻子許諾¶
又昭二曰初穆子去叔孫氏及庚宗(成十六年避僑如/之難奔齊庚宗魯)
(地/)¶遇婦人使私為食而宿焉適齊夢天壓已弗勝(穆子/夢也)
顧而¶見人黑而上僂深目而猳喙號之曰牛助余乃勝
之及反¶魯所宿庚宗之婦人獻以雉(獻穆/子)問其姓(問有/子不)
對曰余子¶長矣能奉雉而從我矣召而見之則所夢也
<pb:KR3k0012_WYG_400-3b>
未問其名號¶之曰牛曰唯皆召其徒使視之遂使為豎
(豎宫也傳言/從夢未必吉)¶
又哀上曰初曹人或夢衆君子立於社宫而謀亡曹曹
叔<md:KR3k0012_SBCK_400-2b>¶振鐸請待公孫疆許之(振鐸曹/始祖也)旦而求之曹无之戒
其子¶曰我死爾聞公孫疆為政必去之及曹伯陽即位
好田弋¶曹鄙人公孫疆好弋獲白雁獻之且言田弋之
說因訪政¶事大悅之有寵使為司城以聴政夢者之子
乃行疆言霸¶說於曹伯從之乃背晉而攻宋宋人伐曹
<pb:KR3k0012_WYG_400-4a>
晉人不救而曹¶亡¶
又哀下曰衛侯夢於北宫見人登昆吾之觀(衛有觀在/古昆吾氏)
(之/墟)¶被髪北靣而譟曰登此昆吾之虛綿綿生之𤓰(綿綿/𤓰初)
(生/也)余¶為渾良夫呌天無辜公親筮之胥彌赦占之(赦衛/筮史)
曰不害¶與之邑寘之而逃奔宋¶
國語曰晉獻公伐虢虢公夢在廟有神人靣目白毛虎
爪執¶鉞立於西阿之下公懼而走神曰无走帝命使晉
襲於爾¶門公拜稽首覺召史嚚占之對曰如君之言則
<pb:KR3k0012_WYG_400-4b>
蓐收也天<md:KR3k0012_SBCK_400-3a>¶之刑神也公使囚之且使國人賀夢舟之僑
吿其族曰衆¶謂虢亡不久矣吾今乃知之外内無親其
誰救之吾不忍¶俟將其族適于晋六年虢乃亡¶
史記曰始皇夢與海神戰如人状乃令人入海賫捕鉅
魚¶具而自以連弩候大魚出射之遂並海西至平原津
而¶病¶
又曰秦二世夢白虎齧其左&KR0406;馬殺之問占夢人曰涇
水¶為祟二世乃齋望夷宫閻樂殺之更立子嬰為王
<pb:KR3k0012_WYG_400-5a>
又曰初趙盾在夢見叔𢃄持要而哭甚悲已而笑拊手
而¶歌盾卜之兆絶而後好趙史援占曰此甚惡非君之
身乃¶君之子然亦君之咎至趙朔被殺下宫及趙武還
故位¶
漢書曰昌邑王夢見青蠅之矢積殿東西階王乃問龔
遂¶對曰詩云營營青蠅止於樊愷悌君子無信讒言陛
下察<md:KR3k0012_SBCK_400-3b>¶之王終不改¶
續漢書曰鄭𤣥夢孔子造曰起今年嵗在辰明年嵗在
<pb:KR3k0012_WYG_400-5b>
已¶既悟以䜟占之知命當終有頃寢疾而卒¶
又曰周盤字伯堅朝㑹集諸生講論終日因令其二子
曰¶吾日者夢見先師東里先生與我講於隂堂之奥既
而長¶嘆豈吾齒之盡乎其月朢日無病忽終¶
東觀漢記曰公孫述夢人語之曰八厶子系十二為期
覺¶語其妻對曰朝聞道夕死尚可况十二乎¶
魏志曰鄧艾字士載初艾當伐蜀夢山上而有流水以
問¶殄虜䕶軍爰邵邵曰案易卦山上有水曰蹇蹇爻利
<pb:KR3k0012_WYG_400-6a>
西南¶不利東北孔子曰蹇利西南往有功也不利東北
其道窮¶也往必克蜀殆不還乎艾憮然不樂¶
又曰文帝問周宣曰吾夢殿屋两瓦墮地化為鴛鴦此
何<md:KR3k0012_SBCK_400-4a>¶謂耶宣對曰后宫當有暴死者帝曰吾詐卿耳宣對
曰夫¶夢者意耳苟形言便占吉凶言未卒而黄門令奏
宫人相¶殺¶
蜀志曰魏延字文長義陽人延夢頭上生角以問占夢
趙¶直直詐延曰夫騏驎有角而不用此不戰而賊自破
<pb:KR3k0012_WYG_400-6b>
之象¶也退而告人曰角之為字刀下用也頭上用刀其
凶甚矣¶延后果誅¶
又曰闗雲長軍圍樊夢猪齧其足語子平曰今年衰矣¶
尋果被害¶
晉書曰郭瑀燉煌人也苻氏之末畧陽王穆起兵酒泉
以¶應張預遣使召瑀與同郡索蝦應之穆后信讒欲誅
蝦瑀¶諫不從旦夕祈死夜夢乗青龍上至屋而止寤而
嘆曰龍¶飛在天今止於屋屋之為字尸下至也龍飛至
<pb:KR3k0012_WYG_400-7a>
尸吾其死<md:KR3k0012_SBCK_400-4b>¶也古之君子不卒内寢况吾正士乎遂還酒
泉南山赤崖¶關飲氣而卒¶
又曰惠帝時陸機為長沙王乂征河間王顒夜夢黑幕
三¶重繞車機擘出不得明旦被殺其日大風㧞木時人
以為¶陸氏之寃¶
又曰張華方晝卧忽夢見屋壞覺而惡之是夜難作稱
詔召¶華遂與裴頠俱被收¶
又曰偽趙石虎晝寢永宫夢羣羊從東北負魚而來鄴
<pb:KR3k0012_WYG_400-7b>
東¶北土高丈餘木斗滿其上寤乃問佛圗澄曰不祥也
國其¶敗乎¶
又曰温嶠為驃騎鎮武昌至牛渚磯水深不可測云其
下¶多怪嶠遂燒犀角而照之湏臾見水族萬品其夜夢
人謂¶嶠曰與君幽明道隔何意相照嶠惡之忽中風至
鎮旬日<md:KR3k0012_SBCK_400-5a>¶而卒¶
又曰楊雄為春陽令舉兵拒王敦城䧟為敦所擒初雄
被¶執之日其夜夢乗車挂肉其傍占曰夫肉必有筋斤
<pb:KR3k0012_WYG_400-8a>
也車¶傍於斤吾其戮乎尋為王敦害之¶
續晉陽秋曰苻堅之遣慕容垂侍中權翼諫不聽於是
翼¶乃夜私遣壯士要路而擊之垂是夜夢行路路窮顧
見孔¶子墓傍墓有八覺而心惡之召占夢者占之曰行
路窮道¶盡也不可行孔子名丘八以配丘此兵字路必
有伏兵深¶宜慎之于是垂遂别路而進翼伏兵遂不擒
之¶
前凉録曰張駿十二年五月駿有疾夢出遊不識其處
<pb:KR3k0012_WYG_400-8b>
見¶一元龜向之張口而言更九日當有加問遂經九日
而卒¶
前趙録曰劉曜末年夢三人金靣丹脣東向逡廵不言
而¶退曜拜履其跡太史令任義曰三者厯運之極東為
震王<md:KR3k0012_SBCK_400-5b>¶者之始次也金為兊物衰落也脣丹不言事之畢
也逡廵¶揖讓舍之道也為之拜者屈伏於人履跡而行
慎不出疆¶兵必大起逺在三年曜為石勒所擒¶
前燕録曰慕容雋夜夢石虎齧其臂覺遂痛惡之曰死
<pb:KR3k0012_WYG_400-9a>
胡¶安敢夢生天子伐掘之數其罪鞭其尸投之障水俄
寢疾¶而死¶
沈約宋書曰少帝凶暴日甚沈慶之猶盡言諫諍遣&KR0159;¶
之從子攸之齎藥賜慶之於時年八十初慶之夢有人
以両¶疋絹與之謂曰此絹足度慶之語人曰老子今年
不免两¶疋八十尺也度無盈餘矣¶
後魏書曰元熙于任城王澄薨前夢有人告之曰任城
當¶死死後二百日外君亦不免若其不信試看任城家
<pb:KR3k0012_WYG_400-9b>
熙夢¶中顧瞻任城第舍四靣墻崩無遺堵焉熙惡之覺
而吿所<md:KR3k0012_SBCK_400-6a>¶親及熙之死果如所夢¶
又曰崔浩搆害李順基萌已成夜夢秉火&KR0353;順寢室火
作而¶順死浩與室家羣立而觀之俄而順弟息號哭而
出曰此¶輩吾賊也以戈擊之&KR0662;投於河寤而惡之以告
館客馮景¶仁景仁曰此真不善也非復虛事人以火&KR0353;
人暴之極也¶且兆始惡者終殃積不善者無餘慶厲階
成矣公其圖之¶浩曰吾方思之而不能悛至後而族
<pb:KR3k0012_WYG_400-10a>
三國典畧曰齊李鉉字寳鼎渤海南皮人也春夏務農
秋¶冬入學經疏之多發自於鉉嬰疾在體夜夢孔子忿
其廣¶為疏例繫而捶之既寤之後焚其疏例尋而病愈¶
齊書曰武帝初登位夢金翅鳥下殿食小龍子無數乃
飛¶上天及明帝即位誅高武子孫並盡明帝名鸞故也¶
又曰武帝時雍州刺史張敬兒未貴夢所居村社樹歘
髙<md:KR3k0012_SBCK_400-6b>¶數千丈為雍州又夢社樹直上至天俄反伏誅¶
梁書曰武帝初沈約齊末建議廢齊和帝後夢和帝以
<pb:KR3k0012_WYG_400-10b>
刃¶斷其舌約大懼召巫言與夢同竟憂卒¶
唐書曰太宗時徐慶為征遼判官有一典不得姓名慶
在¶軍忽夢已化為羊為典所殺覺懼流汗至曉典判案
慶問¶曰汝夜有夢否典云夢公為羊某屠之由是慶不
食羊則¶天時慶至司農少卿雍州司馬時典已任大理
獄丞後慶¶被誣與内史令裴炎通謀應接英公徐敬業
揚州反被執¶送大理忽見丞押獄慶流涕謂曰征遼之
夢今當應之及¶被戮竟是丞引之
<pb:KR3k0012_WYG_400-11a>
又曰杜牧知命年得病自為墓志祭文又嘗夢告曰爾
改¶名畢踰月奴自家來吿曰炊將熟而甑裂牧曰皆不
祥也¶俄又夢書片紙曰皎皎白駒在彼空谷寤而嘆曰
此過隙<md:KR3k0012_SBCK_400-7a>¶也吾生於角昴畢於角為第八宫吾之甚厄也
予自湖守¶遷舍人木還於角足矣其年以疾終¶
又曰韋温為宣歙觀察使明年瘍生於首謂愛聓張復
魯¶曰予任書郎時夢二黄衣人齎符來&KR0503;及滻將渡一
人¶續至曰彼墳至大功湏萬日遂不涉而寤計今萬日
<pb:KR3k0012_WYG_400-11b>
矣與¶公訣矣明日卒¶
又曰崔湜與尚書右丞盧藏用同配流俱行湜謂蔵用
曰¶家弟承恩或冀寛宥因遲畱不速進行至荆州夢於
講堂¶照鏡曰鏡者明象吾當為人主所明也以告占夢
人張由由¶退曰講堂者受法之所鏡者於文為立見金
此非吉徴其¶日&KR0503;使至縊於驛中¶
唐新語曰毌&KR0034;(俱永/切)直集賢無何以熱疾暴終初&KR0034;夢
着¶衣冠上北邙山親友相送及至山頂迴不見一人意
<pb:KR3k0012_WYG_400-12a>
甚惡<md:KR3k0012_SBCK_400-7b>¶之及卒僚友送葬北邙山咸如所夢¶
吕氏春秋曰齊莊公之時有士曰賓卑聚夢有壯士從
而¶叱之唾其面惕然而寤終夜坐不自快明日召其友
而告¶之曰吾年六十而無所挫辱吾將索之得之則可
不得將¶死之每朝立乎衢三日不得退而自殺¶
桓譚新論曰愽士弟子韓生連三夜有惡夢以問人人
教¶晨起厠中祝之三旦人告以為祝詛捕治數日死¶
元晏春秋曰十二月乙丑夕夢至京師自廟出見車騎
<pb:KR3k0012_WYG_400-12b>
甚¶衆以物呈廟云誅大將軍曹爽寤以吿梁析析曰君
欲作曹¶人之夢乎朝無公孫疆予曰爽無叔振鐸之請
苟失天機敗¶¶矣何待於疆¶
益都耆舊記曰何袛嘗夢井中生桑以問占夢趙直直
曰¶桑非井中之物然桑字四十下有八君夀恐不過此
後果<md:KR3k0012_SBCK_400-8a>¶如直言¶
管輅别傳曰輅見何尚書何曰頃連夢青蠅數十來在
鼻¶上驅之不肯去何也輅曰夫鼻者艮也天中之山而
<pb:KR3k0012_WYG_400-13a>
蠅集¶之位峻者危輕豪者亡后遂被誅¶
搜神記曰吳時嘉興徐伯始病使道士吕石安神座石
有¶弟子戴本王思二人居住海鹽伯始迎之以助石晝
卧夢¶上天北斗門下見外鞍馬三疋云明日當以一迎
石一迎¶本一迎思石夢覺語本思如此死期至可急還
與家别不¶卒事而去伯始怪而畱之曰懼不見家也間
一日三人同¶日死¶
搜神記曰㑹稽謝奉與永嘉太守郭伯猷善謝忽夢郭
<pb:KR3k0012_WYG_400-13b>
與人於浙江上爭摴蒱錢為水神所責墮水死已營理
郭¶凶事既覺便往郭許共圍棋良乆謝云卿知吾來意
不因<md:KR3k0012_SBCK_400-8b>¶說所夢郭聞之悵然云信與人爭如卿所夢何期
大的¶的也湏臾如厠便倒氣絶謝營理之如所夢¶
異苑曰苻堅將欲南師也夢葵生城内明以問婦婦曰
若¶征軍逺行出難為將也堅又夢地東南傾復以問云
江左¶不可平也君無南行必敗之應也堅不從卒敗¶
又曰陳郡殷靈均義熙中為桂陽太守夢人縛將去形
<pb:KR3k0012_WYG_400-14a>
神¶乖散復有一人云且置在作衡陽當取之殷驚寤惆
悵永¶初三年除衡陽郡知𠖇理難避辭不免尋寢疾而
亡¶
述異記曰陶繼之為秣陵令殺刼其中一人是大樂伎
不¶為刼而陶逼殺之將死曰我實不作刼遂見枉殺若
見鬼¶必自訴理少時陶夢見此妓來云訴天得雪今來
見取遂¶跳入陶口中仍落腹而倒俄而陶遂病死¶
又曰姚萇既殺苻堅與苻登相拒於隴東萇夜夢堅將
<pb:KR3k0012_WYG_400-14b>
天<md:KR3k0012_SBCK_400-9a>¶帝使者勒兵馳入萇營以矛刺萇正中其隂萇驚覺
隂¶腫痛明日遂¶¶¶死¶
幽明録曰魏武帝猜忌晉宣帝子非曹氏純臣又嘗夢
三¶疋馬在槽中共食意尤憎之因召文明二帝告以所
見¶並云防理自多無為横慮帝然之後果害族移器&KR0662;
如夢¶焉¶
又曰王丞相茂宏夢人欲以百萬錢買大兒長豫丞相
甚¶惡之潛為祈禱者備炭作屋得一窖錢料之百萬億
<pb:KR3k0012_WYG_400-15a>
大懼¶一皆藏閉俄而長豫亡¶
又曰隴西秦嘉字士㑹雋秀之士婦曰徐淑亦以才美
流<md:KR3k0012_SBCK_400-9b>¶譽桓帝時嘉為曹掾赴洛淑歸寧於家晝卧流涕覆
面¶嫂怪而問之云適見嘉自說住津鄊亭病亡二客俱
畱一客¶守䘮一客齎書還日中當至舉家大驚書至事
如夢¶
集異記曰陽平宋謹善解夢有孫氏求官睡得夢雙鳳
集¶其兩拳以問謹謹曰鳳凰非梧桐不棲非竹實不食
<pb:KR3k0012_WYG_400-15b>
卿當¶大凶非苴杖即削杖也後孫氏果遭母䘮¶
又曰張天錫在凉州夢一緑色狗形甚長從城東南欲
齚¶張張牀上避匝乃墮地後苻堅遣苟萇往破張着緑
地¶錦袍從東南門入皆如夢焉¶
　
　
　
　太平御覽卷四百
