# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:29.138902
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 545
#+PROPERTY: FILE SB11n0727-545太平御覽-卷之五百四十五.
<pb:KR3k0012_SBCK_545-1a>¶
(曰/也)孔子曰壻使人弔&KR0002;壻之父母死則女之家亦使人弔¶
父䘮稱父母䘮稱母(各以其正嫡自/相弔問禮之冝)父母不在則稱伯父¶
世母(弔禮不/廢也)巳葬壻之伯父致命女氏曰某之子有父母¶
之䘮不得嗣爲兄弟(嗣/継)使某致命女氏許諾而不敢嫁禮¶
也壻免䘮女之父母使人請壻弗娶而後嫁之禮也¶
又曰大夫士有私䘮可以除之矣而有君服焉其除之也¶
如之何孔子曰有君䘮服於身不敢&KR0059;服又何除焉於是¶
乎有過時而弗除也君之䘮服除而後殷祭禮也(謂主人/也支子)¶
(則/否)¶
又曰君薨旣殯而臣有父母之䘮則如之何孔子曰歸居¶
於家有殷事則之君所朝夕否曰君旣啓而臣有父母之¶
䘮則如之何孔子曰歸哭而反送君曰君未殯而臣有父¶
母之䘮則如之何孔子曰歸殯反于君所有殷事則歸朝¶
<pb:KR3k0012_SBCK_545-1b>¶
夕否¶
又曰君出疆以三年之戒以禆從君薨其入如之何孔子¶
曰供殯服則子麻弁絰䟽衰菲杖(棺柩未安不忍成服於/外也布弁如爵弁而用)¶
(布也杖者/爲巳病)入自闕&KR0155;自西階(闕謂毀宗也柩毀/宗而入異於生)如小歛則¶
子免而從柩入自門&KR0155;自阼階君大夫士一節也¶
又&KR0258;記曰恤由之䘮哀公使孺悲之孔子學士䘮禮士䘮¶
禮於是存乎書¶
又曰士之子爲大夫父母弗能主也使其子主之無子則¶
爲之置後凡主兄弟之喪雖䟽亦虞(䘮事虞/祔乃畢)¶
又&KR0258;記下曰姑姉妹其夫死而夫黨無兄弟使夫之族人¶
主䘮妻之黨雖親不主(此謂姑姉妹/無子寡死)而夫&KR0002;無族矣則前¶
後家東西家無有則里尹主之¶
又曰或問於曽子曰夫旣遣而包其餘猶旣食而裏其餘¶
<pb:KR3k0012_SBCK_545-2a>¶
乎(言遣旣鄭而又包之是與食於人巳而裏/其餘將去何異君子寧爲是乎言傷廉也)曽子曰吾子¶
不見大饗乎夫大饗旣饗卷三牲之爼歸于賔館父母而¶
賔客之所以爲哀也¶
又䘮服小記曰大夫不主士之䘮(土之䘮雖無主不/敢攝大夫以爲主)士不¶
攝大夫唯宗子¶
又䘮大記曰疾病外内皆掃(爲賔客將來問疾/也疾困曰病也)君大夫徹¶
懸士去琴瑟寢東首於北牖下(謂君來視之時也病者/居北牖下或爲北牖下)廢¶
床&KR1794;䙝衣加新衣體一人(人始生在地去牀庶其氣生反/也徹䙝衣則所加者朝服也)¶
男女改服屬纊以俟絶氣唯哭先復復而後行死事君¶
設大槃造氷焉大夫設夷槃造氷焉士併瓦槃無氷設牀¶
䄠第有枕唅一牀襲一牀遷尸于堂又一牀皆有枕席君¶
大夫士一也始死遷尸于牀幠用歛衾去死衣小臣楔齒¶
用角柶綴足用燕几君大夫士一也管人汲授御者御者¶
<pb:KR3k0012_SBCK_545-2b>¶
差沐于堂上君沐梁大夫沐稷士沐梁甸人爲垼于西牆¶
下陶人出重鬲管人受沐乃煑之甸人取所&KR1794;廟之西北¶
匪薪用爨之管人授御者沐乃沐用瓦槃挋用巾如他日¶
小臣爪手剪髮濡濯棄于坎¶
又三年問曰三年之䘮何也曰稱情而立文因以飾羣别¶
親䟽貴賤之節而弗可損益也故曰無易之道也(稱其情/而立文)¶
(稱人之情輕重而制其禮也羣/謂親之黨也無易猶不易也)創鉅者其日乆痛甚者其¶
愈遟三年者稱情而立文所以爲至痛極也¶
又曰然則何以至期也(言三年之義如此則何以有降至/於期也期者謂爲人後者父在爲)¶
(母/也)曰至親以期斷(言服之正雖至/親皆期而除也)是何也(問服斷於/期之義也)曰天¶
地則巳易矣四時則巳變矣其在天地之中者莫不更始¶
焉是以象之也(法此變易/可以期也)然則何以三年也(言法此變易/可以期何以)¶
(乃三/年爲)曰加隆焉爾也焉使倍之故再期也(言於父母加隆/其恩使倍期也)¶
<pb:KR3k0012_SBCK_545-3a>¶
(下焉/猶然)田九月以下何也曰焉使弗及也(言使其恩/不&KR0002;父母)故三年¶
以爲隆緦小功以爲殺期九月爲間上取象於天下取法¶
於地中取則於人人之所以羣居和壹之理盡矣(取象於/天地謂)¶
(法其變易也自三年以至緦皆歳時之數也/言旣象天地又足以盡人聚居純厚之恩也)¶
左傳哀下曰越圍呉趙孟降於䘮食(趙孟襄子無恤時/有父簡子/䘮)楚¶
隆曰三年之䘮親暱之極也主又降之無乃有故乎(楚隆/襄子)¶
(家/臣)趙孟曰黄池之役先主與呉王有質曰好惡同之今越¶
圍呉嗣子不廢舊業而敵之(嗣子襄子自謂/欲敵越救呉)非&KR0051;之所能¶
及也吾是以爲降¶
論語陽貨曰宰我問三年之䘮期巳乆矣君子三年不爲¶
禮禮必壞三年不爲樂樂必崩舊榖旣没新榖旣&KR0155;鑚燧¶
改火期可巳矣子曰食夫稻衣夫錦於女安乎曰安女安¶
則爲之夫君子之居䘮食旨不甘聞樂不樂居處不安故¶
<pb:KR3k0012_SBCK_545-3b>¶
不爲也今女安則爲之宰我出子曰予之不仁也子生三¶
年然後免於父母之懷夫三年之䘮天下之通䘮也予也¶
有三年之愛於其父母乎(言子之於父母欲報之恩昊天/罔極而予也有三年之愛乎)¶
孝經援神契曰䘮不過三年以期増倍五五二十五月義¶
斷仁(期十二月也再期二十五月也言期増倍則可矣復/云二十五月者容有閏故曰期而後三十五月也春)¶
(秋曰閏月葬齋/景公看數閏也)示民有終縁䘮絶情(再期萬物再終䘮者/弥逺逺追慕殺故因)¶
(殺以/絶)¶
家語曰孔子在衛司徒敬子卒夫子弔焉主人不哀夫子¶
哭不盡聲而退蘧伯玉謂孔子曰衛國鄙俗不習䘮禮煩¶
吾子辱相焉孔子許之掘中霤而浴(中霤/室中)毀竈以綴足襲¶
屍於牀及葬毀宗&KR3770;行(明不復有事於此綴足欲令不解/戾也毀宗廟之門西而山行神之)¶
(位在廟/門之外)出于大門及墓男子西面婦人東面旣封而歸殷¶
道也孔子行之子游問曰君子行禮不求變俗夫子變之¶
<pb:KR3k0012_SBCK_545-4a>¶
矣孔子曰非此之謂也䘮事則從其質而巳矣¶
又曰孔子之䘮公西赤掌葬焉唅以&KR0188;米三具(&KR0188;米粳米/也禮記曰)¶
(嘉/蔬)襲衣十有一稱加朝服一冠章甫之冠佩象環徑五寸¶
而綦組綬(綦&KR0258;/色也)桐棺四寸栢椁五寸飾桐廧置翣設披周¶
也設崇殷也綢練設旐夏也(披柩行夾引棺者也崇牙旌/旗節也綢練旌旗之扛葬乗)¶
(東所建也旌旗之旒縿緇/布廣充幅長尋日旐也)兼用三王之禮所以尊師且備¶
古也¶
續漢書禮儀志曰登遐皇后詔三公典䘮事百官皆衣白¶
單衣白幘冠閉城門宫門近臣中黃門持兵虎賁羽林郎¶
中署皆嚴宿衛官府各警北軍五校繞宮屯兵黃門令尚¶
書御史謁者晝夜行陳三公所手足色膚如禮皇后皇太¶
子&KR0152;踴如禮沐浴如禮守宮令兼東園匠將女執事黃綿¶
緹繒金縷玉押如故事飯含珠玉如禮氷槃如禮百官哭¶
<pb:KR3k0012_SBCK_545-4b>¶
臨殿下是日夜下竹使符到皆伏哭盡哀小歛如禮東園¶
匠考工今東園秘器表裏洞赤文盡日月烏&KR0027;龍虎連璧¶
偃明如故事大歛于兩楹之間¶
于寳晋紀曰大鴻臚鄭黙有母䘮旣葬有司依常使還攝¶
職黙固陳執乆乃許之於是定令聽大臣得終䘮焉¶
宋書禮志曰鄭玄䘮制二十七月而終學者多云得禮晉¶
&KR0004;用王肅議祥橝共月遂以爲制江左以來唯&KR0051;朝施用¶
縉紳之士猶多遵玄議¶
齊書曰皇太子妃薨左衛將軍沈文季經爲宫臣未詳服¶
不王儉議曰漢魏巳來官僚先備臣　之節具體在三存¶
旣盡敬亡豈無服昔&KR0067;翼䘮妻王允滕猶府吏冝有小君¶
之服况臣節之重冝依舊君之妻齊衰三月而除¶
後周書曰葬文宣后叱奴氏於永固陵帝&KR0221;跣至陵所詔¶
<pb:KR3k0012_SBCK_545-5a>¶
曰齊斬之情經籍彛訓近代㳂革遂亡斯禮伏奉遺令旣¶
葬便除攀慕几筵情實未忍三年之䘮達於天子古今無¶
易之道王者之所常行但時有未諧不得全制軍國務重¶
庶目聽朝縗麻之節苫廬之禮率遵前典以申罔極百寮¶
以下冝依遺令公卿上表固請俯就權制過葬即&KR0123;帝不¶
許引古禮荅之羣臣乃止於是遂申三年之制五服之内¶
亦令依禮¶
衝波傳曰宰我謂三年之䘮日月旣周星辰旣更衣裳旣¶
造百鳥旣變萬物旣易黍稷旣生朽者旣枯於期可矣顔¶
淵曰人知其一莫知其他俱知&KR0064;虎不知慿河鹿生三年¶
其角乃墮子生三年而離父母之懷子雖美辯豈能破尭¶
舜之法改禹湯之典更聖人之文除周公之禮改三年之¶
䘮不亦難哉父母者天地天崩地壞三年不亦冝乎¶
<pb:KR3k0012_SBCK_545-5b>¶
荀氏家傳曰荀爽對䇿曰臣聞火生於木故其德孝漢之¶
謚帝稱孝其義取此也故漢制天下皆誦孝經選吏則舉¶
孝廉盖以孝務也夫䘮親自盡孝之終也今二千石不得¶
行三年䘮非所以崇孝道而稱火德也頃者漢嗣數乏枝¶
葉不繁其咎未必不由此徃者文帝勞謙自約行過于儉¶
故有遺詔以日易月此所謂夷惠激俗當身而巳貫萬丗¶
爲後嗣法者也¶
太平御覽卷第五百四十五¶
<pb:KR3k0012_SBCK_545-6a>¶
