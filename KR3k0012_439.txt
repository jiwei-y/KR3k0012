# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:22.368191
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 439
#+PROPERTY: FILE SB11n0727-439太平御覽-卷之四百三十九.
<pb:KR3k0012_SBCK_439-1a>¶
太平御覽卷第四百三十九¶
人事部八十¶
　　　　　貞女上¶
毛詩曰漢廣德廣所及也文王之道&KR0013;于南國美化行平江¶
漢之域無思犯禮求而不可得南有喬木不可休息漢有游¶
女不可求思漢之廣矣不可泳思江之永矣不可方思¶
又曰行露召伯聽訟也衰亂之俗微貞信之教興強&KR0064;之¶
男不能侵陵貞女也誰謂雀無角何以穿我屋誰謂女無¶
家何以速我獄雖速我獄室家不足¶
又曰栢舟共姜自誓也衛丗子共伯蚤死其妻守義父母¶
欲奪而嫁之誓而弗許故作是詩以絶之也汛彼栢舟在¶
彼中河髧彼兩髦實唯我儀之死矢靡它母也天只不諒¶
人只¶
<pb:KR3k0012_SBCK_439-1b>¶
禮記曰文伯之䘮敬姜據其牀而不哭曰昔者吾有斯子¶
也吾以爲將爲賢人也吾未嘗以就公室今及其死也朋¶
友諸臣未有出涕者而内人皆行哭失聲斯子也必多曠¶
於禮矣夫¶
榖梁傳曰宋災伯&KR0078;卒傳曰取卒之日加之災上者見以¶
災卒也其見以災卒奈何伯&KR0078;之舎失火左右夫人少避¶
火乎伯&KR0078;曰婦人之義傅母不在不下堂遂逮於火而死¶
婦人以貞爲行者也伯&KR0078;之義婦道盡矣詳其事賢伯&KR0078;¶
也¶
戰國䇿曰韓取聶正尸&KR0064;於市縣購之千金乆之莫知誰¶
子正姉聞之曰弟至賢愛妾之軀滅吾弟名非弟意也乃¶
之韓視之曰勇哉今死而無名父母旣没矣弟兄無有此¶
爲我故也夫愛身不揚弟之名不吾忍也乃抱尸而哭之¶
<pb:KR3k0012_SBCK_439-2a>¶
曰此吾弟軹深井里聶正亦自殺於尸旁晉楚齊聞之曰¶
非獨聶正之能乃其姉者烈女也¶
史記曰寡婦清其先得丹穴而擅其利數丗家亦不訾寡¶
婦能守其業用財自衛不見犯秦皇帝以爲貞婦而容之¶
&KR0061;宏後漢紀曰&KR0004;弘農王唐&KR0078;故㑹稽太守唐瑁女也王¶
薨父欲嫁之不從及&KR0028;中破爲李&KR1336;所略不敢自&KR0003;也催¶
欲妻之&KR0078;弗聽尚書賈詡聞之以爲冝加爵號於是迎置¶
於園拜爲弘農王妃¶
謝承後漢書曰曹節弟破石爲越&KR0016;校尉越&KR0016;營五伯妻¶
有美色破石從求之五伯不敢違妻執意不肯行遂自殺¶
魚豢魏略曰龐毓外祖父爲人所殺其二子弱不能報毓¶
母載車出與仇家相逢於府門外乃拔刀下車手斫殺之¶
州郡義其女人能如此縱而不問及毓長大節行又如此¶
<pb:KR3k0012_SBCK_439-2b>¶
故令酒泉&KR0030;其母子儀像於㕔壁而銘賛之¶
謝靈運晉書曰劉曜王彌入于京都焚燒宫廟六宫幽辱¶
&KR0598;懷太子妃拔刄距賊曰吾皇太子妃義不爲逆胡所汙¶
遂見害¶
何法盛晉中興書曰張茂&KR0004;起義討賊陳武一郡用全中¶
宗&KR0004;鎮召爲&KR0122;屬中興累遷至太子右衛率出爲呉國内¶
史爲沈充所殺茂妻陸氏散家財合義軍助國討充詣闕¶
上書理茂忠節詔書褒歎追贈太僕卿¶
鄧粲晉紀曰前始興太守尹虞起兵於巴陵日號&KR0101;軍以¶
討杜弢連戰稍勝遂進長沙爲弢所没&KR0004;敗略虞二女皆¶
國色也將妻之女不肯曰我父二千石終不爲賊作婦有¶
死而巳及虞攻賊賊殺之¶
又曰散&KR0016;常侍梁緯妻辛氏隴西人也劉曜欲妻之使人¶
<pb:KR3k0012_SBCK_439-3a>¶
扶取因據地哭從者亦哭曜並殺之¶
又曰廣平太守崔諒表政榖孰長崔希子休妻石氏年十¶
餘歳爲&KR0022;邑所宗旣歸鄭氏爲九族可重休前妻女少&KR0012;¶
父希臨終庶子沉生是時漢未大亂希命棄之曰奈何使¶
舅愛之至不存活乎寧割肌膚之恩以存顧援之命飬沉¶
乃前女力不兼舉九年之中三不舉子¶
梁書曰王僧辨母貞敬太夫人夫人姓魏氏僧辨父神念¶
以天&KR0101;&KR0004;董率徒衆據東&KR0028;退保合肥漅胡西因娶以爲¶
室生僧辨性甚安和善於綏接家門内外莫不懷之&KR0004;僧¶
辨下獄夫人流淚徒行將謝罪丗祖不與相見時貞惠世¶
子有寵於世祖軍國大事多問焉夫人徃詣閤自陳無訓¶
涕泗嗚咽衆並憐之及僧辨免出夫人深相責勵辭色俱¶
嚴云人之事君唯湏忠烈非但保祐當世亦乃慶流子孫¶
<pb:KR3k0012_SBCK_439-3b>¶
及僧辨剋復舊京功盖天下夫人恒自謙損不以冨貴驕¶
物朝野咸共稱之謂爲明哲婦人也¶
崔鴻前秦録曰符登妻毛氏毛與之女也善&KR0016;射營壘旣¶
䧟猶彎弓跨馬率壯士數百與姚萇交戰殺賊七百餘人¶
衆寡不敵爲萇所執毛有姿色萇將納之毛罵曰天子皇¶
后安可爲賊&KR0423;所辱萇殺之¶
崔鴻前趙録曰陜有婦人十九&KR0276;居事叔姑甚謹其家欲¶
奪而嫁之此婦毀靣自誓¶
崔鴻後凉録曰建中將軍遼東太守吕憲妻符氏年十五¶
有姿色憲率自殺¶
後涼録曰&KR0004;吕紹之死也美人敦煌張氏年十四爲沙門¶
清辯有姿色吕隆見而恱之遣中書郎裴敏&KR0003;之張氏善¶
言理敏爲之屈隆親逼之張氏曰欽樂至法故投身道門¶
<pb:KR3k0012_SBCK_439-4a>¶
且一辱於人誓不毀節今逼如此豈非命也昇門樓自投¶
於地二脛俱折口誦佛經俄而卒¶
又曰吕超殺纂纂后楊氏及侍婢數人殯纂于城西超問¶
楊氏玉璽何在楊氏怒曰盡懷之矣楊氏國色也超將妻¶
之謂父桓曰后&KR0002;自殺禍及卿宗桓以言吿楊氏楊氏曰¶
大人本賣女與氐以圖冨貴一之以甚可復使女辱于二¶
氐乎桓不能強乃自殺¶
後魏書曰經州貞女仙氏許嫁彭老生爲妻幣娉旣畢未¶
成禮率行貞淑君貧常自汲以養父母老生輙徃逼之女¶
曰與君禮命雖畢二門多故未相見何由不禀父母擅見陵¶
辱&KR0002;茍行非禮正可身死耳遂不肯從老生怒而刺殺之¶
取其衣服女尚能言臨死謂老生曰先身何罪與君相遇¶
我所以執節自固者寜更有所邀政欲奉給君耳今反爲¶
<pb:KR3k0012_SBCK_439-4b>¶
君所殺&KR0002;魂靈有知自當知報言終而絶老生持女衣服¶
珠瓔至其叔宅以告叔叔曰此是汝婦奈何殺之天不祐¶
汝遂執送官太和七年有司劾以死罪詔曰老生不仁侵¶
陵貞淑原其強&KR0064;便可誅戮而女守禮履節没身不移雖¶
處草萊行合古跡冝賜美名以顯風操其摽墓旌善號曰¶
貞女¶
又曰勃海封卓妻彭城劉氏女也成婚一夕卓官於京師¶
後以事伏法劉氏在家忽然夢想知卓巳死哀泣不輟諸¶
嫂喻之不止經旬凶問果至遂憤歎而死時人比之秦嘉¶
妻中書令髙允念其義髙而名不着爲之詩¶
又曰平原鄃縣女子孫男王夫爲零縣民所殺追執讎人¶
男王欲自殺之其弟止而不聽男王曰女人出適以夫爲¶
天當親自復雪云何假人之手遂以杖敺殺有司處死以¶
<pb:KR3k0012_SBCK_439-5a>¶
聞顯祖詔曰男王重節輕身以義犯法縁情定罪理可原¶
其特恕之¶
隋書曰楊慶王世充以兄女妻之署滎州刺史及世充將¶
敗慶欲將其妻同歸長安其妻乃告之曰國家以妾奉箕¶
箒於公者欲以申厚意結公心耳今叔父窮迫家國將危¶
而公不顧婚姻&KR0012;&KR0018;付嘱爲全家之計非妾所能責公也¶
妾&KR0002;至長安則公家一婢耳何用妾爲願得送還君之惠¶
也慶不許其妻遂沐浴靚粧飲藥而死慶遂歸大唐爲冝¶
州刺史¶
又曰元務光母者范陽盧氏女也少好讀書造次以禮盛¶
年寡居諸子㓜弱家貧不能就學盧氏毎親自教授朂以¶
義方丗以此稱之仁壽末漢王諒舉兵反遣將綦良徃山¶
東略地良以務光爲記室及良敗慈州刺史上官政薄務¶
<pb:KR3k0012_SBCK_439-5b>¶
光之家見盧氏恱而逼之盧氐以死自誓政爲人凶悍怒¶
甚以燭燒其身盧氏執志彌固竟不屈節¶
又曰孝女王舜者趙郡王子春之女也子春與從兄長忻¶
不恊屬齊滅之際長忻與其妻同謀殺子春舜時年七歳¶
有妹桀年五歳璠年二歳並&KR0012;苦&KR0009;食親戚舜撫育二妹¶
恩義甚篤而舜隂有復讎之心長忻殊不爲備姊妹俱長¶
親戚欲嫁之&KR0186;拒不從乃宻謂其二妹曰我無兄弟致使¶
父讎不復吾輩雖是女子何用生爲我欲共汝報復汝意¶
如何妹皆垂泣曰唯姊所命是夜姊妹各持刀踰&KR1560;而入¶
手殺長忻夫妻以告父墓因詣縣請罪姊妹爭爲謀首州¶
縣不能决髙祖聞而嘉歎特原其罪¶
又曰韓覬妻者洛陽于氏女也字茂德父寔周大左　于¶
氐年十四適于覬雖生長膏&KR0254;家門鼎盛而動遵禮度躬¶
<pb:KR3k0012_SBCK_439-6a>¶
自儉約宗黨敬之年十八覬從軍戰没于氏哀毀骨立慟¶
感行路毎至朝夕奠&KR0021;皆手自持及免喪其父以其㓜少¶
無子將嫁之誓無異志復令家人敦喻于氏晝夜涕泣截¶
髮自誓其父喟然傷感遂不奪其志因飬夫之弟子丗隆¶
爲嗣身自撫育愛同巳生訓導有方卒能成立自孀居巳¶
後唯時或歸寜至親族之家絶不來徃有尊卑就省謁者¶
送迎皆不出户庭&KR0188;食布衣不聽聲樂以此終身¶
又曰裴倫妻者河東栁氏女也少有風訓大業末倫爲渭¶
源令屬薛舉之亂縣城爲賊所䧟倫遇害栁時年四十有¶
二女及兒婦三人皆有美色栁氏謂之曰我輩逢禍亂汝¶
父巳死我自念不能全汝我門風有素義不受辱於群賊¶
我將與汝等同死如何其女等皆垂泣曰唯母所命栁氏¶
自&KR0300;于井其女及婦相繼而下皆重死於井中¶
<pb:KR3k0012_SBCK_439-6b>¶
又曰趙元揩妻者清河崔氏之女也父儦在文學&KR0019;家有¶
素範子女皆遵禮度元揩父爲僕射家冨於財重其門望¶
厚禮以娉之元揩甚敬崔氏雖在宴&KR0059;不妄言&KR0015;進止容¶
服動合禮儀化及之反也元揩隨至河北將歸長安至&KR0493;¶
口遇盗攻掠元揩僅以身免崔氏爲賊所拘賊請以爲妻¶
崔氏謂賊曰我士大夫女爲僕射子妻今日破亡自可即¶
死遣爲賊婦終必不能羣賊毀裂其衣形體悉露&KR0350;於簀¶
&KR0451;之上將凌辱詐之曰人力巳屈當聽處分不敢相違請¶
解&KR0350;賊遽釋之妻因着衣取賊佩刀&KR0029;樹而立曰欲殺我¶
任加刀鋸&KR0002;欲覔死任來相逼賊大怒亂射殺元揩後得¶
殺妻者支解之以&KR0021;崔氏之柩¶
又曰鍾士雄母者臨賀蔣氏女也士雄仕陳爲伏波將軍¶
陳主以士雄嶺南酋帥慮其反覆毎質蔣氏於都下及晉¶
<pb:KR3k0012_SBCK_439-7a>¶
王平江南以士雄在嶺表欲以恩義致之遣蔣氏歸臨賀¶
旣而同郡虞子茂鍾文華等作亂舉兵攻城遣人召士雄¶
士雄將應之蔣氏謂士雄曰我前在楊都備嘗辛苦今逢¶
聖化母子聚集没身不能上報烏得爲逆哉汝&KR0002;禽獸其¶
心背德忘義者我當自殺於汝前士雄於是遂止蔣氏復¶
爲書與子茂等諭以禍福子茂不從㝷爲官軍所敗上聞¶
蔣氏甚異之封爲安樂縣君¶
太平御覽卷第四百三十九¶
<pb:KR3k0012_SBCK_439-7b>¶
