# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:16.647882
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 342
#+PROPERTY: FILE SB11n0727-342太平御覽-卷之三百四十二.
<pb:KR3k0012_SBCK_342-1a>¶
太平御覽卷第三百四十二¶
兵部七十三¶
　　　　　劒上¶
釋名曰劒撿也所以防撿非常也又歛也以其在身拱時¶
歛在臂内地其旁鼻曰鐔(音/㝷)鐔尋也帶所貫㝷也其末曰¶
鋒末之言也〇韻集曰鐔(音/覃)劒口也〇方言曰鞘(音/肖)謂之¶
室〇&KR0003;文曰韜謂之衣(亦曰襓/襓音遶)〇字林曰&KR3007;(直例/反)劒鼻也¶
禮記曰武王克商後散軍而郊射左射狸首右射騶虞而¶
貫革之射息也禆冕搢笏而虎賁之士脫劒¶
又曰進劒者左首(尊/也)¶
又曰受弓劒以&KR0209;(敬/也)¶
周禮曰周官桃氏爲劒臘廣二寸有半寸(臘謂兩/刃音臘)兩從半¶
之(劒脊兩殺/趍鍔者)以其臘廣爲之莖圍長倍之(莖謂劒天人/之所握以上)中¶
<pb:KR3k0012_SBCK_342-1b>¶
其莖設其後(謂從中以/却稍大之)身長五其莖長重九鋝(音/刷)謂之上¶
制上士服之身長四其莖長重七鋝謂之中制中士服之¶
身長三其莖長重五鋝謂之下制下士服之(今之上首也/各以形皃大)¶
(小帶之士/勇士也)¶
又曰鄭之刀宋之斤魯之削呉越之劒遷乎其地而弗能¶
爲良地氣然也¶
左傳曰&KR0004;虞叔有玉(虞叔虞/公之弟)虞公求旃弗獻旣而悔之曰¶
周諺有之疋夫無罪懷壁其罪吾焉用此以賈害也乃獻¶
之又求其寳劒叔曰是無厭無厭將及我遂伐虞故虞公¶
出奔洪也(洪池/地名)¶
又曰莒子庚輿虐而好劒苟鑄劒必試諸人國人患之又¶
將叛齊烏存帥國人以逐之(烏存莒/大夫也)¶
又曰吴公子光伏甲於掘室而享王(掘地/爲室)王使甲坐於道¶
<pb:KR3k0012_SBCK_342-2a>¶
及其門門階户席皆王親也夾之以鈹羞者獻體改服於¶
門外(進羞者獻/體解衣也)執羞者坐行而入執鈹者夾承之(承執羞/者也)¶
光僞足疾入法掘室(恐難作王黨殺/巳䂊避之也)專諸寘劒魚中以進¶
遂殺王¶
又曰吴將伐齊越子率其衆以朝吴人皆喜唯子胥懼曰¶
是豢吴也吴王聞之使賜之属鏤以死属鏤劒也¶
又曰楚太子建爲鄭人殺之其子勝在鄭晉人伐鄭楚救¶
之與之盟勝怒曰鄭人在此讎不逺矣勝自厲劒子平見¶
之曰王孫何以自厲也曰將以殺汝父也¶
又曰宋殺申再楚子聞之劒及寢門之外(怒/也)¶
家語曰子路戎服見孔子拔劒舞之曰古之君子以劒自¶
衛子曰古之君子忠以爲質仁以爲衛不出環堵之室而¶
知千里之外有不善則以忠化之宼&KR0064;則以仁圉之何必¶
<pb:KR3k0012_SBCK_342-2b>¶
持劒子路曰由乃得聞此言也請攝齊以受教¶
又曰顔回曰願鑄劒㦸爲農器¶
戰國䇿曰韓卒之劒皆出於&KR0115;山棠谿墨陽宛馮龍泉太¶
阿皆陸断馬牛水擊鴻鴈當敵於甲盾耳此天下名器也¶
國語曰齊桓公問曰齊國寡甲兵爲之&KR0002;何管子曰小罪¶
讁以金美金以鑄劒㦸試諸狗馬惡金以鑄鉏夷試諸壤¶
土乃甲兵大足也¶
史記曰吴季札之&KR0004;使北過徐君好季扎劒口弗敢言季¶
扎知之爲使上國未獻還至徐徐君巳死乃解其寳劒繫¶
徐冢樹而去從者曰徐君巳死當誰予乎曰不然始吾心¶
巳許之豈以死背吾心哉¶
又曰平原君及毛遂與楚合從言其利害日出而言日中¶
不決遂按劒而上請平原君曰從者利害兩言而决耳令¶
<pb:KR3k0012_SBCK_342-3a>¶
日出而言日中不決何也楚王謂平原君曰客何爲者也¶
平原君曰是勝之舎人也楚王叱之胡不下吾乃與君言¶
汝何爲者也毛遂按劒而前曰今十歩之内王不得恃楚¶
國之衆也王之命懸於遂且遂聞湯以七十里之地而王¶
天下文王以百里之壤而臣諸侯今楚地方五千里持㦸¶
百萬此覇王之資也白起小竪子耳率數萬之衆興師以¶
與楚戰一戰而舉鄢郢再戰而燒夷陵三戰而辱王之先¶
人此百丗之怨而趙之所羞而王弗知惡合從者爲楚非¶
爲趙也吾君在前叱者何也諸侯乃定從¶
又曰范雎傳云&KR0087;昭王臨朝歎息應侯進曰臣聞主憂臣¶
辱主辱臣死今大王中朝而憂臣敢請其罪王曰吾聞楚¶
之鐵劒利而倡優拙夫鐵劒利則士勇倡優拙則思慮逺¶
夫以逺思慮而御勇士恐楚之圖&KR0087;也¶
<pb:KR3k0012_SBCK_342-3b>¶
又曰李斯上書云今陛下服太阿之劒乗纎離之馬此數¶
寳者&KR0087;不生一焉¶
又曰陳平間行杖劒亡渡河舡人見其美丈夫獨行疑其¶
亡將腰中當有金寳目之欲殺平平恐乃解衣躶而佐刺¶
舡舡人知無有乃止¶
又曰邹陽上書梁王云臣聞明月之珠夜光之璧以闇投¶
人於道路人無不按劒相眄者何則無因而至前也¶
又曰髙祖送徒驪山夜徑澤中令一人行前行前者還報¶
曰前有大蛇當徑願還髙祖曰壯士行何畏乃前拔劒斬蛇¶
又曰髙祖置酒雒陽宫曰吾有三傑而能用之故吾以布¶
衣提三尺劒取天下也項羽有一范増而不能用所以爲¶
吾擒也¶
又曰髙祖擊英布時爲流矢所中髙祖問毉曰病可治於¶
<pb:KR3k0012_SBCK_342-4a>¶
醫曰可治於是髙祖慢罵之曰吾以布衣提三尺劒取天¶
下此非天命乎命乃在天雖扁鵲何益¶
又曰伍貟奔吴舡人濟之貟感其德解寳劒賜之舡人曰¶
子逹吴勿相忘劒則不敢以當¶
又曰魏相爲丞相好武皆令諸吏有奏事者帶劒而前奏¶
或有不帶劒者入奏事乃借錯劒而方敢入¶
又曰荆軻衛人之燕燕人謂之軻卿軻卿好讀書學擊劒¶
以術&KR0003;元君元君不用¶
又曰司馬相如好讀書學擊劒故母名曰犬子¶
漢書曰雋不疑字曼倩渤海人治春秋爲郡文學進退¶
必以禮名聞州郡武帝末&KR0064;勝之爲直指使者衣繡衣素¶
聞不疑賢至渤海遣吏請與相見不疑冠進賢冠帶攂具¶
劒(應劭日攂具摽首之/攂磊落壯大之㒵)¶
<pb:KR3k0012_SBCK_342-4b>¶
又曰時中國&KR0004;定尉他平南越回王之髙祖使中大夫陸¶
賈賜他印爲南越王王賜賈橐中裝千金賈有五男廼出¶
所使橐中裝賣千金分其子子二百金賈常乗安車駟馬¶
從歌皷瑟侍者十人寳劒直百金謂其子曰與汝約過汝¶
汝給人馬酒食極歡十日而更約所死家得寳劒其遊漢¶
庭名聲籍甚(言狼籍/甚盛也)¶
又曰朱博奏王莽爲庶人莽就國南陽太守以莽貴重選¶
門下&KR0122;孔休守新都伯休謁見莽莽盡禮自納休亦聞其¶
名莽後疾休候之莽縁恩意進其玉具劒欲以爲好休不¶
肯受莽因見誠見君靣有瘢美玉可以滅瘢休復辭譲莽¶
曰君嫌其價耶遂椎碎自裹以進休乃受之¶
又曰朱雲曰臣願請上方斬馬劒斷倿臣一人首上問誰¶
對曰安昌侯張禹上怒¶
<pb:KR3k0012_SBCK_342-5a>¶
又曰龔遂爲渤海太守務農勸人賣劒買牛曰可爲佩牛¶
乎¶
又曰沛公從百餘&KR0016;見羽於鴻門羽因留沛公飲范増數¶
目羽擊沛公羽不應范増起出謂項㽵曰君王爲人不忍¶
汝入以劒舞因擊殺之㽵入爲壽壽畢曰軍中無以爲樂¶
請以劒舞因拔劒起舞項伯亦起舞常以身翼蔽沛公&KR0023;¶
免¶
又曰孝景帝賜衛綰曰先帝賜臣劒凢六不敢奉詔上曰¶
劒人之所施獨亦至今乎綰曰具在上使取六劒尚盛未¶
嘗服之也¶
又曰質氏以治削而鼎食(注治刀/劒也)¶
又曰王莽使武賁以斬馬劒挫(音/剉)董忠¶
又曰梁兾帶劒入省尚書張凌呵叱令出兾跪謝凌不應¶
<pb:KR3k0012_SBCK_342-5b>¶
因劾奏詔以一歳俸贖罪¶
楚漢春秋曰上過陳留酈生求見使者入通公方洗足問¶
如何人曰&KR0250;&KR0011;大儒上曰吾方以天下爲事未暇見大儒¶
也使者出告酈生瞋目按劒入言髙陽酒徒非儒者也¶
後漢書曰韓稜爲尚書令與㒒射郅壽尚書陳寵同時俱¶
以才能稱肅宗嘗賜諸尚書劒唯此三人特以寵劒自手¶
署其名曰韓稜楚龍泉(晉太康記曰汝南西平縣有龍泉/可淬刀劒特堅利汝南即楚分野)¶
(也)郅壽蜀漢文陳寵濟南椎成(椎音直追切漢/官椎成作鏗成)時論者爲¶
之&KR0003;以稜深有謀故得龍泉壽明逹有文章故得漢文寵¶
敦朴善不見外故得椎成¶
謝承後漢書曰延熹中詔應奉曰蠻夷叛逆作難積惡放¶
恣鑊中之魚火熾湯盡當急燋爛以刷國恥朝廷以奉昔¶
守南土威名播越故復式序重任奉之廢興期在於今賜¶
<pb:KR3k0012_SBCK_342-6a>¶
奉錢十萬駮犀方具劒金錯把刃劒革帶各一奉其勉之¶
又曰吴郡張業字仲叔爲郡門下&KR0122;逐太守歸郷里至河¶
内遇賊業拔劒與賊交戰而死子武時㓜不識父傷父䘮¶
不還毎至節日持業遺劒至河内到業死處醊&KR0021;悲哀感¶
動路人¶
東觀漢記曰丗祖十三年王國有獻名馬寳劒直百金馬¶
以駕皷車劒以賜&KR0016;士¶
又曰馮石襲母公主封獲嘉亦爲侍中稍遷衛尉能取恱¶
當丗爲安帝所寵帝嘗幸其府留飲十數日賜駮犀具劒¶
紫艾授玉玦各一¶
又曰建武二年遣馮異西擊赤眉平&KR0028;中上自河南賜異¶
乘輿七尺玉具劒¶
又曰光武有駭犀之劒以賜陳遵¶
<pb:KR3k0012_SBCK_342-6b>¶
魏志曰文帝爲太子時與鄧展飲酣論及劒術不决時方¶
食甘蔗因以習之下殿數交三中其臂¶
魏略曰嚴翰字公仲噐性重厚篤好擊劒¶
魏氏春秋曰魏武過城臯故人吕伯奢伯奢不在家人爲¶
供王聞其食噐聲疑其圖巳夜手劒殺八人旣見食飲而¶
悽愴曰寕我&KR0018;人無令人&KR0018;我¶
吴書曰太史慈臨亡歎息曰丈夫生丗當帶七尺之劒以¶
升天子之階今所志未從奈何而死乎權甚悼惜之¶
晉書曰上公九命則劒履上殿¶
又曰張䡄遣主簿令狐亞聘南陽王模甚恱遺䡄以帝所¶
賜劒謂䡄曰自隴巳西征伐断割悉以相委如此劒矣¶
又曰武庫火歷代之寳孔子履漢髙斬白蛇劒王莽頭皆¶
失所在張華見龍劒排户而飛去¶
<pb:KR3k0012_SBCK_342-7a>¶
又曰何攀除兖州刺史錫班劒赤舄¶
又曰王如&KR0004;聚衆作逆敗王敦弟稜愛驍武請敦配麾下¶
稜甚加寵遇如數與敦將角射闘爭爲過稜杖之如甚以¶
爲耻&KR0004;敦有不臣之迹稜每諌之敦常怒異色乃密使人¶
激怒如勸令殺稜因稜閑晏如請劒儛爲勸稜從之如於¶
是儛刀爲戯漸來前稜惡而呵之不止遂直前斬稜敦聞¶
而佯驚亦捕如誅之¶
又曰張華傳吴之未滅也斗牛之間常有紫氣道術者皆¶
以吴方強盛未可圖也唯司空張華以爲不然及吴平之¶
後紫氣愈明華聞豫章人雷煥妙逹緯象乃要煥&KR0043;屏人¶
曰可共尋天文知將來吉凶因登樓仰觀煥曰僕察之乆¶
矣唯牛斗之間頗有異氣華曰是何祥也煥曰寳劒之精¶
上徹於天耳華曰君言得之吾少時有相者言吾年出六¶
<pb:KR3k0012_SBCK_342-7b>¶
十位登三事當得寳劒佩之斯言效歟因問曰在何郡煥¶
曰在豫章豊城華曰欲屈君爲&KR0800;密共尋之可乎煥許之¶
華大喜即&KR0024;煥豊城令煥到縣掘獄屋基入地四丈餘得¶
一石凾光氣非常中有&KR0031;劒並刻題一曰龍泉一曰太阿¶
其夕斗牛間氣不復見焉煥以南昌西山北巖下土以拭¶
劒光芒&KR0233;發太盆盛水置劒其上視之者精芒炫目遣使¶
送一劒并土與華留一自佩或謂煥曰得兩送一張公豈¶
可欺乎煥曰大朝將亂張公當受其禍此劒當繫徐君墓¶
樹耳靈異之物終當化去不永爲人服也華得劒寳愛之¶
常置坐側華以南昌土不如華隂赤土報煥書曰詳觀劒¶
文乃干將也莫邪以復不至雖然天生神物終當合耳因¶
以華隂土一斤致煥煥更以拭劒倍益精明華誅失劒所¶
在煥子華爲州從事持劒行經延平津劒忽於腰間躍出¶
<pb:KR3k0012_SBCK_342-8a>¶
墮水使人&KR0255;水取之不見劒伹見兩龍各長數丈蟠縈有¶
文章&KR0255;者懼而返湏&KR0119;光彩照水波浪驚沸於是失劒華¶
歎曰先君化去之言張公終合之論此其驗乎華之&KR0054;物¶
多此&KR0011;¶
又曰載記云劉曜自以形質異衆恐不容于俗隱迹管涔¶
山以琴書爲事嘗夜閑居二童子入跪曰營涔王使小臣¶
奉謁趙皇帝獻劒一口置前再拜而去以燭視之劒長二¶
尺光澤非常赤玉爲室背有銘云神劒服御除衆毒曜遂¶
服之劒隨四時變爲五色¶
崔鴻後趙録曰張賔闊逹有大節嘗自謂昆弟曰吾自言¶
智笇鑒識不後張子房但不遇髙祖耳勒與諸將下山東¶
賔曰吾歷覽諸將獨胡將軍可與共成大事者乃提劒軍¶
門大呼請見¶
<pb:KR3k0012_SBCK_342-8b>¶
宋書曰&KR0004;丗祖嘗賜謝㽵寳劒㽵以與豫州刺史魯爽别¶
後爽反叛丗祖因宴集問劒所在荅曰昔以與魯爽别竊¶
爲陛下杜郵之賜上甚恱當時以爲知言¶
梁書曰天&KR0101;五年廬陵太守王希聃於髙昌縣&KR0023;銅瑞劒¶
二口以聞曰薄伐凶醜而龍淵耀質凶奴將滅白旗表徵¶
又曰七年㑹稽太守衡陽王元簡上言餘姚縣掘地得劒¶
二口又於縣東江水中得劒一口文漫&KR0002;雌雄¶
又曰羊&KR0754;&KR0004;爲尚書郎以勇聞魏帝嘗謂曰郎官謂卿爲¶
虎豈羊質虎皮乎試作虎&KR0250;&KR0754;因以手抉殿柱没指魏帝¶
壯之賜以珠劒¶
三國典略曰侯景簒位遷豫章王揀别宫白虹貫日三重¶
其夜月入太微掩帝坐景所帶劒水精標無故墜落景身¶
自俯拾心極惡之¶
<pb:KR3k0012_SBCK_342-9a>¶
五代周史曰鄭仁誨字日新晉陽人父覇累贈太子太師¶
仁誨㓜事唐驍將陳紹光紹光恃勇使酒嘗乗醉抽佩劒¶
將剚刃於仁誨左右無不奔避唯仁誨端立以俟略無懼¶
色紹光因擲劒於地謂仁誨曰汝有此噐度必當享人間¶
冨貴¶
太平御覽卷第三百四十二¶
<pb:KR3k0012_SBCK_342-9b>¶
