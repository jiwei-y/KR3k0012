# -*- mode: mandoku-view -*-
#+TITLE: 太平御覽
#+DATE: 2015-09-23 10:14:02
#+PROPERTY: LASTPB  <md:KR3k0012_SBCK_339-1a>
#+PROPERTY: JUAN 343

<md:KR3k0012_SBCK_341-11b>¶
<md:KR3k0012_SBCK_342-1a>¶
<pb:KR3k0012_WYG_342-1a>
欽定四庫全書
　太平御覽卷三百四十二¶
　　　　　　　　　　　　宋　李昉等　撰
　　兵部七十三¶
　　　劒上
　　　　劒上¶
釋名曰劒撿也所以防撿非常也又斂也以其在身拱
持¶斂在臂内也其旁鼻曰鐔(音/㝷)鐔㝷也帶所以貫㝷也
<pb:KR3k0012_WYG_342-1b>
其末曰¶鋒末之言也
方言曰鞘(音/肖)謂之¶室
説文曰韜謂之衣(亦曰襓/襓音遶)
字林曰彘(直例/反)劒鼻也¶
禮記曰武王克商後散軍而郊射左射貍首右射騶虞
而¶貫革之射息也禆冕搢笏而武賁之士脱劒¶
又曰進劒者左首(尊/也)¶
又曰受弓劒以袂(敬/也)
<pb:KR3k0012_WYG_342-2a>
周禮曰周官桃氏為劒臘廣二寸有半寸(臘謂刃/臘音獵)兩從
半¶之(劒脊兩靣/殺趨鍔)以其臘廣為之莖圍長倍之(莖謂劒夾/人所握鐔)
(以/上)中<md:KR3k0012_SBCK_342-1b>¶其莖設其後(謂從中以/却稍大之)身長五其莖長重九鋝(音/刷)
謂之上¶制上士服之身長四其莖長重七鋝謂之中制
中士服之¶身長三其莖長重五鋝謂之下制下士服之
(今之匕首也各以形貌/大¶小帶之士勇士也)¶
又曰鄭之刀宋之斤魯之削吳越之劒遷乎其地而弗
能¶為良地氣然也
<pb:KR3k0012_WYG_342-2b>
左傳曰初虞叔有玉(虞叔虞/公之弟)虞公求&KR0999;弗獻既而悔之
曰¶周諺有之匹夫無罪懐璧其罪吾焉用此以賈害也
乃獻¶之又求其寳劒叔曰是無厭也無厭將及我遂伐虞
故虞公¶出奔共池(共池/地名)¶
又曰莒子庚輿虐而好劒苟鑄劒必試諸人國人患之
又¶將叛齊烏存帥國人以逐之(烏存莒/大夫也)¶
又曰吳公子光伏甲扵窟室而享王(掘地/為室)王使甲坐於
道<md:KR3k0012_SBCK_342-2a>¶及其門門階戸席皆王親也夾之以鈹羞者獻體改
<pb:KR3k0012_WYG_342-3a>
服於¶門外(進羞者獻/體觧衣也)執羞者坐行而入執鈹者夾承之
(承執羞/者也)¶光偽足疾入於窟室(恐難作王黨殺/已豫避之也)専諸寘劍
魚中以進¶遂殺王¶
又曰吳將伐齊越子率其衆以朝吳人皆喜唯伍子胥
懼曰¶是豢吳也吳王聞之使賜之屬鏤以死屬鏤劒也¶
又曰楚太子建為鄭人殺之其子勝在鄭晋人伐鄭楚
救¶之與之盟勝怒曰鄭人在此讎不逺矣勝自厲劒子
平見¶之曰王孫何以自厲也曰將以殺汝父也
<pb:KR3k0012_WYG_342-3b>
又曰宋殺申舟楚子聞之劒及寢門之外(怒/也)¶
家語曰子路戎服見孔子拔劒舞之曰古之君子以劒
自¶衛子曰古之君子忠以為質仁以為衛不出環堵之
室而¶知千里之外有不善則以忠化之暴則以仁圍之
何必<md:KR3k0012_SBCK_342-2b>¶持劒子路曰由乃得聞此言也請攝齊以受教¶
又曰顔回曰願鑄劒㦸為農噐¶
戰國䇿曰韓卒之劒皆出扵㝠山棠谿墨陽宛馮龍泉
太¶阿皆陸斷馬牛水擊鴻鴈當敵於甲盾耳此天下名
<pb:KR3k0012_WYG_342-4a>
噐也¶
國語曰齊桓公問曰齊國寡甲兵為之若何管子曰小
罪¶讁以金美金以鑄劒㦸試諸狗馬惡金以鑄鉏夷試
諸壊¶土乃甲兵大足也¶
史記曰吳季札之初使北過徐君好季札劒口弗敢言
季¶札知之為使上國未獻還至徐徐君已死乃解其寳
劒繫¶徐塚樹而去從者曰徐君已死當誰予乎曰不然
始吾心¶已許之豈以死背吾心哉
<pb:KR3k0012_WYG_342-4b>
又曰平原君及毛遂與楚合從言其利害日出而言日
中¶不决遂按劒而上請平原君曰從者利害兩言而决
耳今<md:KR3k0012_SBCK_342-3a>¶日出而言日中不决何也楚王謂平原君曰客何
為者也¶平原君曰是勝之舍人也楚王叱之胡不下吾
乃與君言¶汝何為者也毛遂按劒而前曰今十歩之内
王不能恃楚¶國之衆也王之命懸於遂且遂聞湯以七
十里之地而王¶天下文王以百里之壤而臣諸侯今楚
地方五千里持㦸¶百萬此覇王之資也白起小竪子耳
<pb:KR3k0012_WYG_342-5a>
率數萬之衆興師以¶與楚戰一戰而舉鄢郢再戰而燒
夷陵三戰而辱王之先¶人此百世之怨而趙之所羞而
王弗知惡合從者為楚非¶為趙也吾君在前叱者何也
諸侯乃定從¶
又曰范睢傳云秦昭王臨朝歎息應侯進曰臣聞主憂
臣¶辱主辱臣死今大王中朝而憂臣敢請其罪王曰吾
聞楚¶之鐵劒利而倡優拙夫鐵劒利則士勇倡優拙則
思慮逺¶大以逺思慮而御勇士恐楚之圖秦也<md:KR3k0012_SBCK_342-3b>¶
<pb:KR3k0012_WYG_342-5b>
又曰李斯上書云今陛下服太阿之劒乗纎離之馬此
數¶寳者秦不生一焉¶
又曰陳平間行杖劒亡渡河船人見其美丈夫獨行疑
其¶亡將腰中當有金寳目之欲殺平平恐乃解衣裸而
佐刺¶船船人知無有乃止¶
又曰鄒陽上書梁王云臣聞明月之珠夜光之璧以闇
投¶人于道路人無不按劒相眄者何則無因而至前也¶
又曰髙祖送徒驪山夜徑澤中令一人行前行前者還
<pb:KR3k0012_WYG_342-6a>
報¶曰前有大蛇當徑願還髙祖曰壯士行何畏乃前拔
劒斬蛇¶
又曰髙祖置酒雒陽宮曰吾有三傑而能用之故吾以
布¶衣提三尺劒取天下也項羽有一范增而不能用所
以為¶吾擒也¶
又曰髙祖擊英布時為流矢所中髙祖問醫曰病可治
乎<md:KR3k0012_SBCK_342-4a>¶醫曰可治于是髙祖慢罵之曰吾以布衣提三尺劒
取天¶下此非天命乎命乃在天雖扁鵲何益
<pb:KR3k0012_WYG_342-6b>
又曰伍員奔吳船人濟之員感其徳解寳劒賜之船人
曰¶子達吳勿相忘劒則不敢以當¶
又曰魏相為丞相好武皆令諸吏有奏事者帶劒而前
奏¶或有不帶劒者入奏事乃借錯劒而方敢入¶
又曰荆軻衛人之燕燕人謂之軻卿軻卿好讀書學擊
劒¶以術説元君元君不用¶
又曰司馬相如好讀書學擊劒故母名曰犬子¶
漢書曰雋不疑字曼倩渤海人治春秋為郡文學進退
<pb:KR3k0012_WYG_342-7a>
必以禮名聞州郡武帝末暴勝之為直指使者衣繡衣
素¶聞不疑賢至渤海遣吏請與相見不疑冠進賢冠帶
攂具¶劒(應劭曰攂具標首之/攂磊落壯大之貌)<md:KR3k0012_SBCK_342-4b>¶又曰時中國初定尉佗平南越因王之髙祖使中大夫
陸¶賈賜佗印為南越王王賜賈槖中装千金賈有五男
乃出¶所使槖中装賣千金分其子子二百金賈常乗安
車駟馬¶從歌鼓瑟侍者十人寳劒值百金謂其子曰與
汝約過¶汝給人馬酒食極歡十日而更約所死家得寳
<pb:KR3k0012_WYG_342-7b>
劒其逰漢¶庭名聲籍甚(言狼籍/甚盛也)¶
又曰朱愽奏王莾為庶人莾就國南陽太守以莾貴重
選¶門下掾孔休守新都相休謁見莾莾盡禮自納休亦
聞其¶名莾後病休候之莾縁恩意進其玉具劒欲以為
好休不¶肯受莾因曰誠見君面有瘢羙玉可以滅瘢休
復辭讓莾¶曰君嫌其價耶遂椎碎自裹以進休乃受之¶
又曰朱雲曰臣願請上方斬馬劒斷佞臣一人首上問
誰¶對曰安昌侯張禹上怒<md:KR3k0012_SBCK_342-5a>¶
<pb:KR3k0012_WYG_342-8a>
又曰龔遂為渤海太守務農勸人賣劒買牛曰何為佩
牛¶乎¶
又曰沛公從百餘騎見羽於鴻門羽因留沛公飲范增
乃數¶目羽擊沛公羽不應范增起出謂項莊曰君王為
人不忍¶汝入以劒舞因擊殺之莊入為夀畢曰軍中無
以為樂¶請以劒舞因拔劒起舞項伯亦起舞常以身翼
蔽沛公獲¶免¶
又曰孝景帝賜衛綰曰先帝賜臣劒凡六不敢奉詔上
<pb:KR3k0012_WYG_342-8b>
曰¶劒人之所施易獨留至今乎綰曰具在上使取六劒劒
常盛未¶嘗服也¶
又曰質氏以治削而鼎食(注治刀/劒也)¶
又曰王莾使武賁以斬馬劒挫(音/剉)董忠¶
又曰梁冀帶劒入省尚書張凌呵叱令出冀跪謝凌不
應<md:KR3k0012_SBCK_342-5b>¶因劾奏詔以一嵗俸贖罪¶
楚漢春秋曰上過陳留酈生求見使者入通公方洗足
問¶如何人曰狀類大儒上曰吾方以天下為事未暇見
<pb:KR3k0012_WYG_342-9a>
大儒¶也使者出告酈生瞋目按劒入言髙陽酒徒非儒
者也¶
後漢書曰韓稜為尚書令與僕射郅夀尚書陳寵同時
俱¶以才能稱肅宗嘗賜諸尚書劒唯此三人特以寵劒
自手¶署其名曰韓稜楚龍泉(晋太康記曰汝南西平縣/有龍泉可淬刀劒特堅利)
(汝南即楚/分野¶也)郅夀蜀漢文陳寵濟南椎成(椎音直追切漢/官椎成作鏗成)
時論者為¶之説以稜深有謀故得龍泉夀明達有文章
故得漢文寵¶敦敦朴善不見外故得椎成
<pb:KR3k0012_WYG_342-9b>
謝承後漢書曰延熹中詔應奉曰蠻夷叛逆作難積惡
放¶恣鑊中之魚火熾湯盡當急燋爛以雪國耻朝廷以
奉昔¶守南土威名播越故復式序重任奉之廢興期在
扵今賜<md:KR3k0012_SBCK_342-6a>¶俸錢十萬駮犀方具劒金錯把刄劒革帶各一
奉其勉之¶也
又曰吳郡張業字文仲叔為郡門下掾送太守歸鄉里
至河¶内遇賊業拔劒與賊交戰而死子武時幼不識父
傷父喪¶不還每至節日持業所遺劒至河内到業死處
<pb:KR3k0012_WYG_342-10a>
醊酒悲哀感¶動路人¶
東觀漢記曰世祖十三年外國有獻名馬寳劒直百金
馬¶以駕鼓車劒以賜騎士¶
又曰馮石襲母公主封獲嘉亦為侍中稍遷衛尉能取
悦¶當世為安帝所寵帝嘗幸其府留飲十數日賜駮犀
具劒¶紫艾綬玊玦各一¶
又曰建武二年遣馮異西擊赤眉平關中上自河南賜
異¶乗輿七尺玉具劒
<pb:KR3k0012_WYG_342-10b>
又曰光武有駭犀之劒以賜陳遵<md:KR3k0012_SBCK_342-6b>¶魏志曰文帝為太子時與鄧庶飲酣論及劒術不决時
方¶食甘蔗因以習之下殿數交三中其臂¶
魏畧曰嚴翰字公仲噐性重厚篤好擊劒¶
魏氏春秋曰魏武過城臯故人吕伯奢伯奢不在家人
為¶供具聞其食噐聲疑其圗已夜手劒殺八人既見食
飲廼¶悽愴曰寧我負人無令人負我¶
吳書曰太史慈臨亡歎息曰丈夫生世當帶七尺之劒
<pb:KR3k0012_WYG_342-11a>
以¶升天子之階今所志未從奈何而死乎權甚悼惜之¶
晉書曰上公九命則劒履上殿¶
又曰張軌遣主簿令狐亞聘南陽王模甚悦遺軌以帝
所¶賜劒謂軌曰自隴已西征伐斷割悉以相委如此劒
矣¶
又曰武庫火厯代之寳孔子履漢髙斬白蛇劒王莾頭
皆¶失所在張華見龍劒排戸而飛去<md:KR3k0012_SBCK_342-7a>¶又曰何攀除兖州刺史錫班劒赤舄
<pb:KR3k0012_WYG_342-11b>
又曰王如初聚衆作逆敗王敦弟稜愛驍武請敦配麾
下¶稜甚加寵遇如數與敦將角射鬭争為過稜杖之如
甚以¶為恥初敦有不軌之迹稜每諫之敦常怒異巳乃
宻使人¶激怒如勸令殺稜因稜閒宴如請劒舞為勸稜
許之如乃¶舞刀為戲漸來前稜惡而呵之不止遂直前
斬稜敦聞¶而佯驚亦捕如誅之¶
又張華𫝊曰吳之未滅也斗牛之間常有紫氣道術者
皆¶以吳方强盛未可圗也唯司空張華以為不然及吳
<pb:KR3k0012_WYG_342-12a>
平之¶後紫氣愈明華聞豫章人雷煥妙達緯象乃要煥
宿屏人¶曰可共尋天文知將來吉凶因登樓仰觀煥曰
僕察之乆¶矣唯牛斗之間頗有異氣華曰是何祥也煥
曰寳劒之精¶上徹扵天耳華曰君言得之吾少時有相
者言吾年出六<md:KR3k0012_SBCK_342-7b>¶十位登三事當得寳劒佩之斯言效歟
因問曰在何郡煥¶曰在豫章豐城華曰欲屈君為宰宻
共尋之可乎煥許之¶華大喜即補煥豐城令煥到縣掘
獄屋基入地四丈餘得¶一石函光氣非常中有雙劒並
<pb:KR3k0012_WYG_342-12b>
刻題一曰龍泉一曰太阿¶其夕牛斗間氣不復見焉煥
以南昌西山北巖下土以拭¶劒光芒艶發大盆盛水置
劍其上視之者精芒炫目遣使¶送一劒并土與華留一
自佩或謂煥曰得兩送一張公豈¶可欺乎煥曰大朝將
亂張公當受上禍此劒當繫徐君墓¶樹耳靈異之物終
當化去不永為人服也華得劒寳愛之¶常置坐側華以
南昌土不如華隂赤土報煥書曰詳觀劒¶文乃干將也
莫邪何以不至雖然天生神物終當合耳因¶以華隂土
<pb:KR3k0012_WYG_342-13a>
一斤致煥煥更以拭劒倍益精明華誅失劒&KR0001;¶在煥子
爽為州從事持劒行經延平津劒忽扵腰間躍出<md:KR3k0012_SBCK_342-8a>¶墮水
使人沒水取之不見劒但見兩龍各長數丈蟠縈有¶文
章沒者懼而返湏臾光彩照水波浪驚沸於是失劒爽¶
歎曰先君化去之言張公終合之論此其驗乎華之愽
物¶多此類¶
晋書載記曰劉曜自以形質異衆恐不容於俗隠迹管
涔¶山以琴書為事嘗夜閒居二童子入跪曰管涔王使
<pb:KR3k0012_WYG_342-13b>
小臣¶奉謁趙皇帝獻劒一口置前再拜而去以燭視之
劒長二¶尺光澤非常赤玉為室背有銘云神劒服御除
衆毒曜遂¶服之劒隨四時變為五色¶
崔鴻後趙録曰張賔闊達有大節甞自謂昆弟曰吾自
言¶智䇿鍳識不後張子房但不遇髙祖耳勒與諸將下
山東¶賔曰吾厯覽諸將獨胡將軍可與共成事者乃提
劒軍¶門大呼請見<md:KR3k0012_SBCK_342-8b>¶宋書曰初世祖嘗賜謝莊寳劒莊以與豫州刺史魯爽
<pb:KR3k0012_WYG_342-14a>
别¶後爽反叛世祖因宴集問劒所在答曰昔以與魯爽
别竊¶為陛下杜郵之賜上甚悦當時以為知言¶
梁書曰天監五年廬陵太守王希聃于髙昌縣獲銅瑞
劒¶二口以聞曰薄伐凶醜而龍淵耀質匈奴將滅白旗
表徵¶
又曰七年㑹稽太守衡陽王元簡上言餘姚縣掘地得
劒¶二口又於縣東江水中得劒一口文漫若雌雄¶
又曰羊侃初為尚書郎以勇聞魏帝嘗謂曰郎官為卿
<pb:KR3k0012_WYG_342-14b>
為¶虎豈羊質虎皮乎試作虎狀侃因以手抉殿柱沒指
魏帝¶壯之賜以珠劒¶
三國典畧曰侯景簒位遷豫章王棟别官白虹貫日三
重¶其夜月入太微掩帝坐景所帶劒水精標無故墜落
景身¶自俯拾心極惡之<md:KR3k0012_SBCK_342-9a>¶五代周史曰鄭仁誨字日新晋陽人父覇累贈太子太
師¶仁誨幼事唐驍將陳紹光紹光恃勇使酒嘗乗醉抽
佩劒¶將剸扵仁誨左右無不奔避唯仁誨端立以俟畧
<pb:KR3k0012_WYG_342-15a>
無懼¶色紹光因擲劔於地謂仁誨曰汝有此噐度必當
享人間¶富貴¶
　
　
　
　
　
　
<pb:KR3k0012_WYG_342-15b>
　
　
　
　
　
　
　
　太平御覽卷三百四十二
