# -*- mode: mandoku-view; -*-
#+TITLE: 太平御覽
#+DATE: 2015-09-12 00:54:01.513317
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 983
#+PROPERTY: FILE SB11n0727-983太平御覽-卷之九百八十三.
<pb:KR3k0012_SBCK_983-1a>¶
太平御覽卷第九百八十三¶
香部三¶
　　　槐香　蘭香　蘪蕪　蕙草¶
　　　䔾車　杜蘅　白芷　荃香¶
　　　薫香　兠末香　反生香　驚精香¶
　　　白蛤狸　藁本香　神精香　龜甲香¶
　　　　　槐香¶
𥞇含槐香賦序曰余以太簇之月登於歴山之陽仰眺崇¶
巒俯視幽坂乃覩槐香生&KR0170;楚之間曽見斯草殖於廣夏之庭¶
或披帝王之圃恠其遐弃遂&KR0118;樹于中唐華麗則殊彩阿¶
郍芳實則可以藏書又感其弃本髙崖委身階庭似傳&KR0003;¶
顯殷四&KR0369;歸漢故因實制名蒙蒙緑葉揺揺弱莖¶
　　　　　蘭香¶
<pb:KR3k0012_SBCK_983-1b>¶
易曰同心之言其臭如蘭(蘭芳/也)¶
易卦通驗曰冬至廣莫風至蘭始生¶
&KR0003;文曰蘭香草也¶
韓詩曰溱與洧&KR0003;文云詩人言溱與洧方盛流洹洹然謂¶
三月桃花水下之時士與女方盛流秉蘭&KR0006;秉執也蘭簡¶
也當此盛流之時衆姓與衆女方執蘭而拂除鄭國之俗¶
三月上巳之日此兩水之上招魂續魄拂除不祥¶
大戴禮夏小正曰五月蓄蘭爲沐浴¶
禮曰婦人或賜之&KR0649;蘭則受而獻諸舅姑¶
左傳曰鄭文公有賤妾曰燕姞夢天使與巳蘭曰余爲伯¶
儵余而祖也以是爲而子以蘭有國香人服媚之旣而文¶
公見之與之蘭而御之辭曰妾不才幸而有子將不信敢¶
徴蘭乎姞曰諾生穆公名之曰蘭¶
<pb:KR3k0012_SBCK_983-2a>¶
論撰考䜟曰漸於蘭則芳漸於鮑則臭¶
史記曰冬至短極蘭根出¶
蜀志曰先主殺張&KR0073;諸葛亮救之先主曰芳蘭當門不得¶
不鋤¶
晉書曰惠帝時温縣有人如狂造書曰兩火没地哀哉秋¶
蘭歸形街郵終爲人歎及楊駿巳死楊后&KR0013;廢賈后絶其¶
膳八日而崩塟街郵亭北百姓哀之兩火武帝諱蘭楊后¶
字也¶
宋書曰劉湛欲𡊮淑附巳而淑不爲改意由是大相乖失¶
淑乃賦詩曰種蘭忌當門懐壁莫向楚楚少別玉人門非¶
種蘭所¶
晏子春秋曰曽子將行晏子送之曰嬰聞君子贈人以財¶
不&KR0002;以言吾請以言乎夫蘭夲三年而成湛之&KR0002;滫則君¶
<pb:KR3k0012_SBCK_983-2b>¶
子不近庶人不佩湛之麋　而駕征馬矣非蘭夲美也願¶
子必求所湛○&KR0171;子曰蘭以芳自燒膏以肥自&KR0778;(而恱/切)翠¶
以羽殃身蚌以珠致破¶
文子曰日月欲明浮雲盖之藂蘭欲脩秋風敗之¶
又曰蘭芷不爲莫服而不芳與君子行遊苾&KR0006;如入蘭芷¶
之室乆而不聞則與之化矣¶
范子計然曰大蘭出漢中蘭輔出河東弘農白者善¶
孫卿子曰人之親我欣&KR0002;父母其好我芬若椒蘭¶
淮南子曰兩心不可以得一人一心可以得百人男子樹¶
蘭美而不芳(蘭芳草女之美芳/也男子樹之盖不)継子得食肥而不澤(継子/假母)¶
(也)精不相與徃來也¶
淮南子曰蘭生幽宫不爲莫服而不芳¶
抱朴子曰人鼻無不樂香故流黄欝金芝蘭&KR0171;合𤣥膳索&KR1119;¶
<pb:KR3k0012_SBCK_983-3a>¶
江籬揭車春蕙秋蘭價同瓊瑶而海上之女逐酷臭之夫¶
家語孔子曰芝蘭生於&KR0055;林不以無人而不芳君子修道立¶
德不爲困窮而改節爲之者人也死生者命也¶
語林曰謝太𫝊問諸子姪曰子弟何䂊人事而政欲使其¶
佳諸人莫有言者車&KR0016;荅曰譬如芝蘭玉樹欲使其生於¶
庭堦耳¶
又曰毛伯成旣&KR0018;其才噐常稱寜爲蘭摧玉折不作蕭芳¶
苃榮¶
羅含別傳曰含致仕還家庭中忽自生蘭此德行幽感之¶
應¶
蔡質漢官儀曰尚書郎懷香握蘭趍走丹墀¶
盛弘之荆州記曰都梁縣有小山山上水極淺其中悉生¶
蘭草緑葉紫莖芳風藻谷俗謂蘭爲都梁即以號縣云¶
<pb:KR3k0012_SBCK_983-3b>¶
夲草經曰草蘭一名水香乆服益氣輕身不老¶
楚辭曰余旣滋蘭之九畹&KR0006;(滋蒔也二/十畝爲畹)¶
又曰扈江離與辟芷&KR0006;(扈披也楚人名披曰扈/離薜芷皆香草名也)紉秋蘭以¶
爲佩(紉/細)¶
又曰沅有芷&KR0006;澧有蘭(言沅和中有盛茂之正禮水之中/有芬芳之蘭喻湘夫美亦異於衆)¶
(人/也)&KR0082;思公子未敢言¶
又曰秋蘭&KR0006;蘪蕪羅生&KR0006;堂下緑葉&KR0006;素枝芳菲&KR0006;襲¶
予秋蘭&KR0006;青青緑葉&KR0006;紫莖滿堂&KR0006;美人忽獨與余&KR0006;目¶
成¶
又曰光風轉蕙泛崇蘭¶
趙壹疾　邪賦曰勢家多所冝欬唾自成珠&KR0013;&KR0260;懷珠玉¶
蘭蕙化爲芻¶
張衡怨詩曰秋蘭嘉美人也嘉而不獲用故作是詩也猗猗¶
<pb:KR3k0012_SBCK_983-4a>¶
秋蘭植彼中阿有馥其芳有黄其葩雖曰幽深厥美彌嘉¶
之子之逺我勞如何○酈炎詩曰靈芝生河洲動揺回洪¶
波秋蘭榮何晚嚴霜害其柯哀哉之芳草不植太山阿¶
琴操曰猗蘭操者孔子所作也孔子聘諸侯莫能任自衛¶
反魯過億谷之中見薌蘭獨茂喟然歎曰夫蘭當爲王者¶
香今乃獨茂與衆草爲伍乃止車援琴鼓之自傷不逢時¶
託辭於香蘭云¶
晉傳玄詠秋蘭詩曰秋蘭䕃玉池池水清且芳𩀱魚自踊¶
躍兩鳥時徊翔○晉王羲之蘭亭記曰永和九年&KR0010;在癸¶
丑暮春之&KR0004;㑹于㑹稽山隂之蘭亭修禊事也¶
　　　　　蘪蕪¶
&KR0003;文曰江蘺蘪蕪也楚謂之蘺晉謂之&KR2134;(軒嬌/切)齊謂之&KR0649;¶
尓雅曰蘄&KR0649;蘪蕪(郭璞曰香草也葉小如萎狀淮南/子曰似虵床山海經曰臭如蘪芜)¶
<pb:KR3k0012_SBCK_983-4b>¶
春秋運斗樞曰維星散爲蘪蕪¶
淮南子曰亂人者&KR0002;虵床之與蘪蕪¶
山海經曰洞庭之山其草多蘪蕪¶
廣志曰徴蕪香草魏武帝以藏衣中¶
吴氏夲草曰蘪蕪一名芎窮¶
古詩曰上山採蘪蕪下山逢故夫¶
郭璞讃曰蘪蕪善草亂之虵床不隕其貴自別以芳¶
　　　　　蕙草¶
廣雅曰皇草蕙草也¶
山海經曰天帝之山其下多菅蕙(菅似/茅)&KR0155;山其草多蕙¶
廣志曰蕙草緑葉紫華魏武以爲香燒之¶
楚辭曰光風轉蕙泛崇蘭¶
又曰旣滋蘭&KR0006;九畹又樹惠之百𠭇¶
<pb:KR3k0012_SBCK_983-5a>¶
司馬相如子虚賦曰於是乃相與撩於蕙圃盤姍㪍窣(皆/草)¶
(間行貌姍音蘇/寒切窣蘇骨切)上金隄¶
　　　　　䔾車(去謁/切)¶
尓雅曰䔾車䒗(音/乞)輿也(郭璞曰䔾車香/草也見離騷)¶
&KR0003;文曰䔾䒗輿也(䒗音/乞)¶
廣志曰䔾車黄葉白華出徐州¶
楚辭曰畦留夷與擖車&KR0258;杜蘅與芳芷¶
　　　　　杜蘅¶
山海經曰天帝之山有草焉其狀如葵臰如蘪蕪名杜蘅¶
(香草/也)可以走馬(郭璞曰帶之令人便/或曰馬得之而徤走)食之而癭¶
爾雅曰杜土鹵也(郭璞曰社衡也/似葵而香也)¶
唐書曰貞觀中度支郎以宋謝眦詩云芳洲多杜&KR0002;乃下¶
坊州令貢州判司報云坊州不出杜&KR0002;應由謝眦詩誤太¶
<pb:KR3k0012_SBCK_983-5b>¶
宗聞之大𥬇判司改雍州司法度支郎免官¶
廣雅曰杜蘅杜若也¶
范子計然曰杜&KR0002;出南郡漢中大者善夲草經曰杜&KR0002;一¶
名杜衡¶
　　　　　白芷¶
山海經曰&KR0593;山其草多葯(郭璞注曰葯白芷/也一名香草也)¶
廣雅曰白芷葉謂之葯¶
淮&KR0047;子曰今皷舞者便媚擬神(擬象/也)身&KR0002;秋葯&KR0013;風(葯白/芷香)¶
(草&KR0013;風/言其弱)髮&KR0002;結旌(屈而/復舒)¶
范子計然曰白芷出齊郡以春取黄澤者善也¶
夲草經曰白芷一名芳香味辛温生河東¶
吴氏夲草曰白芷一名&KR2134;(許嬌/切)一名符離一名澤分一名¶
葩○楚詞曰獻歳發春&KR0006;汨吾南征緑蘋葉齊&KR0006;白芷生¶
<pb:KR3k0012_SBCK_983-6a>¶
又曰桂揀&KR0006;蘭撩辛夷楣&KR0006;葯房¶
又曰掔木根以㓗芷&KR0006;(掔持/也)貫薜荔之落蘂(貫拾也薜荔/草蘂佩結香)¶
(香拾其花心次表/草巳之忠信也)¶
　　　　　荃香¶
楚辭曰荃不察余之中情&KR0006;(荃香草以喻君&KR0013;分/香故以香草爲喻)反信䜛¶
而齊怒(斊疾/也)¶
又曰荃撓&KR0006;蘭旗¶
　　　　　薫香¶
左傳曰晉獻公以驪&KR0078;爲夫人卜人曰一薫一蕕十年尚¶
猶有臭(薫香/草也)¶
山海經曰浮山有草焉麻葉而方莖赤華而黒實臰如麋¶
無名曰薫草也¶
廣雅曰鹵薫也其葉謂之惠¶
<pb:KR3k0012_SBCK_983-6b>¶
魏略曰大𥘿出薫草¶
&KR0171;子曰象以牙䘮身不能去其白薫以芳自燒不能去其¶
香¶
淮南子曰以㓗白爲汙辱譬猶沐浴而杼溷薫燧而&KR0018;&KR0510;¶
(燒薫自香楚人/謂之薫燧也)¶
抱朴子曰常以執日取天井上土以和栢葉薫草以泥門¶
户方一尺則盗賊不來¶
西京&KR0258;記曰漢掖庭有緑熊席其席皆長一丈餘眠而擁¶
毛自蔽望其不能見坐則没𦞃其中&KR0258;諸薫香一坐此席¶
餘香百日不歇¶
成公綏宣清賦曰哀薫草之見焚¶
　　　　　兠末香¶
漢武故事曰西王母當降上燒兠末香兠末香兠渠國所¶
<pb:KR3k0012_SBCK_983-7a>¶
獻如大豆塗門香聞百里関中常大疾疫死者因生¶
　　　　　反生香¶
真人𨵿尹傳曰老子曰真人遊時各坐蓮華之上華徑一¶
丈有反生靈香逆風聞三十里¶
　　　　　驚精香¶
十洲記曰聚窟洲在西海中上有天山形似鳥之狀因名爲¶
人鳥山山中多大樹與桐相似而　芳華蘂香聞百里因名返¶
魂樹叩其樹樹能作聲如牛呴聞者必震駭伐其木根於¶
玉釡中煑取汁更微微以火熟煎如黒飴令可丸名曰驚¶
精香或名震靈九亦名返生香亦名却死香氣聞數百里¶
死屍在地聞氣即活延和六年春西胡月氏國王遣使者¶
獻香四兩大如雀𡖉黒如桑椹帝以香國中所乏以付庫¶
　　　　　白蛤狸¶
<pb:KR3k0012_SBCK_983-7b>¶
異物志曰白蛤狸刳其外韋囊以酒洒而隂乾之其氣如麝¶
&KR0002;&KR0258;真麝中鮮有別者¶
　　　　藁夲香¶
水經曰三城水又經香陘山山上悉生藁夲香丗故名焉¶
　　　　神精香¶
郭子横洞&KR0115;記曰元朔二年波祗國亦名波弋國獻神精¶
香草一名荃麋一名春蕪一根五百條其枝間如竹節柔¶
軟其皮如絲可以爲布所謂春蕪布亦曰香荃布堅宻如¶
紈也掘之一斤滿宫皆香婦人帶之彌爲香馥¶
　　　　　龜甲香¶
任昉述異記曰龜甲香即桂香嘉者一名紫木香一名金¶
杜香一名蘪草香出蒼梧桂林二郡界今吴中有麋草似¶
藍而甚芳香　︻第九百八十三卷末¶
<pb:KR3k0012_SBCK_983-8a>¶
