# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:01.446909
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 47
#+PROPERTY: FILE SB11n0727-047太平御覽-卷之四十七.
<pb:KR3k0012_SBCK_047-1a>¶
太平御覽卷第四十七¶
　地部十二¶
　　　　　　　　㑹稽東越諸山¶
　　稷山　麻山　雞豕山　獨女山¶
　　龜山　秦望山　&KR0792;山　塗山¶
　　重山　羅山　鶴山　陳音山¶
　　銅牛山　土城山　亭山　洛思山¶
　　烏帶山　龍頭山　壇讌山　白石山¶
　　小白山　縉雲山　桃都山　椒山¶
　　覆釡山　石簣山　括蒼山　天姥山¶
　　消山　白鶴山　仙石　石新婦山¶
　　靈石山　臨海山　崛門山　石公山¶
　　　石城山　金勝山　長山　畢嶺¶
<pb:KR3k0012_SBCK_047-1b>¶
　　銅山　崑山　&KR0016;石山　江郎山¶
　　石室山　天階山　太湖山　孤山¶
　　泉山　梨嶺　武夷山　闌干山¶
　雞巖　烏嶺山　金泉山　演仙山¶
　　　　　稷山¶
越絶書曰稷山者勾踐齋戒臺也¶
　　　　　麻山¶
越絶書曰麻山者勾踐欲伐吴種麻以爲弓弦¶
　　　　　雞豕山¶
越絶書曰雞豕山者越將伐吴養雞豕於此山以食死士¶
　　　　　獨女山¶
吴越春秋曰獨女山者諸寡婦女&KR0075;佚犯過皆輸此山上¶
越王將伐呉其士有憂思者令遊山上以喜其意¶
<pb:KR3k0012_SBCK_047-2a>¶
　　　　　龜山¶
呉越春秋曰怪山者琅邪東武海中山也一夕自來百姓¶
怪之故曰怪山形似龜體故謂龜山¶
孔曄㑹稽記曰城西門外百餘歩有怪山越時起靈臺於¶
山上又作三層樓以望雲¶
㑹稽志曰龜山之下有東武里即琅邪東武縣山一夕移¶
於此東武人因徙此故里不動¶
　　　　　秦望山¶
水經注曰㑹稽秦望山在州城正南爲衆峯之傑渉境便¶
見史記云秦始皇登之以望南海自平地取山頂七里懸¶
嶝孤危峭路險絶記云攀蘿捫葛然後能昇山上無甚髙¶
木當由地逈多風所致山南有嶕峴中有大城越王無餘¶
之舊都也故呉越春秋云勾踐語范蠡曰先君無餘國在¶
<pb:KR3k0012_SBCK_047-2b>¶
南山之陽社稷宗廟在湖之南又有會稽之山古防山也¶
亦謂之茅山也又曰揀山越絶云揀猶鎭也蓋周禮所謂¶
楊州之鎭山矣山形四方多金玉下多玞石山海經曰夕¶
水出焉南流注于湖呉越春秋稱山覆盎釡之中有金簡¶
玉字之書黃帝之遺䜟也山下有禹廟廟有聖姑像禮樂¶
緯云禹治水天賜神女聖姑即其像也山上有禹冢昔大¶
禹即位十年東巡狩崩于會稽因而葬之言鳥爲之耘春¶
銜抜草根秋啄其穢是以縣官禁民不得妄害此鳥犯則¶
有刑無赦山東有陘去廟七里深不見厎謂之禹井云東¶
游者多探其穴也秦始皇登稽山刻石紀功尚存山側孫¶
暢之述書云承相李斯所篆也又有石山上有金簡玉字¶
之書言夏禹發之得百川之理也又有射的山逺望山的¶
狀&KR0002;射侯故謂射的射的之西有石室之爲射堂年登否¶
<pb:KR3k0012_SBCK_047-3a>¶
常占射的以爲貴賤之准的明則米賤的闇則米貴故喭¶
云射的白斛米百射的𤣥斛米千¶
　　　　　&KR0792;山¶
水經注曰剡縣&KR0792;山山下有亭亭帶山臨江松嶺森蔚沙¶
渚平淨浦陽江之東北經始寧縣嶀山之嶠嶠壁立臨江¶
欹路峻狹不得併行行者牽木稍進不敢俯視嶠西有孤¶
峯特上飛禽罕至嘗有採藥者㳂山見涌蹊㝷上於山頂¶
樹下有十二方石地甚方㓗還復更㝷遂迷前路言諸仙¶
之所集讌故以壇讌名山嶠北有嶀浦浦口有廟廟甚靈¶
驗行人及樵伐者皆先敬焉&KR0002;相盗竊必爲蛇虎所傷北¶
則嶀山與&KR0792;山接二山雖曰異縣而峯嶺相連其間傾澗¶
懹烟泉溪引霧吹陸風馨觸岫延賞是以王元琳謂之神¶
明境事備謝康樂山居記¶
<pb:KR3k0012_SBCK_047-3b>¶
宋書曰張稷子&KR0792;字四山稷&KR0004;爲剡令至&KR0792;亭生之因名¶
&KR0792;字四山¶
　　　　　塗山¶
郡囯志曰塗山禹㑹萬囯之所有石舡長一丈云禹所乗¶
者宋元嘉中有人於舡側掘得鐵履一𩀱¶
又㑹稽記云東海聖姑從海中乗舟張石㠶至二物見在¶
廟中又有周時樂器名錞于銅爲之形似鍾有頸映水用¶
芒莖刜則鳴宋武修廟得古珪梁武初修之又得青玉印¶
　　　　　重山¶
孔曄㑹稽記曰重山大夫種墓語訛成重漢江夏太守宋¶
輔於山南立斈教授今白樓亭處是也¶
　　　　　羅山¶
孔曄㑹稽記曰諸曁縣北界有羅山越時西施鄭旦所居¶
<pb:KR3k0012_SBCK_047-4a>¶
所在有方石是西施矖紗處今名紵羅山王羲之墓在山¶
足有石碑孫興公爲文王子敬所書也¶
　　　　　鶴山¶
孔靈符㑹稽記曰射的山西南水中有鶴山此鶴常爲仙¶
人取箭曽刮壤㝷索遂成此山漢太尉鄭𢎞少貧賤以採¶
薪爲業嘗於山中得一遺箭羽鏃異常心甚怪之頃之有¶
一人覔箭𢎞以還之¶
又曰射的山半嶺有石室仙人射堂東髙巖臨潭有石的¶
岫形甚圎明視之如鏡矣¶
　　　　　陳音山¶
孔曄㑹稽記曰陳音山昔有善射者陳音越王使簡士習¶
射於郊外死因葬焉冢今開冢壁悉𦘕作&KR0016;射之象因以¶
名山¶
<pb:KR3k0012_SBCK_047-4b>¶
¶
孔曄㑹稽記曰銅牛山舊傳常有一黃牛出山巖食草採¶
伐人始見猶謂是人所養或有共驅蹙之垂及輙失然後¶
知爲神異¶
　　　　　土城山¶
孔曄㑹稽記曰勾踐索美女以獻呉王得諸曁羅山賣薪¶
女西施鄭旦先教習於土城山山邊有石云是西施澣紗¶
石¶
　　　　　亭山¶
孔曄稽㑹記曰晉司空何元忌臨郡起亭山椒極望巖阜¶
基址猶存因號亭山¶
　　　　　洛思山¶
孔曄㑹稽記曰永興縣東五十里有洛思山漢太尉朱偉¶
<pb:KR3k0012_SBCK_047-5a>¶
爲光禄大夫時遭母哀欲&KR0114;墓此山將洛下冢師歸登山¶
相地冢師去郷旣逺歸思常深忽極目千里北望京洛遂¶
縈咽而死葬山頂故以爲名¶
　　　　　烏帶山¶
孔靈符㑹稽記曰諸曁縣西北有烏帶山其山上多紫石¶
世人莫知之居士謝敷少時經始諸山往往遷易功費千¶
計生業將盡後遊此境夜夢山神語之曰當以五十萬相¶
助覺甚怪之旦見主人床下有異色甚明澈試取瑩拭乃¶
紫石因問所從來云岀此山遂往掘果得其利不訾¶
　　　　　龍頭山¶
孔靈符㑹稽記曰上虞縣有龍頭山上有蘭峯峯頂盤石¶
廣丈餘葛洪學坐其上¶
　　　　　壇讌山¶
<pb:KR3k0012_SBCK_047-5b>¶
孔曄㑹稽記曰始寧縣有壇讌山相傳云仙靈所讌集處¶
山頂有十二方石石悉如坐席許大皆作行列¶
　　　　　白石山¶
孔曄㑹稽記曰剡縣西七十里有白石山上有瀑布水懸¶
下三十丈巖際有&KR0097;房採&KR0097;者以葛藤連結然後得至¶
　　　　　小白山¶
名山略記曰小白山在㑹稽陽城趙廣信以魏末入小白¶
山受李氏服氣法又師左元放受守中之道後錬九華丹¶
丹成服之太一遣迎今在東華宫爲眞人¶
　　　　　縉雲山¶
郡國志曰括州(即處/州也)括蒼縣縉雲山黃帝遊仙之處有孤¶
石特起髙二百丈峯數十或如羊角或似蓮花謂之三天¶
子都有龍&KR0161;草云群臣攀龍髯所墜者¶
<pb:KR3k0012_SBCK_047-6a>¶
　　　　　桃都山¶
郡國志曰台州桃都山上有大桃樹上有天雞日初岀桃¶
樹天雞即鳴雞下聞之而鳴樹下有兩&KR0017;持葦索取不祥¶
之&KR0017;食之¶
　　　　　椒山¶
郡國志曰越州椒山呉王遣木客入山求大木不得工人¶
憂思作木客吟一旦神木自生合抱長二十丈伐造姑&KR0171;¶
臺¶
　　　　　覆釡山¶
郡國志曰台州覆釡山云夏帝登此得龍符處有巨跡云¶
是夸父逐日之所踐¶
　　　　　石簣山¶
賀循記曰石簣山其形似簣在宛委山上呉越春秋云九¶
<pb:KR3k0012_SBCK_047-6b>¶
山東南曰天柱山號宛委承以文玉覆以盤石其書金簡¶
青玉爲字編以白銀禹乃東廵登衡山殺四馬以𥙊之見¶
赤繡文衣男子自稱玄夷倉水使者謂禹曰欲得我簡書¶
知導水之方者齋於黃帝之岳禹乃齋登石簣山果得其¶
文乃知四瀆之眼百川之理鑿龍門通伊闕遂周行天下¶
使伯益記之名爲山海經¶
開山圖曰禹開宛委山得赤珪如日碧珪如月長一尺二¶
寸也¶
　　　　　括蒼山¶
五岳圖序曰括蒼山東岳之佐命¶
登眞隱訣注及吴録云括蒼山登之俯視雷雨也¶
　　　　　天姥山¶
郡國志曰天姥山與括蒼山相連石壁上有刋字科斗形¶
<pb:KR3k0012_SBCK_047-7a>¶
髙不可識春月樵者聞簫鼓笳吹之聲䀨耳元嘉中遣名¶
𦘕寫狀於圎扇即此山也¶
　　　　　消山¶
郡國志曰消山下有夫人祠山北湖隂又有消御史廟孤¶
石聳出似婦人艶粧而坐¶
　　　　　白鶴山¶
郡國志曰白鶴山者昔有白鶴飛入㑹稽雷門鼓中擊之¶
聲震洛陽¶
臨海記曰郡西有白鶴山山上有池泉水懸溜逺望如倒¶
掛白鶴因名掛鶴泉¶
又郡國志云漢末有徐公於白鶴山成道控鶴騰虚而去¶
又有鶴掛嶺猶有翶翔之勢¶
　　　　　仙石山¶
<pb:KR3k0012_SBCK_047-7b>¶
臨海記曰仙石山有館土人謂之黃公客堂兩邊有石歩¶
廊觸石雲起崇朝必兩有四竿䈥竹風吹自垂空微拂石¶
皆浄即王方平遊處也¶
　　　　　石新婦山¶
臨海記曰新婦山亦名似人山土石悉紺色列石參差似¶
人形逺望如鳥之俯仰宋文帝遣𦘕工模冩山狀時一國¶
盛圖於白團扇焉¶
　　　　　靈石山¶
臨海記曰靈石山者山有寺當孫恩作叛毀材木以爲舩¶
舸山石即於空中自然而落賊每有所傷故曰靈山石¶
　　　　　臨海山¶
臨海記曰臨海山山有二水合成溪曰臨海一水是始豊¶
溪一水是東女溪至州北兩溪相合即名臨海溪山因溪¶
<pb:KR3k0012_SBCK_047-8a>¶
名¶
　　　　　崛門山¶
郡國志曰崛門山在海中腹有孔上達于頂有聲即大風¶
不風即水涌岀必見大兵吴將平孔内有聲逺聞千里¶
　　　　　石公山¶
東陽記曰石公山孤石望如石人坐其傍又有石如人狀¶
似新婦着花履焉或名新婦巖¶
　　　　　石城山¶
呉録曰永康有石城山¶
海内南經云三天子都在閩西海北郭璞注云在新安歙¶
縣東又引張氏圡地記云東陽永康縣南四里有石城山¶
上有小石城云黃帝曽遊此山即三天子都也¶
　　　　　金勝山¶
<pb:KR3k0012_SBCK_047-8b>¶
郡國志曰金勝山昔有人於此拾得金勝因以名之山有¶
趙炳祠炳善方術廟至今無蚊䖝¶
異苑曰孫權時永康人入山還得大龜烹之不爛即此山¶
也¶
　　　　　長山¶
郡國志曰長山相連逕三百里一名金華山即皇初平初¶
起遇道士教以仙方處¶
吴録地理志曰常山仙人採藥處謂之長山山南有春草¶
巖折竹巖巖間不生蔓草盡岀龍&KR0161;云赤松羽化處又有¶
似龍&KR0161;而麄大者名爲虎&KR0161;不中爲席但以其蓑爲燈炷¶
又抱朴子云左元放言金華山可以合神丹免五兵洪水¶
之患又按輿地志云金華山連亘三百餘里¶
　　　　　畢嶺¶
<pb:KR3k0012_SBCK_047-9a>¶
輿地志曰東陽畢嶺之下有錢嶺往往人於嶺下獲大錢¶
今俗謂之錢嶺¶
　　　　　銅山¶
東陽記曰銅山下有泉水色鮮白號爲銅泉¶
又按異苑曰吴時有軍士五百人破洞得一銅釡將欲破¶
之水從中暴發遂成湖以溺人皆死於此¶
　　　　　崑山¶
東陽記曰崑山頂上有一孤石髙可三十丈其形如甑人¶
謂之石甑¶
　　　　　&KR0016;石山¶
郡國志曰&KR0016;石山如人&KR0016;馬而無頭昔有神巫以印指馬¶
馬頭即落則此山也¶
　　　　　江郎山¶
<pb:KR3k0012_SBCK_047-9b>¶
郡國志曰江郎山有三峯峯上各有一巨石髙數十丈歳¶
漸長昔有江家在山下居兄弟三人神化於此故有三石¶
峯在焉又有湛滿者亦居山下其子仕晉遭永嘉之亂不¶
得歸滿乃使祝宗言於三石之靈能致其子靡愛斯牲旬¶
日中湛子岀洛水邊見三少年使閇眼入車欄中等閑去¶
如疾風俄頃間從空墮怳然不知所以良乆乃&KR0116;是家園¶
中也¶
　　　　　石室山¶
郡國志曰石室山一名石橋山一名空石山晉中朝時有¶
王質者嘗入山伐木至石室有童子數四彈琴而歌質因¶
放斧柯而聽之童子以一物與質狀如&KR0037;梅含之不復飢¶
遂復小停亦謂俄頃童子語曰汝來巳乆何不速去質應¶
聲而起柯巳爛盡¶
<pb:KR3k0012_SBCK_047-10a>¶
　　　　　天階山¶
建安記曰天階山在將樂縣南二十里山下有寳華洞即¶
赤松子採藥之所洞中有石鷰石蝙蝠石室石柱并石臼¶
石井俗云其井南通沙縣溪復有乳泉自上而滴人以服¶
之登山頂者&KR0002;昇碧霄故有天階之號¶
　　　　　大湖山¶
建安記曰大湖山在浦城縣西南一百里一名聖湖山湖¶
在山頂昔有採藥者止此湖畔見滿湖芙蓉渉水採之乃¶
石也亦有禽鳥逺望如飛近視則石¶
　　　　　孤山¶
建安記曰孤山在環璋之間其地坦平悉是溝塍阡陌以¶
以此山挺然孤立因以名之¶
梁江淹爲吴興令云此地有碧水丹山珎木靈草昔爲淹¶
<pb:KR3k0012_SBCK_047-10b>¶
之勝境¶
　　　　　泉山¶
泉山記曰山頂有泉分爲兩沠一入處州一入建溪即漢¶
書朱買臣所謂東越王居保泉山一人守險千人不得上¶
即此山也¶
　　　　　梨嶺¶
泉山記曰梨嶺因梨以名之記云南嶺下道東有鍾離古¶
亭跡存焉¶
　　　　　武夷山¶
蕭子開建安記曰武夷山髙五百仞巖石悉紅紫二色望¶
之&KR0002;朝霞有石壁峭抜數百仞於煙嵐之中其石間有木¶
碓礱簸箕籮箸什器等物靡不有之顧野王謂之地仙之¶
宅半巖有懸棺數千¶
<pb:KR3k0012_SBCK_047-11a>¶
傳云昔有神人武夷君居此故因名之又坤元録云建陽¶
縣上百餘里有仙人葬山亦神仙所居之地¶
郡國志云漢武好祀天下岳瀆此山預𥙊故曰漢祀山¶
　　　　　䦨干山¶
建安記曰䦨干山南與武夷山相對半巖有石室可容六¶
千人巖口有木欄干飛閣棧道逺望石室中隱隱有床帳¶
按几之屬巖石間悉生古栢懸棺仙葬多𩔖武夷¶
　　　　　雞巖¶
建安記曰雞巖隔澗西與武夷山相對半巖有雞窠四枚¶
石峭上不可登履時有群雞數百飛翔雄者𩔖鷓鴣魏王¶
泰坤元録云武夷山瀾東一巖上有鷄栖即此是也¶
　　　　　烏嶺山¶
烏嶺山記曰烏嶺峻極不通牛馬以其烏居山連接因以¶
<pb:KR3k0012_SBCK_047-11b>¶
爲名¶
魏王泰坤元録云邵武北有庸嶺一名烏嶺北隰中有大¶
虵爲將樂令李誕女所殺者¶
　　　　　金泉山¶
建安記曰金泉山南枕溪有細泉岀沙彼人以夏中水小¶
披沙掏之得金山之西有金泉祠¶
　　　　　演仙山¶
建安記曰演仙山古老相傳云演氏錬丹於此山竈之餘¶
基近猶存焉此山東面亦略通人逕山中岀橘其味甘人¶
有食者即可携之岀山即迷道又有演仙水出此山當郡¶
城北爲大河莫知其深淺兼下有暗竇入城流出於劒潭¶
居人資之常流不絶¶
太平御覽卷第四十七¶
<pb:KR3k0012_SBCK_047-12a>¶
