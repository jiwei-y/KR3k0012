# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:23.023286
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 450
#+PROPERTY: FILE SB11n0727-450太平御覽-卷之四百五十.
<pb:KR3k0012_SBCK_450-1a>¶
太平御覽卷第四百五十¶
　人事部九十一¶
　　　　　權謀下¶
尚書大傳曰周公先謀於同姓同姓從然後謀於朋友朋¶
友從然後謀於天下天下從然後加之蓍龜是以君子聖¶
人謀義不謀不義故謀必成卜義不卜不義故卜必&KR0123;以¶
義擊不義故戰必勝是以君子聖人謀則成戰則勝¶
戰國䇿曰𥘿攻趙長平大破之而歸因使人索六城於趙¶
講計未定婁緩新從𥘿來趙王與緩計曰與𥘿地何如勿¶
與緩曰此非臣所能知也王曰雖然試言之緩曰緩新從¶
𥘿來言勿與則非計也言與之則恐以臣之爲𥘿也故不¶
敢對使臣得爲王計焉不如與之王曰諾虞卿見王王以¶
緩言告之虞卿曰𥘿索六城於王王以五城以賂齊齊𥘿¶
<pb:KR3k0012_SBCK_450-1b>¶
深讎也得王五城并力西擊𥘿是王一舉結二國之親而¶
與𥘿易道也趙王曰善因發虞卿東見齊王與之謀𥘿婁¶
緩聞之逃去¶
又曰楚圍雍氏五月韓令使者求救於𥘿冠蓋相望𥘿師¶
不下殽韓令靳尚使𥘿謂王曰韓之於𥘿也居爲隱蔽岀¶
爲鴈行今韓已病矣𥘿師不下殽臣聞之脣亡者其齒寒¶
願大王熟計之太后乃謂尚子曰妾事先王以其體加妾¶
之身妾困弗支也盡置其身妾不重何也以其少有利焉¶
今救韓日費千金獨不可使妾少有利耶靳尚歸報王王遣¶
張翠張翠稱病日行一縣張翠至甘茂曰韓急矣先生病¶
而來張翠曰韓未急也甘茂曰韓之急緩人莫弗知今先¶
生言不急可乎翠曰韓急則折而入楚矣臣安敢來甘茂¶
曰先生勿復言也乃入言於王曰公叔且以國南合於楚¶
<pb:KR3k0012_SBCK_450-2a>¶
楚韓爲一魏氏不敢不聽是楚以三國謀𥘿也如此則伐¶
𥘿之形成矣不識坐而待伐孰與伐人之利𥘿王曰善果¶
下師於殽以救韓¶
又曰中山隂姬與江姬爭爲后司馬喜請見隂姬公爲畫¶
計公稽首曰誠如君言喜即奉書詣中山王曰臣聞趙强¶
即中山弱臣能弱趙而強中山中山王恱而見之喜曰臣¶
願乞之趙觀其地形險阻人民貧富君臣賢不肖啇搉爲¶
資未可豫陳也乃見趙王曰臣聞趙天下善爲音容佳麗¶
之所岀也今來至境入都邑人民謡俗容貌顔色殊無佳¶
麗好美者以臣所見多矣周流無所不至未嘗見人如中¶
山隂姬者不知者將以爲神其容貌顔色過絶人矣乃其¶
眉准頞權衡犀角偃月彼乃帝王之后非諸侯之姬趙王¶
大恱曰吾願請之何如對曰非臣所敢議願王無泄喜歸¶
<pb:KR3k0012_SBCK_450-2b>¶
報中山君曰趙王非賢王也不好道德而好聲色不好仁¶
義而好勇力聞其乃欲請隂姬中山君作色不恱喜曰趙¶
強國也請之必矣王不與之即社稷危與之即爲諸侯𥬇¶
王立爲后以絶趙王意可也遂立爲后趙王亦無請也¶
又曰𥘿王使人之楚楚王賢之恐其爲楚用以危𥘿也昭子¶
曰以王之德與王之賢因以遺之楚王必爲有外心去楚¶
矣從其計果如其言¶
又曰安陵緾以顔色美壯得幸於楚恭王江乙徃見安陵¶
緾曰子之先人豈有矢石之功於王乎曰無有江乙曰子¶
之身豈亦有乎曰無有江乙曰子之貴何以至於此乎曰¶
㒒不知所以江乙曰吾聞之以財事人者財盡而交踈以¶
色事人者華落而愛衰今子之華有時而落子何以長幸¶
無解於王乎安陵緾曰臣年少愚陋願委質於先王江乙¶
<pb:KR3k0012_SBCK_450-3a>¶
曰獨從爲殉可耳安陵緾曰敬聞命矣江乙去君居朞年¶
逢安陵緾謂曰前諭子者通之於王乎曰未可也居朞年¶
江乙復見安陵緾曰子豈諭王乎安陵緾曰臣未得王之¶
閒也江乙曰子出與王同車入與王同坐居三年言未得¶
王之間子以吾之&KR0003;未可耳不恱而去其年共王獵江渚¶
之野野火之起&KR0002;雲蜺虎狼之嘷&KR0002;雷霆有狂兕從南方¶
來正觸王左&KR0406;王舉旌旄而使善射者射之一發兕死車¶
下王大喜拊手而𥬇顧謂安陵緾曰吾萬歳之後子將誰¶
與此樂乎安陵緾乃逡巡而却泣下沾衿曰萬歳之後臣¶
將從爲殉安知樂此誰於是共王乃封安陵緾於車下三¶
百戸故曰江乙善謀安陵緾知時也¶
又曰智伯欲襲衛故遺之乗馬先之一璧衛君大恱酌酒¶
諸大夫皆喜南文子獨不喜有憂色衛君曰大國禮寡人¶
<pb:KR3k0012_SBCK_450-3b>¶
寡人故酌諸大夫酒諸大夫皆喜而子獨不喜有憂色者¶
何也南文子曰無方之禮無功之賞禍之先也我未有徃¶
彼有以來是憂也於是衛君乃修梁津而擬邊城智伯聞¶
衛兵在境上乃還¶
又曰智伯欲襲衛乃佯亡其太子顔使奔衛南文子曰太¶
子顏之爲其君子也甚愛非有大罪也而亡之有故然人¶
亡而不受不祥使吏逆之曰車過五乗愼勿内也智伯聞¶
之乃止¶
又曰趙簡子使人以明白之乗六先以一璧爲遺於衞衛¶
叔文子曰先不意可以生故以小之所以事大也今我未¶
以徃而簡子先以來必有故於是斬林除園聚歛蓄積而¶
後遣使者簡子曰吾舉也爲不可知也今旣巳知之矣乃¶
輟圍衛也¶
<pb:KR3k0012_SBCK_450-4a>¶
又曰鄭桓公將欲襲鄶先問鄶之辯智果敢之士書其名¶
姓擇鄶之良臣而與之爲官爵之名而書之因爲設壇於¶
門外而埋之釁之以猳&KR0002;盟狀鄶君以爲内難也盡殺其¶
臣桓公因襲之遂取鄶¶
又曰鄭桓公東會封於鄭暮舎於宋東之逆旅逆旅之叟¶
從外來曰客將焉之曰㑹封爲鄭逆旅之叟曰吾聞之時¶
難得而易失今客之&KR0230;安殆非封也鄭桓公援轡自駕其¶
僕接御而載之行十日十夜而至至𨤲何與之爭封故以¶
鄭桓公之賢微旅之叟幾不會封也¶
又曰趙簡子使成何渉他與衛靈公盟於專澤靈公未&KR3191;盟¶
成何涉他捘靈公之手而撙之靈公怒欲反趙王孫啇曰¶
君欲反趙不如與百姓同惡之公曰&KR0002;何對曰請命臣令¶
於國曰有姑姊女者家一人質於趙百姓必怨君因反之¶
<pb:KR3k0012_SBCK_450-4b>¶
矣君曰善乃令之三日遂徴之五日而令畢國人巷哭君¶
乃召國大夫而謀曰趙爲無道反之可乎大夫皆曰可乃¶
岀西門閉東門趙氏聞之&KR0350;渉他而斬之以謝於衛成何¶
走燕子貢曰王孫啇可謂善謀矣憎人而能害之有患而¶
能處之欲用民而能附之一舉而三物俱至可謂善謀矣¶
又曰吴闔閭夫人姜氏齊景公以其子妻闔閭送諸郊泣¶
曰余死不汝見矣髙夢子曰齊&KR0018;海而縣山縱不能全收¶
天下誰干我君愛則勿行公曰余有齊國之固不能以令¶
諸侯又不能聽是生亂也寡人聞之不能令則莫&KR0002;從且¶
夫吴蜂蠆然不弃毒於人則不静余恐弃毒於我也遂遣¶
之¶
又曰晉文公與荆人戰於城濮君問於咎犯咎犯對曰服¶
義之君不足於信服戰之君不足於詐君愼之詐而已矣¶
<pb:KR3k0012_SBCK_450-5a>¶
君問於雍季對曰焚林而畋得獸雖多而明年無復也乾¶
澤而漁得魚雖多而明年無復也詐猶可以偷利而無報¶
遂與荆軍戰大敗之乃賞先雍季而後咎犯侍者曰城濮¶
之戰咎犯之謀也君曰雍季之言百丗之謀也咎犯之言¶
一時之權也寡人旣巳行之矣¶
又曰智伯圍晉陽絺疵謂智伯曰韓魏之君必反矣智伯¶
曰何以知之對曰夫勝趙而三分其地今城未没者三板¶
臼竈生鼃人馬相食城降有日矣而韓魏之君無喜志而¶
有憂色是非反何也明日智伯謂韓魏之君曰疵言君之¶
反也韓魏之君曰必勝趙而三分其地今城將勝矣二家¶
雖愚不弃羙利而佩約爲難不可成之事其勢可見也是¶
疵必爲趙&KR0003;君且使君疑二主之心而不解於攻趙也今¶
君聽䜛臣之言而離二主之交爲君惜之智伯岀欲殺絺¶
<pb:KR3k0012_SBCK_450-5b>¶
疵絺疵逃韓魏之君果反¶
又曰白圭之中山中山欲留之固辭而去又之齊齊王亦¶
欲留之又辭去人問其辭白圭曰二國將亡矣所學者國¶
有五盡故莫之必忠則言盡矣莫之必譽則名盡矣莫之¶
必愛則親盡矣行者無糧居者無食則財盡矣不能用人¶
又不能自用則功盡矣國有此五者無辜必亡中山與齊¶
皆當此&KR0002;使中山之與齊也聞五盡而更之則必不亡也¶
其患在不聞也雖聞又不信也然則人主之務在乎善聽¶
而巳矣¶
又曰下蔡威公閉門而哭三日三夜泣盡而繼之以血旁¶
隣窺牆而問之曰子何故而哭悲&KR0002;此乎對曰吾國且亡¶
曰何以知也應之曰吾聞病之將死不可爲良醫國之將¶
亡不可爲計謀吾數諌吾君吾君不用是以知國之將亡¶
<pb:KR3k0012_SBCK_450-6a>¶
也於是窺牆者聞其言則舉宗而去之於楚居數年楚王¶
果舉兵伐蔡窺牆者爲司馬將兵而徃束虜其衆問曰得¶
無有昆弟故人乎見威公&KR0350;在虜中問曰&KR0002;何以至於此¶
應曰吾何以不至於此且吾聞之也言之者行之役也行¶
之者言之主也汝能行我能言汝爲主我爲役吾亦何以¶
不至於此哉窺牆者乃言之於楚王遂解其&KR0350;與俱之楚¶
故曰能言者未必能行能行者未必能言也¶
又曰石乞侍坐屈建曰白公其爲亂乎石乞曰是何言也¶
白公至於室無榮所下士者三人與巳相君臣者五人所¶
與同衣食者千人白公之行&KR0002;此何故爲亂屈建曰此建¶
之所謂亂也以君子行則可於國家行過禮則國家疑之¶
且苟不難下其臣必不難髙其君矣建是以知夫子將爲¶
亂也處十月白公果亂也¶
<pb:KR3k0012_SBCK_450-6b>¶
又曰韓昭侯作髙門屈冝咎曰昭侯不出此門曰何也曰¶
不時吾所謂不時者非時日也人固有利不利昭侯嘗利¶
矣不作髙門徃年𥘿抜冝陽明年大旱民饑不以此時恤¶
民之急也而頋反益以奢此謂福不重至禍不重來者也¶
髙門成昭侯卒竟不出此門矣¶
又曰田子顔自大術至乎平陵城下見人子問其父見人¶
父問其子田子方曰其以平陵反乎吾聞行於内然後施¶
於外子顔欲使其衆甚矣後果以平陵叛¶
又曰晉人巳勝智氏歸而繕甲治兵楚王恐召梁公弘曰¶
晉人勝智氏矣歸而繕甲兵其以我爲事乎梁公曰不患¶
害其在吴乎夫吴君恤民而同其勞使其民重上之令而¶
人輕死以從上使如慮之戰臣登山以望之見其用百姓¶
之信必也勿巳乎其備之&KR0002;何不聽明年闔廬襲郢¶
<pb:KR3k0012_SBCK_450-7a>¶
又曰楚莊王欲伐陳使人視之使者曰陳不可伐也莊王¶
曰何故對曰其城郭髙溝壑&KR0055;畜積多其國寜也王曰陳¶
可伐也夫陳小國也而蓄多是賦歛重則民怨上矣城郭¶
髙溝壑深則民力罷矣興兵伐之遂取陳¶
又曰齊桓公將伐山戎孤竹使人請助於魯君進羣臣而¶
謀皆曰師行數千里入蠻夷之地必不反矣於是魯許助¶
之而不行齊巳伐山戎孤竹而欲移兵於魯管仲曰不可¶
諸侯未親今有伐逺而還誅近隣隣國不親非霸王之道¶
君之所得山戎之寳器者中國之所鮮也不可以不進周¶
公之廟乎桓公乃分山戎之寳獻之周公之廟明年起兵¶
伐莒魯下令丁男悉發五尺童子皆至孔子曰聖人轉禍¶
爲福報怨以德此之謂也¶
又曰智伯請地於魏宣子宣子不與任增曰何爲不與宣¶
<pb:KR3k0012_SBCK_450-7b>¶
子曰彼無故而請地也吾是以不與任增曰彼無故而請¶
地者無故而與之是重欲無厭也彼喜必又請地於諸侯¶
不與必怒而伐之宣子曰善遂與地智伯喜又請地於趙¶
趙不與智伯怒圍晉陽韓魏合趙而反智氏智氏遂㓕¶
又曰楚莊王與晉戰勝之懼諸侯之畏巳也乃築爲五仞¶
之臺成而觴諸侯諸侯請爲觴皆仰而曰將將之臺窅窅¶
其謀我言而不當諸侯伐之於是逺者來朝近者入賔¶
又曰呉王夫差破越又將伐陳楚大夫皆懼曰昔闔閭能¶
用其衆故伐我於栢舉今聞夫差又甚焉子西曰二三子¶
胡不相睦也無患吴矣昔闔閭食不二味處不重席擇不¶
取費在國天有災親戚乏困而供之在軍食熟者半而後¶
食其所甞者卒乗必與焉是以民不罷勞今夫差次有臺¶
榭陂池焉𪧐有妃嬙嬪御焉一日之行所欲必具玩好必集¶
<pb:KR3k0012_SBCK_450-8a>¶
珍異是聚夫差元自敗巳焉能敗我¶
又曰呉請師於楚以伐晉楚王與大夫皆懼將許之左史¶
𠋣相曰此恐吾攻已故示我不病請爲長轂千乗卒三萬¶
與分呉地也莊王聽之遂取東國¶
又曰陽虎爲難於魯走之齊請師攻魯齊侯許之鮑文子¶
曰不可也陽虎欲破齊師齊師破大臣必多死於是欲&KR0108;¶
其詐謀夫虎有寵於季氏而將季孫以不利魯國而容其¶
求焉今君冨於季氏而大於魯滋陽虎所欲傾覆也魯免¶
其疾而君收之無乃害乎齊君乃執之免而奔晉¶
又曰湯欲伐桀伊尹曰請阻之貢職以觀其動桀怒起九¶
夷之師以伐之伊尹曰未可彼尚猶能起九夷之師是罪¶
我也湯乃謝罪請服後入貢職明年又不貢職桀怒起九¶
夷之師九夷之師不起伊尹曰可矣湯乃興師伐而殘之¶
<pb:KR3k0012_SBCK_450-8b>¶
遷桀南巢焉¶
孔藂子曰趙聞魏將以來親於𥘿子順謂趙王曰此君之¶
下吏計過也比目之魚不見得於人者偶視近而俱走也¶
今𥘿兼吞天下之志不忘側息也趙魏與之隣接而強弱¶
不敵所以不敢圖并趙魏者徒以二國併力周旋無故自¶
離以資強𥘿天下拙謀無過此者夫連雞不能氐栖二國¶
搆難不能自免於𥘿也願王熟慮之趙王曰敬受教¶
又曰韓與魏有𨻶子順謂韓王曰昭𨤲侯一丗之明君也¶
申不害一丗之賢相也韓與魏仇敵之國而𨤲侯執珪見¶
梁君者非好卑而惡尊慮過而計失與嚴敵爲隣動有滅¶
亡之變獨勁不能支二難故降心以相從屈巳以求存也¶
申不害慮事而言忠臣也昭𨤲侯聽而行之明君也今之¶
韓弱於始之韓今之𥘿強於始之𥘿而背先人之舊好以¶
<pb:KR3k0012_SBCK_450-9a>¶
區區之衆居二敵之間非良䇿也齊楚逺而難恃𥘿魏呼¶
吸而至舎近而求逺是虚名自累而不知近敵之困者也¶
爲王計者莫如除小忿全大恕也呉越之人同舟濟江中¶
流遇風波其相救如左右手所患同也今不恤所同之患¶
是不如呉越之舟人也韓王曰善¶
太平御覽卷第四百五十¶
<pb:KR3k0012_SBCK_450-9b>¶
