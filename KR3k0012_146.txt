# -*- mode: mandoku-view -*-
#+TITLE: 太平御覽
#+DATE: 2015-09-23 10:14:01
#+PROPERTY: LASTPB  <md:KR3k0012_SBCK_145-1a>
#+PROPERTY: JUAN 147

¶
<md:KR3k0012_SBCK_146-1a>¶
<pb:KR3k0012_WYG_146-1a>
欽定四庫全書
　太平御覽巻一百四十六¶
　　　　　　　　　　　　宋　李昉　　撰
　　皇親部十二¶
　　　太子一
　　　　太子一(世子/並見)¶
周易離卦曰黄離元吉(離為火土色黄火之子喻子/有明德能附麗¶於其父之道)象
曰明兩作離大人以繼明照¶于四方(王肅曰兩離相/續繼明之義也)
<pb:KR3k0012_WYG_146-1b>
周易鼎卦曰初六鼎顛趾利出否得妾以其子無咎(鄭/𤣥)
(曰顛¶踣也趾足也無事曰趾設陳曰足爻體選為服初/爻在服之下足象也足所以豖止□也初隂爻而柔與)
(乾不同體以¶否正豕乾為君以喻君夫人事君若失正/禮踣其為足之道情無怨則當以和義出之然如否者)
(嫁於天子雖失¶禮無出道逺之而已逺之子廢坤為順/又為子母今在后妃之傍側妾之例也有順德子必賢)
(賢而立以為世/子又¶何咎也)¶
周易震卦曰震驚百里不䘮匕鬯彖曰震驚百里驚逺
而¶懼邇也出可以守宗廟社稷以為祭主也(王肅曰在/有靈而尊)
(者莫若於天有<md:KR3k0012_SBCK_146-1b>¶靈而貴者莫若於王有聲而威者莫若/於雷有政而嚴者莫若於侯是以天子當乾諸侯用震)
<pb:KR3k0012_WYG_146-2a>
(地不過一同雷不過¶百里政行百里則匕鬯亦不䘮祭/祀國家大事不䘮宗廟安矣處則諸侯執其政則長子)
(掌其/祀)¶
周易說卦曰震一索而得男故謂之長男¶
又曰震為長子¶
易緯曰震下乾上旡妄天精起(鄭康成註曰起猶立也乾為/天震為長子聖人立為¶天)
(子天下之民/各得其所也)¶
易曰主器者莫若長子故受之以震¶
尚書大傳曰唯四月太子發上祭于畢下至於盟津之
<pb:KR3k0012_WYG_146-2b>
上¶乃告於司馬司徒司空諸節予小子無知亦惟先祖
先父¶有徳之臣左右小子予受先公命戮力賞罰以定厥
功明于¶先祖之遺(鄭𤣥注曰四月者周四月也發/周武王也卒父業故稱太子也)太子
發升於舟¶中流白魚入於舟王跪取出俟以燎羣公咸曰休哉¶
尚書中候曰廢考立發為太子(鄭𤣥曰定/王業也)<md:KR3k0012_SBCK_146-2a>¶又曰我終之後恒稱太子¶
又曰太子發伐紂以存三仁即父位不稱王(發武王名/也三仁箕)
(子比¶干微子文王得赤雀丹書故號以應天道未成而/崩武王以天誅未行謙不自成故稱太子明統緒而未)
<pb:KR3k0012_WYG_146-3a>
(成/王)¶
又曰予稱太子發明慎父以名卒考(予我也父死曰考/文王命武王我終)
(之後¶恒稱太子者明慎文王之命也君在稱世子薨稱/太子既葬稱子踰年稱公今踰年而稱太子發若父業)
(有不成者/¶而將卒¶也)
周書曰文王受命九年時維暮春在鄗召太子發曰嗚
呼¶吾語汝所保所守守之哉厚德廣惠忠信愛人君子之
行(四者/¶君德)不為驕侈不為靡泰不淫於美括柱茅茨為民
愛費(言務¶儉也因就/木枚曰括也)
<pb:KR3k0012_WYG_146-3b>
春秋演孔圗曰聖人在後曰望陽苞懐至德據少陽(文/王)
(子也¶故曰在/後嗣曰在矣)¶
賈誼書曰文王使太公望傅太子發嗜鮑魚公不與曰
鮑魚不登於爼豈<md:KR3k0012_SBCK_146-2b>¶有非禮而可養太子者¶
帝王世紀曰武王納太公之女曰邑姜脩教于内生太
子¶誦¶
尚書顧命曰爾尚明時朕言用敬保元子釗(時是也元/子釗康王)
(名/也)¶𢎞濟于艱難
<pb:KR3k0012_WYG_146-4a>
穆天子傳曰成姬之喪邢侯曹侯來穆内史將之以見
天¶子天子告不豫而辭焉邢侯曹侯乃弔太子太子哭
出廟¶門以送邢侯再拜勞之侯不荅拜(謙不與太/子亢也)¶
周書曰晉平公使叔譽于周見太子晉與之言(叔譽/叔向)五
稱¶而五窮逡巡而退其言不遂(五稱說五/事遂終也)歸告公曰太
子晉¶行年十五而臣不能與言師曠見太子先稱曰吾
聞太子之¶語髙於太山願一言王子應之曰吾聞太師
將來吾心甚¶喜既見子喜而又懼吾聞女知人言長短
<pb:KR3k0012_WYG_146-4b>
吉㓙也曠對曰<md:KR3k0012_SBCK_146-3a>¶女聲清女色赤火色不夀太子曰然却
後三年吾將上賔¶於帝所女慎無言殃將及女師曠歸
來未及三年告死者至¶也¶
春秋傳曰靈王二十一年糓洛鬭將毁王宮王欲禜之
太¶子晉諫曰不可晉聞古之長民者不隳山不崇藪不
防川¶不竇澤¶
列仙傳王子喬周靈王太子晉也好吹笙作鳳凰鳴遊
伊¶洛間有道士浮丘伯引上嵩山仙去
<pb:KR3k0012_WYG_146-5a>
尚書大傳曰堯為天子丹朱為太子舜為左右(鄭注曰/左右助)
(也若周之¶冢/宰典國事)堯知丹朱之不肖必將壊其宗廟滅其社
稷而天下¶同賊之(肖似也堯受運行知天命之所在而/授又深知朱不似不欲命於天誅如)
(桀紂/也)故堯推尊¶舜而尚之屬諸侯致天下於大麓之野¶
又曰髙宗有親䘮居廬三年未嘗言國事然而天下無
背<md:KR3k0012_SBCK_146-3b>¶叛之心者何也葢其為太子之時盡以知天下人民
之所¶好惡是以雖不言國事天下無背叛之心¶也
家語曰子張問曰髙宗諒隂三年不言言乃雍有諸¶(王/肅)
<pb:KR3k0012_WYG_146-5b>
(曰雍懽貌書言/乃雍雍和也)孔子曰胡為其不然古者天子崩則世¶子
委政於冢宰三年成湯既沒太甲聽於伊尹武王既䘮¶
成王聽於周公其義一也¶
尚書大傳曰太子年十八曰孟侯孟侯每於四方諸侯
來¶朝迎於郊者問其所不知也問夫人民之所好惡地
土所生¶美珎怪異山川之所有無父在時皆知之(鄭𤣥/注曰)
(十八嚮入大學¶為/成人愽問庶事也)¶
又曰棄法律逐功臣殺太子以妾為妻則火不炎上
<pb:KR3k0012_WYG_146-6a>
又曰古之帝王者必立大學小學(禮記曰小學在公/宫之左大學在郊)
王太子王子羣后之子以至公¶卿大夫元士之嫡子十
有三年始入小學見小節焉<md:KR3k0012_SBCK_146-4a>¶踐小義焉年二十入大學
見大節焉踐大義焉故入小學¶知父母之道長幼之序
入大學知君臣之儀上下之位小¶師取小學之賢者登
之天子天子以為左右(天子當為太子禮記曰周¶公居/攝踐祚而治抗世子法於伯禽)
(使之與成王居欲使成王之知父/子君臣長幼之義所以善成王也)¶
尚書洪範五行傳曰心之大星天王也其前星太子也
<pb:KR3k0012_WYG_146-6b>
後¶星庶子也¶
荆州星占曰少微星一名處士星儲宮副主之宮¶
韓詩外傳曰五帝官天下三王家天下家以傳子官以
傳¶賢故自唐虞以上經傳無太子稱號夏殷之王雖則
傳嗣¶其文畧矣至周始見文王世子之制¶
又曰趙簡子太子名伯魯小子名無恤簡子自為二書
牘¶親自表之書曰節用聽聰敬賢勿慢能勿使賤與二
子使¶誦之居三年簡子坐清䑓之上問二書所在伯魯
<pb:KR3k0012_WYG_146-7a>
忘其表<md:KR3k0012_SBCK_146-4b>¶令誦不能得無恤出其書於袖令誦習焉乃出
伯魯而立¶無恤¶
又曰魏文侯封太子擊於中山三年不徃來少倉唐曰
君¶何不遣人使大國太子曰願之久矣未得可使者對
曰臣¶願奉使侯何好太子曰侯嗜晨鳬好北犬於是遣
少倉唐奉北¶犬晨鳬獻之侯曰擊愛我知我所嗜好於
是立為嗣
說苑¶曰經侯過魏太子左帯羽玉具劒右帶環珮左光
<pb:KR3k0012_WYG_146-7b>
照¶右右光照左太子不視經侯曰魏國有寶乎太子曰
主信¶臣忠百姓載上此魏國之寶也¶
毛詩曰渭陽康公念母也康公之母晉獻公之女文公
遭¶驪姬之難未返而秦姬卒穆公納文公康公時為太
子贈¶送文公於渭之陽念母之不見也¶
毛詩曰小弁刺幽王也太子之傅作焉弁彼鸒斯歸飛
提<md:KR3k0012_SBCK_146-5a>¶提(興也弁樂也鸒卑居也一名鴉鳥提提羣飛貌箋/云樂被鴉鳥出食在野其飽羣飛而歸提提然興)
(者喻凡¶人父子兄弟出入宮庭相與飯/飲食亦提提然樂傷今太子獨不然)民莫不糓我獨
<pb:KR3k0012_WYG_146-8a>
于罹(幽王¶取申女生太子宜臼繼又說褒姒生子伯服/立以為后而放宜臼將殺之箋云穀養也于日也)
(罹憂也天子之人無不¶父子相/養者我太子獨不然日以憂也)¶
又曰懐德維寧宗子維城無俾城壊無獨斯畏(箋云懐/和也斯)
(離也¶和女徳無行酷虐之政以安女國是以為宗子之/城使免於難逆行酷虐則禍及宗子是謂城壊城壊則)
(乖離而使¶女獨居而/畏矣宗子嫡子也)¶
周禮曰惟王建國辨方正位(干寶注曰辨方謂别東西/南北之名以表隂陽也正)
(位謂¶若君南面當陽臣北面即隂居官於北/宫以休太隂居太子於東宮以佐少陽之類)¶
又曰膳夫掌王之食飲膳羞以養王及后世子嵗終則
<pb:KR3k0012_WYG_146-8b>
㑹¶唯王及后世子之膳不㑹(不㑹計多少優尊者/其頒賜諸臣則計之)¶
又曰凡其死生鱻薧之物以共王之膳與其薦羞之物
及后¶世子之膳羞(鄭司農云鮮謂生/肉薧謂乾肉也)<md:KR3k0012_SBCK_146-5b>¶又曰内饔掌王及后世子膳羞之物割烹煎和之事選
百羞¶醬物珍物以俟饋供后及世子之膳羞¶
又曰籩人為王及后世子共其内羞(於其飲食以/共房中之羞)¶
又曰醯人共后及世子之醬齊菹¶
又曰外府掌邦布之出入共王及后世子之衣服之用
<pb:KR3k0012_WYG_146-9a>
又曰國君過市則刑人赦夫人過市罰一幕世子過市
罰¶一帟(市者人之所交利而行刑之處君子無/故不遊觀焉若遊觀則惠施以為說也)¶
又曰諸子掌國子之倅國有大事則帥國子而致于大子惟所
用¶之若有甲兵之事則授之車甲合其卒伍置其有司
以軍¶法治之司馬弗正凡國正弗及(正音征國子屬太/子司馬雖有軍事)
(不賦/之也)凡¶國之政事國子存遊倅使之脩德學道春合諸
學秋合諸¶射以考其藝而進退之(國子存遊暇之倅使/之修徳學道王制曰)
(春秋教以禮樂冬夏教以¶詩書王太子群/子卿大夫元士之嫡子國之俊選皆造焉)<md:KR3k0012_SBCK_146-6a>¶
<pb:KR3k0012_WYG_146-9b>
儀禮聘禮曰遭夫人世子之䘮君不受使大夫受於廟
其¶他如遭君䘮(夫人世子死君為主使大夫受聘/禮不以㓙接吉也其他謂禮所降)¶
大戴禮曰古之王者太子生行舉之禮使士負之有司
叅¶之夙興端冕見之南郊見之天也過闕則下過廟則
趨孝子¶之道也故自為赤子則教固以行矣¶
又曰太子既冠後免於保傅之嚴則有司過之史有虧
膳¶之宰太子有過史必書史之義不得不書過不書過
則死¶過書而宰徹其膳宰之義不得不徹膳不徹膳則
<pb:KR3k0012_WYG_146-10a>
死於是¶有進善之旌誹謗之木敢諫之皷¶
禮記曰大夫士之子不敢自稱曰嗣子某不敢與世子
同名¶¶
又曰王太子王子群后之太子卿大夫元士之嫡子凡
入¶學以齒<md:KR3k0012_SBCK_146-6b>¶又曰文王之為世子朝於王季日三雞初鳴而衣服至
於¶寢門外問内豎之御者曰今日安否何如(内豎小臣/之屬掌内)
(外之¶通令也如/今小史直日矣)内豎曰安文王乃喜(孝子恒/兢兢也)及日中又
<pb:KR3k0012_WYG_146-10b>
至(又復/也)亦¶如之及暮又至亦如之其有不安莭則内豎
以告文¶王文王色憂行不能正履(不安莭謂不/循起居之常)王季復
膳(飲食/安也)然¶後亦復初(憂/觧)食上必在視寒煖之節(在/察)食下
問所膳(所/食)命¶膳宰曰末有原應曰諾然後退(末猶勿也/原再進也)
(勿有所再進為失餁/臭味惡也¶退反其寢)武王師而行之不敢有加焉(庶幾/程式)
(之師/修之)¶
又曰樂正司業父師司成一有元良萬國以貞世子之
謂¶也
<pb:KR3k0012_WYG_146-11a>
又曰成王幼不能蒞阼周公相踐阼而治(踐履也代成/王履阼階攝)
(王位治/天¶下)抗世子法於伯禽欲令成王之知父子君臣長
幼之道¶(抗猶舉也謂舉世子之/法使成王居處學之也)成王有過則撻伯禽所
以示成<md:KR3k0012_SBCK_146-7a>¶王世子之道(王有過而擊伯/禽足以感喻)凡學世子及學士
必時(四時¶各有宜學士謂司/徒論俊選升於學者)春夏學干戈秋冬學羽籥
皆於東序¶
又曰凡三王教世子必以禮樂樂所以修内禮所以修
外¶禮樂交錯於中發形於外是故其成也懌恭敬而温
<pb:KR3k0012_WYG_146-11b>
文¶(中心中也/懌恱懌也)立太傅少傅以養之欲其知父子君臣之
道也¶
又曰仲尼曰昔者周公攝政踐祚而治抗世子法於伯禽所
以¶善成王也聞之曰為人臣者殺其身有益於君則為
之况¶于其身以善其君乎周公優為之(于讀曰迂/優猶廣也)是故
知為人¶子然後可以為人父知為人臣然後可以為人
君知事人¶然後能使人成王幼不能蒞阼以為世子則
無為也(以為世子¶若/為世子時也)是故抗世子法於伯禽使之與成
<pb:KR3k0012_WYG_146-12a>
王居(亦名此禮/於成王側)¶欲令成王之知父子君臣長幼之義也
君之於世子也親¶則父也尊則君也有父之親有君之
尊然後兼天下而有<md:KR3k0012_SBCK_146-7b>¶之是知養世子不可不慎也(處君/父之)
(位&KR0259;海内之士而近不能以/教其子則其餘不足多¶也)行一物而三善皆得者惟
世子而已其齒於學之謂也¶(物猶/事也)¶
又世子之記曰朝夕至於大寢之門外問内豎曰今日
安¶否何如(朝夕朝朝暮夕也日中又朝文王為世/子事非禮之制世子之禮亡此存其畧)内竪
曰今¶日安世子乃有喜色其有不安節則内豎以告世
<pb:KR3k0012_WYG_146-12b>
子世子¶色憂不滿容(色憂憂淺不及文/王不能正履也)内豎言復初然
後亦復初¶朝夕之食上世子必在視寒暖之節食下問
所膳羞必知¶所進以命膳宰然後退(羞必知其所進/必知其親所食)若
内豎言疾則世子¶親齊𤣥冠而養(親猶自也養疾/者𤣥冠𤣥端)膳宰
之饌必敬視之(疾者之食¶必/知其所異)疾之藥必親嘗(試毒/味也)嘗饌
善則世子亦能養(善謂¶多/于前也)嘗饌寡世子亦不能飽(又不/及武)
(王一飯/再飯)以至于復初然¶後亦復初也<md:KR3k0012_SBCK_146-8a>¶禮記曰國君世子生告于君接以太牢宰掌具(接讀如/㨗徤勝)
<pb:KR3k0012_WYG_146-13a>
(也謂¶食其母使/之補虛强氣也)凡接子擇日(雖三日之内尊卑皆/集必選其吉日也)冢子
則太¶牢(冢太/也)庶人特豚士特豕大夫少牢國君世子太
牢(皆謂/長子)¶
又曰世子生則君沐浴朝服夫人亦如之皆立于阼階
西¶鄉世婦抱子升自西階君名之降(子升自西階盖人/君見世子必於露)
(寢/也)¶適子庶子見於外寢(此適子謂世子/弟庶子妾子也)冢子未食而見
必執¶其右手適子庶子已食而見必循其首(未食已食/急正緩庶)
(之義/也)
<pb:KR3k0012_WYG_146-13b>
又曰世子珮瑜玉而綦組綬¶
左傳桓公六年北戎伐齊齊侯乞師於鄭鄭太子忽帥師¶
救齊六月大敗戎師獲其二帥太良少良甲首三百以
獻¶于齊於是諸侯之大夫戍齊齊人饋之餼使魯為其班
後¶鄭鄭忽以其有功也怒故有郎之師公之未婚于齊也
齊侯欲以¶文姜妻鄭太子太子忽辭人問其故太子曰
人各有偶齊<md:KR3k0012_SBCK_146-8b>¶大非吾偶也詩云自求多福在我而已大
國何為君子曰¶善自為謀及其敗戎師也齊侯又請妻
<pb:KR3k0012_WYG_146-14a>
之固辭人問其故太¶子曰無事於齊吾猶不敢今以君
命奔齊之急而受室以¶歸是以師婚也民其謂我何遂
辭諸鄭伯¶
又曰九月丁夘子同生(服䖍注曰桓公/太子莊公同)以太子生之禮
舉之(魯十二公惟子同生是適夫人/之長子故備用太子之禮舉之)¶接以太牢(接者子/初生接)
(見於父太牢牛羊豕也/以禮接夫人重適也)卜士負之士妻食之(禮世子生/三日卜士)
(負之射人以桑弧蓬矢射天/地四方卜士之妻為乳母)公與文姜宗¶婦命之¶(公與/文姜)
(及同宗之婦/命之名也)公曰是其生也與吾同物命之曰同(物類/也謂)
<pb:KR3k0012_WYG_146-14b>
(同/日)
又曰曹太子來朝賓之以上卿禮也(曹伯有故使其太/子¶攝而朝諸侯之)
(適子未誓於天子而攝其君則以皮帛繼/子男故賓之以上卿各當其國之上卿)¶饗曹太子初
獻樂奏而嘆¶施父曰曹太子其有憂乎非歎所¶也¶
又曰晉侯使太子申生伐東山臯落氏里克諫曰太子
奉<md:KR3k0012_SBCK_146-9a>¶冢祀社稷之粢盛以朝夕視君膳者也故曰冢子君
行則守¶有守則從從曰撫軍守曰監國古之制也夫帥
師專行謀¶誓軍旅君與國政之所圖也非太子之事也
<pb:KR3k0012_WYG_146-15a>
師在制命而已¶禀命則不威專命則不孝故君之嗣適不
可以帥師君失¶其官帥師不威將焉用之且臣聞臯落氏
將戰君其舍¶之(舍之謂置申生/勿使將兵也)公曰寡人有子未知其
誰立焉不對而退¶(里克/不對)太子帥師公衣之偏衣佩之金
玦(偏衣偏裝之衣偏異色駁不純裝在¶中/左右各異故曰偏金玦以金為玦也)太子將戰狐
突諫曰不可昔辛伯諗¶周桓公曰内寵並后外寵二政
嬖子配嫡大都耦國亂之¶本也周公弗從故及於難今
亂本成矣立可必乎孝而安民¶子其圗之與其危身以
<pb:KR3k0012_WYG_146-15b>
速罪也(速召也疾也言太子不去自不危疾召罪狐突/知其¶亂本既成而太子拘於一節不達至孝之)
(義與臯落雖戰勝而歸猶不能免於難而使父有悖惑/殺子之罪故傳¶備舉衆賢之言以見太子所以死也經)
(在僖公五年晉侯/殺其世子申生)<md:KR3k0012_SBCK_146-9b>¶又曰㑹于首止㑹王太子鄭謀寧周也(惠王以惠后故/將廢太子鄭而)
(立王¶子帶故齊桓帥諸/侯㑹王太子以定其位)¶
又曰盟㑹于寗母謀鄭故也鄭伯使太子華聽命於㑹
言¶於齊侯曰泄氏孔氏子人氏三族實違君命君若去
之以為¶成我以鄭為内臣君亦無所不利焉齊侯將許
<pb:KR3k0012_WYG_146-16a>
之管仲曰¶君以禮與信属諸侯而以姦終之無乃不可
乎子華由是¶得罪於鄭(鄭伯罪/之也)¶
又曰初鄭公子蘭出奔晉(公子蘭鄭文公賤妾燕姞之/子穆公也鄭逐群公子故奔)
(晉/也)¶從於晉侯伐鄭請無與圍鄭許之(晉善蘭不忘/本國故也)故使
待命¶於東(待命於/鄭東也)鄭石甲父侯宣多逆以為太子以求
成於晉¶晉人許之¶
又曰秦康公送公子雍於晉也(康公秦穆公太/子罃晉出也)曰文公
之¶入也無衛故有呂郤之難(吕甥卻芮欲/焚公宫也)乃多與之徒
<pb:KR3k0012_WYG_146-16b>
衛(衛從/<md:KR3k0012_SBCK_146-10a>¶兵也)穆嬴日抱太子(穆嬴襄公夫/人太子靈公)以啼于朝曰先君
何罪其¶嗣亦何罪舍嫡嗣不立而外求君將焉寘此(寘/猶)
(置也此謂/太子也)出朝¶則抱以適趙氏頓首於宣子曰先君奉
此子也而屬諸¶子曰此子也才吾受子之賜(如子善為教/誨此子使之)
(有賢才知人君之道則/吾受¶子之賜賜猶惠也)不才吾惟子之怨(才而受賜美/其教也不才)
(怨子惡其/教不至也)今君雖¶終言猶在耳(君沒未久其言/聲言氣尚在耳)而棄之
若何宣子與諸大夫¶皆患穆嬴且畏偪(言諸大夫患穆/嬴之言以君顧)
(命之言責己也畏偪言無置/太子地畏他公¶子相逼廹也)乃背先蔑而立靈公以禦
<pb:KR3k0012_WYG_146-17a>
秦師¶
又曰郕太子侏儒自安夫鍾(自安猶處也/夫鍾邑名)國人弗循(循/順)
(也/)¶十二年春郕伯卒郕人立君(立君改立君/不立太子也)太子以夫
鍾與¶郕邽來奔(郕邽亦/邑名)公以諸侯逆之(公重土地故以/諸侯禮逆之)¶
非禮也¶
又曰齊髙厚相太子光以先㑹諸侯於鍾離不敬士莊
伯曰<md:KR3k0012_SBCK_146-10b>¶髙厚相太子以㑹諸侯將社稷是衛而皆不敬棄¶社
稷也其將不免乎(免脫也言將不脱罪謂不以壽終也/傳舉此者為十九年齊殺其大夫髙)
<pb:KR3k0012_WYG_146-17b>
(厚二十九年崔杼/弑君光起本也)¶
又曰齊侯娶於魯曰顔懿姬無子其姪鬷聲姬(兄子曰/姪懿姬)
(所從¶也顔鬷皆其母姓懿聲諡/也傳家從後言之故舉諡也)生光以為太子諸子(諸/子)
(妾姓/子氏)¶仲子戎子子嬖(二子/宋女)仲子生牙(公子/牙也)屬諸戎子(戎/子)
(取牙/養也)戎¶子請以為太子許之(齊侯/許之)仲子曰不可廢常不
祥(立長為常立而/¶廢之為不祥也)間諸侯難(言光已列諸侯/之列事難成也)光之立也
列於諸侯矣¶(謂光數從諸/侯北伐盟㑹)今無故而廢之是專黜諸侯
也(專獨也光既與諸侯/列於¶盟不可黜也)而以難犯不祥(以難成之/事犯不善)君必
<pb:KR3k0012_WYG_146-18a>
悔之公曰在我而¶已遂東太子光(東徙之/東鄙也)使髙厚傅牙
以為太子夙沙衛為¶少傅齊侯疾崔杼微逆光(微隱/匿也)疾
病而立之(疾困也而/立為太子)¶
　
　
　
　
　
<pb:KR3k0012_WYG_146-18b>
　
　
　
　
　
　
　
　太平御覽巻一百四十六
