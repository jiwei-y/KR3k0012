# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:06.445634
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 146
#+PROPERTY: FILE SB11n0727-146太平御覽-卷之一百四十六.
<pb:KR3k0012_SBCK_146-1a>¶
太平御覽卷第一百四十六¶
　皇親部十二¶
　　　　　太子一(并丗子見)¶
周易離卦曰黃离元&KR0123;(离南方之卦离爲火土記位焉士/色黃火之子喻子有明德能附麗)¶
(於其父之道文王太子發/是也愼成其業故&KR0123;矣)象曰明兩作离大人以繼明照¶
于四方(王肅曰兩离相/續維明之義也)¶
周易鼎卦曰&KR0004;六鼎顚趾利出否得妾以其子无咎(鄭玄/曰顚)¶
(踣也趾足也無事曰趾設陳曰足爻體選爲服&KR0004;爻在服/之下足象也足所以承正鼎也&KR0004;隂爻而柔與乾同體以)¶
(否正承乾乾爲君以喻君夫人事君若失正禮踣其爲足/之道情無怨則當以和義出之然如否者嫁於天子雖失)¶
(禮無出道逺之而已逺之子廢坤爲順又爲子母牛在后/妃之旁側妾之例也有順德子必賢賢而立以爲丗子又)¶
(何咎/也)¶
周易震卦曰震驚百里不喪匕鬯&KR0143;曰震驚百里驚逺而¶
懼迩也出可以守宗廟社稷以爲&KR0021;主(王肅曰在有靈而/尊者莫若於天有)¶
<pb:KR3k0012_SBCK_146-1b>¶
(靈而貴者莫&KR0002;於王有聲而威者莫若於雷有政而嚴者/莫若於侯是以天子當乾諸侯用震地不過一同雷不過)¶
(百里政行百里則匕鬯亦不喪&KR0021;祀國家大事不/喪宗廟安矣處則諸侯執其政出則長子掌其祀)¶
周易&KR0003;卦曰震一索而得男故謂之長男¶
又曰震爲長子¶
易經曰震下乾上无妄天精起(鄭&KR0007;注曰起猶立也乾爲/天文震爲長子聖人立爲)¶
(天子天下之民/各得其所也)¶
又曰主器者莫&KR0002;長子故受之以震¶
尚書大傳曰唯四月太子發上&KR0021;于畢下至於盟津之上¶
乃告于司馬司徒司空諸節元才予無知以先祖先父之¶
有德之臣左右小子予受先公戰力賞罰以定厥功明于¶
先祖之遺(鄭&KR0007;注曰四月者周四月也發/周武王也卒父業故稱太子也)太子發&KR0155;于舟¶
中流白魚入于舟王跪取出俟以燎羣公咸曰休哉¶
尚書中候曰廢考立發爲太子(鄭&KR0007;曰定/王業也)¶
<pb:KR3k0012_SBCK_146-2a>¶
又曰我終之後怛稱太子(終卒恒常也稱太子者/明非諸侯王事未定矣)¶
又曰太子發以紂存三仁附即父位不稱王(發武王名也/三仁箕子比)¶
(干微子文王得赤雀丹書故號以應天道未成而崩武/王以天誅未行謙不自成故稱太子明統諸而未爲王)¶
又曰予稱太子發明愼父以名卒考(予我也父死曰考文/王命武王我終之後)¶
(桓稱太子者明愼文王之命也君存稱丗子薨稱太子旣/葬稱子踰年稱公今踰年而稱太子發&KR0002;父業有不成者)¶
(而將/軍)¶
周書曰文王受命九年時維暮春在鄗召太子發曰嗚呼¶
吾語女所保所守之哉厚德廣惠忠信志愛人君之行(四/者)¶
(君/徳)不爲驕侈不爲太靡不&KR0075;於美括柱茅茨爲民愛費(言/務)¶
(儉也因就木/枚曰括也)¶
春秋演孔圖曰聖人在後曰望陽苞懷至德據少陽(文王/子也)¶
(故曰在後/嗣文王矣)¶
賈&KR0105;書曰文王使太公望傅太子發嗜鮑魚不登于俎豈¶
<pb:KR3k0012_SBCK_146-2b>¶
有非禮而可養太子哉¶
帝王世記曰武王納太公之女曰邑姜脩教于内生太子¶
誦¶
尚書頋命曰&KR0539;尚明時朕言用敬保元子釗(時是也元子/釗康王名也)¶
&KR0042;濟于艱難¶
穆天子傳曰成&KR0078;之喪邢侯曹侯來弔内史將之以見天¶
子天子告不䂊而辭焉邢侯曹侯乃弔太子太子&KR0152;出廟¶
門以送邢侯再拜勞之侯不荅拜(謙不與太/子亢也)¶
周書曰晉平公使叔譽于周見太子晉與之言(叔譽/叔向)五稱¶
而三窮逡廵而退其言不遂(五稱&KR0003;五/事遂終矣)歸告公曰太子晉¶
行年十五而臣不能與言師曠見李先稱曰吾聞太子之¶
語髙於太山願一言王子應之曰吾聞太師將來吾心甚¶
喜旣見子喜而又懼吾聞女知人年長短&KR0123;凶也曠對曰¶
<pb:KR3k0012_SBCK_146-3a>¶
女聲清女色赤火色不壽太子曰然却後三年吾將上賔¶
於帝所女愼母言殃將及女師曠歸未及三年告死者至¶
也¶
春秋傳曰靈王二十一年榖洛闘將毀王宫王欲壅之太¶
子晉諌曰不可晉聞古之長民者不隳山不崇藪不防川¶
不竇澤¶
列仙傳王子喬周靈王太子晉也好吹笙作鳯皇鳴遊伊¶
洛間有道士浮丘伯引上嵩山仙去¶
尚書大傳曰堯爲天子朱爲太子舜爲左右(鄭注曰左右/助也&KR0002;周之)¶
(冢宰典/國事)堯知朱之不肖必將壞其宗廟滅其社稷而天下¶
同賊之(肖似也堯受運行知天命在受又&KR0055;知/朱之不似不欲命於天誅如桀紂也)故堯推尊¶
舜而尚之屬諸侯致天下於大麓之野¶
又曰髙宗有親䘮居廬三年然未嘗言國事而天下無背¶
<pb:KR3k0012_SBCK_146-3b>¶
叛之心者何也及其爲太子之時盡以知天下人民之所¶
好惡是以雖不言國事也知天下無背叛之心¶
家語曰子張問曰書云髙宗諒闇三年不言言乃雍有諸¶
(王肅曰雍權貌書/言乃雍雍和也)孔子曰胡爲其不然古者天子崩則丗¶
子委政於家宰三年成湯旣没太甲聽於伊尹武王旣䘮¶
成王聽於周公其義一也¶
尚書大傳曰太子年十八曰孟侯孟侯者於四方諸侯來¶
朝迎於郊者問其所不知也問人民之所好惡土地所生¶
美珎恠異山川之所有無及父在時皆知之(鄭&KR0007;注曰十/八嚮入大斈)¶
(爲成人愽/問庶事也)¶
又曰棄法律逐功臣殺太子以妾爲妻則火不炎上¶
又曰古之帝王者必立太學小學(禮記曰斈在公宫/之左大斈在郊)使公¶
卿太子大夫元士之嫡子十有三年始入小學見小節焉¶
<pb:KR3k0012_SBCK_146-4a>¶
踐小義焉年二十入太學見大節焉踐大義焉故入小學¶
知父子之道長㓜之序入太學知君臣之儀上下之位小¶
師取小學之賢者登之天子天子以爲左右(天子當爲太/子禮志曰周)¶
(公居攝踐祚而治亢丗子法於伯禽使之爲成王居/欲使成王之知父子君臣長㓜之義所以善成王也)¶
尚書洪範五行傳曰心之大星天王也其前星太子也後¶
星庶子也¶
荆州星占曰少微星一名處士星儲君副主之宫¶
韓詩外傳曰五帝官天下三王家天下家以傳子官以傳¶
賢故自唐虞巳上經傳無太子稱號夏殷之王雖則傳嗣¶
其文略矣至周始見文王丗子之制¶
又曰趙簡子太子名伯魯小子名無恤簡子自爲二書牘¶
親自表之書曰節用聽聦敬賢勿慢使能勿賤與二子使¶
誦之居三年簡子坐清臺之上問二書所在伯魯忘其表¶
<pb:KR3k0012_SBCK_146-4b>¶
令誦不能得無恤出其書於䄂令誦習焉乃黜伯魯而立¶
無恤¶
又曰魏文侯封太子擊於中山三年不徃來趙倉唐曰君¶
何不遣人使大國太子曰願之乆矣未得可使者對曰臣¶
願奉使侯何好太子曰侯嗜晨鳬好北犬於是遣倉緤北¶
犬奉晨鳬獻之侯曰擊愛我知我所嗜好(&KR0003;&KR0080;又載事/具奉使部)¶
&KR0003;&KR0080;曰經侯過魏太子左帶羽玉具劒右帶環珮左光照¶
右右光照左太子不視經侯曰魏國有寳乎太子曰主信¶
臣忠百姓戴上此魏國之寳也¶
毛詩曰渭陽康公念母也康公之母晉獻公之女文公遭¶
驪&KR0078;之難未返而&KR0087;&KR0078;卒穆公納文公康公時爲太子贈¶
送文公於渭之陽念母之不見也¶
毛詩曰小弁刺幽王也太子之&KR0019;作焉弁彼鸒斯歸飛提¶
<pb:KR3k0012_SBCK_146-5a>¶
提(興也弁樂也鸒卑居卑居雅島也提提羣飛貌箋云樂/乎技雅烏出食在野其飽羣飛而歸提提然興者喻凡)¶
(人父子兄弟出入宫庭相與飲食/亦提提然樂傷今太子獨不然)民莫不榖我獨于罹(幽/王)¶
(取申女生太子冝咎又恱褒姒生子伯服立以爲后而放/冝咎將殺之箋云榖養也于日也罹憂也天下之人無不)¶
(父子相養者我太子/獨不然日以憂也)¶
又曰懷德維寜宗子維城無俾城壞無獨斯畏(懷和也箋/云斯離也)¶
(和女德無行酷虐之政以安女國是以爲宗子之城使免/於難遂行酷虐則禍及宗子是謂城壞城壞則乖離而散)¶
(女獨居而畏矣/宗子嫡子也)¶
周禮曰惟王建國辨方正位(于寶注曰辨方謂别東西南/北之名以表隂陽也正位謂)¶
(&KR0002;君南面當陽臣北靣即隂居於北宫以/體太隂居太子於東宫以位少陽之&KR0011;)¶
又曰膳夫掌王之食飲膳羞以養王及后丗子歳終則㑹¶
唯王及后丗子之膳不㑹(不㑹計多少優尊者/其頒賜諸臣則計之)¶
又曰凡其死生鱻薧之物以供王之膳與其薦之物及后¶
丗子之膳羞(鄭司農云鮮謂生/&KR0079;薧謂乾肉也)¶
<pb:KR3k0012_SBCK_146-5b>¶
又曰内饔掌王及后丗子膳羞之割烹煎和之事選百羞¶
醬物珎異以俟饋供后及丗子之膳羞¶
又曰籩人爲王及后丗子供其内羞(於其飲食以/供房中之羞)¶
又曰醯人供后及丗子之醬韲葅¶
又曰外府掌&KR0022;布之出供王及后丗子之衣服之用¶
又曰國君過市則刑人赦夫人過市罰一幕丗子過市罰¶
一弈(市者人之所交利而行刑之處君子無/故不遊觀焉&KR0002;遊觀則施惠以爲&KR0003;也)¶
又曰王之諸子國有大事則帥國子而致於太子唯所用¶
之&KR0002;有甲兵之事則授之車甲合其卒伍置其有司以軍¶
法治之司馬弗正(軍法百人爲卒五人爲伍弗不也國/子屬太子司馬雖有軍事不賦之也)凡¶
國之政事國子存遊倅使之脩德學道春合諸學秋合諸¶
射以考其藝而進退之(遊倅之未仕者斈太斈也射名也/王制曰春秋教以禮樂冬夏教以)¶
(詩書王太子羣子卿大夫元/士之適子國之後選皆造焉)¶
<pb:KR3k0012_SBCK_146-6a>¶
儀禮聘禮曰遭夫人丗子之䘮君不受使大夫受於廟其¶
他如遭君䘮(夫人丗子死君爲䘮主使大夫受聘/礼不以凶接吉也其他謂礼所降)¶
大戴禮曰古之王者太子生因舉之禮使士&KR0018;之有司叅¶
夙興端冕見之南郊見之天也過闕則下過廟則趨孝子¶
之道也故自爲赤子則教固以行矣¶
又曰太子旣冠成免於保&KR0019;之嚴則有司過之史有虧膳¶
之宰太子有過史必書史之義不得不書過不書過則死¶
過書而宰徹其膳宰之義不得不徹膳不徹膳則死於是¶
有進善之旌誹謗之木敢諌之皷¶
禮記曰大夫士之子不敢與丗子同名(鄭&KR0007;注曰避僣邪也/其先/生則亦弗改)¶
(丗或/爲太)¶
又曰王太子王子羣后之太子卿大夫元士之適子凡入¶
學以齒(皆以長㓜受/斈尊卑不同)¶
<pb:KR3k0012_SBCK_146-6b>¶
又曰文王之爲丗子朝於王季日三雞初鳴而衣服至於¶
寢門之外問内竪之御者曰今日安不何如(内竪小臣之/屬掌内外之)¶
(通令也如今/小史直日矣)内竪曰安文王乃喜(孝子恒/兢兢也)及日中又至亦¶
如之(又/復)及暮又至亦如之(暮/夕)其有不安節則内竪以告文¶
王文王色憂行不能正履(節謂居處故/事履蹈地)王季復膳(飲食/安也)然¶
後亦復初(憂/解)食上必在視寒煖之節(在/察)食下問所膳(所/食)命¶
膳宰曰末有原應曰諾然後退(末猶勿也原再進也勿有/所再進爲失餁臭味惡也)¶
(退反/其寢)武王帥而行之不敢有加焉(庶幾程式/之帥循也)¶
又曰樂正司業父師司成一有元良萬國以貞丗子之謂¶
也¶
又曰成王㓜不能蒞阼周公相踐阼而治(踐履也代成王履/阼階攝王位治天)¶
(下)抗丗子法於伯禽欲令成王之知父子君臣長㓜之道¶
(抗猶舉也謂舉丗子之法/使與成王居而學之也)成王有過則撻伯禽所以示成¶
<pb:KR3k0012_SBCK_146-7a>¶
王丗子之道(以成王之過擊伯/禽則足以感喻焉)凡學丗子及學士必時(四/時)¶
(各有冝斈士謂司徒/論俊選所&KR0155;於學者)春夏學干戈秋冬學羽籥皆於東序¶
又曰凡三王教丗子必以禮樂樂所以脩内禮所以脩外¶
也禮樂交錯於中發形於外是故其成也懌恭敬而温文¶
(中心中也/懌恱懌也)立太傅少傅以養之欲其知父子君臣之道也¶
仲尼曰昔者周公攝政踐阼而治抗丗子法於伯禽所以¶
善成王也聞之曰爲人臣者殺其身有益於君則爲之況¶
于其身以善其君乎周公優爲之(于讀曰迂/迂猶廣也)是故知爲人¶
子然後可以爲人父知爲人臣然後可以爲人君知事人¶
然後能使人成王㓜不能蒞阼以爲丗子則無爲也(以爲/丗子)¶
(&KR0002;爲丗/子時也)是故抗丗子法於伯禽使之與成王居(亦學此禮/於成王側)¶
欲令成王之知父子君臣長㓜之義也君之於丗子也親¶
則父也尊則君也有父之親有君之尊然後兼天下而有¶
<pb:KR3k0012_SBCK_146-7b>¶
之是故養丗子不可不愼(處君父之位覽海内之士而近/不能以教其子則其餘不足&KR0026;)¶
(也)行一物而三善皆得者唯丗子而巳其齒於學之謂也¶
(物猶/事也)¶
又丗子之記曰朝夕至于大寢之門外問内竪曰今日安¶
否何如(朝夕朝朝暮夕也日中又朝文王爲丗/子也非禮之制丗子之禮亡此存其記)内竪曰今¶
日安丗子乃有喜色其有不安節則内竪以告丗子丗子¶
色憂不滿容(色憂憂淺不及文/王不能正履也)内竪言復初然後亦復初¶
朝夕之食上丗子必在視寒煖之節食下問所膳羞必知¶
所進以命膳宰然後退(羞必知所進/必知親所食)&KR0002;内竪言疾則丗子¶
親齊&KR0007;冠而養(親猶自也養疾/者&KR0007;冠&KR0007;端)膳宰之饌必敬視之(疾者/之食)¶
(齊和所/欲或異)疾之藥必親嘗之(試毒/味也)嘗饌善則丗子亦能食(善/謂)¶
(多於/前也)甞饌寡丗子亦不能飽(又不及武王/一飯再飯)以至于復初然¶
後亦復初也(復常/所服)¶
<pb:KR3k0012_SBCK_146-8a>¶
禮記曰國君丗子生告於君接以太牢宰掌具(接續如捷/捷勝也謂)¶
(食其母使之/&KR0024;虚強氣也)凡接子擇&KR0123;日(雖三日之内尊卑/皆必選其&KR0123;日也)冢子則太¶
牢(冢大/也)庶人特豚士特豕大夫少牢國君丗子太牢(皆謂/長子)¶
又曰丗子生則君沐浴朝服夫人亦如之皆立于阼階西¶
郷丗婦抱子&KR0155;自西階君名之乃降(子升自西階則人君/見丗子於露寢也)¶
適子庶子見於外&KR0230;(比適子謂丗子/弟庶子妾子也)冢子未食而見必執¶
其右手適子庶子巳食而見必循其手(未食巳食急正/緩庶之義也)¶
又曰丗子佩瑜玉而綦組綬¶
左傳桓公曰北戎伐齊齊侯使乞師於鄭鄭太子忽帥師¶
救齊六月大敗戎師獲其二帥大良少良甲首三百以獻¶
于齊於是諸侯之大夫戍齊齊人饋之餼使魯爲其班後¶
鄭鄭忽以其功也怒故有郎之師公之未婚於齊(也齊/侯欲)以¶
文姜妻鄭太子太子忽辭人問其故太子曰人各有偶齊¶
<pb:KR3k0012_SBCK_146-8b>¶
大非吾偶也詩云自求多福在我而巳大國何爲君子曰¶
善自爲謀及敗戎師也齊侯又欲妻之固辭人問其故太¶
子曰無事於齊吾猶不敢今以君命奔齊之急而受室以¶
歸是以師婚也民其謂我何遂辭諸鄭伯¶
又曰九月乙夘子同生(服䖍注曰桓/太子莊公同)以太子生之禮舉之¶
接以太牢(接者子初生/接見於父)卜士&KR0018;之士妻食之公與文姜宗¶
婦命之¶
又曰曹太子來朝(曹太子桓公/子莊公射姑)賔之上卿之禮(曹伯有故/使其太子)¶
(攝而朝曲禮曰諸侯之嫡子攝其君未誓於天子則以皮/帛継子男如諸侯之上卿禮也上卿出入三積食三牢牽)¶
(二年一享一/食宴之也)饗曹太子&KR0004;獻樂奏而歎(&KR0004;獻酒如獻爵樂/奏人上堂也&KR0004;獻)¶
(爵奏樂太子/歎而哀歎也)施父曰曹太子其有憂乎非歎所也(施父魯/大夫古)¶
(之享食所以&KR0026;威儀省禍福無䘮而慼憂必及焉曹/太子臨樂而歎故曰其有憂乎父將死兆先見之也)¶
又曰晉侯使太子申生伐東山臯落氏里克諌曰太子奉¶
<pb:KR3k0012_SBCK_146-9a>¶
冢祀社稷之粢盛以朝夕視君膳者故曰冢子君行則守¶
有守則從從曰撫軍守曰監國古之制也夫帥師專行謀¶
誓軍旅君與國政之所圖也非太子之事師在制命而巳¶
禀命則不威專命則不孝故君之嫡嗣不可以帥師君失¶
其官帥師不威將焉用之且臣聞臯落氏將　戰君其舎¶
之(舎置置申生/勿使將兵也)公曰寡人有子未知其誰立焉不對而退¶
(里克/不對)太子帥師公衣之偏衣佩之金玦(偏衣偏裝之衣偏/異色駮不純裝在)¶
(中左右各異故曰偏/金玦以金爲玦也)太子將戰狐突諌曰不可昔辛伯諗¶
周桓公曰内寵並后外寵貳政嬖子配嫡大都耦國亂之¶
夲也周公弗從故及於難今亂夲成矣立可必乎孝而安民¶
子其圖之與其危身以速罪也(速召也疾也言太子不去/身必危疾召罪狐突知其)¶
(雖夲旣成而太子拘於一節不逹至孝之義與臯落戰雖/勝而歸猶不能免於難而使父有悖惑殺子之罪故傳曰)¶
(備衆賢之言以迹太子所以死也經/在僖公五年晉侯殺其丗子申生)¶
<pb:KR3k0012_SBCK_146-9b>¶
又曰㑹于首止㑹王太子鄭謀寕周也(惠王以惠后故將/廢太子鄭而立王)¶
(子帶故齊桓帥諸侯/㑹王太子以定其位)¶
又曰盟㑹於寗母謀鄭故也鄭伯使太子華聽命于㑹言¶
於齊侯曰泄氏孔氏子人氏三族實違君命君&KR0002;去之以爲¶
成我以鄭爲内臣君亦無所不利焉齊侯將許之管仲曰¶
君以禮與信屬諸侯而以姦終之無乃不可乎子華由是¶
得罪於鄭(鄭伯罪/之也)¶
又曰&KR0004;鄭公子蘭出奔晉(公子蘭鄭文公賤妾燕姞之子/穆公也鄭逐羣公子故奔晋也)¶
從於晉侯伐鄭請無與圍鄭許之(晉善蘭不忘/夲國故也)故使待命¶
於東(待命於/鄭東也)鄭石甲父侯宣多逆以爲太子以求成於晉¶
晉人許之¶
又曰&KR0087;康公送公子雍於晉也(康公&KR0087;穆公太/子罃晉出也)曰文公之¶
入也無衛故有吕郤之難(吕甥郤芮欲/焚公害也)乃多與之徒衛(衛/徒)¶
<pb:KR3k0012_SBCK_146-10a>¶
(兵/也)穆嬴日抱太子(穆嬴襄公夫/人太子靈公)以啼于朝曰先君何罪其¶
嗣亦何罪舎嫡嗣不立而外求君將焉寘此(寘置也/此太子)出朝¶
則抱以適趙氏頓首於宣子之門曰先君奉此子而屬諸¶
子曰此子&KR0002;才吾受子之賜(如子爲吾教誨此子使之有/賢才知人君之道也明吾受)¶
(子之賜/賜猶惠)不才吾唯子之怨材(而受賜美其教也不/怨子惡其教不至也)今君雖¶
終言猶在耳(君没未乆其言/聲言氣尚在耳)而棄之&KR0002;何宣子與諸大夫¶
皆患穆嬴且畏偪(言諸大夫患穆嬴之言以君顧命之言/責己也畏偪迫無置靈公一曰畏他公)¶
(干徒來相/逼迫矣)乃背先蔑而立靈公以禦&KR0087;師¶
又曰郕太子朱儒自安夫鍾(自安猶處也/夫鍾郎邑)國人弗徇(徇順/也)¶
十二年春郕伯卒郕人立君(文君改立君/不周太子者)太子以夫鍾與¶
郕邽來奔(郕邽亦邑名也一曰郕&KR0022;之寶圭太子父在而/自安於夫鍾國人以爲不順故郕伯卒而更立)¶
(君太子以其國寳/輿地夫鍾來奔也)¶
又曰齊髙厚相太子光以㑹諸侯於鍾離不敬士莊伯曰¶
<pb:KR3k0012_SBCK_146-10b>¶
髙厚相太子㑹諸侯將社稷是衛而皆不敬(髙厚与光/俱不敬)棄¶
社稷也其將不免乎(免脫也言將不脫罪禍不以壽終也/傳舉此者爲十九年齊殺其大夫髙)¶
(原二十五年崔杼/弑君光起夲也)¶
又曰齊侯娶於魯曰顔懿&KR0078;無子其姪鬷聲&KR0078;(兄子曰姪/懿&KR0078;所從)¶
(也顔鬷皆其母姓懿聲謚也/傳家從後言之故舉謚也)生光以爲太子諸子(諸子妾/生子氏)¶
仲子戎子子嬖(二子/宋女)仲子生牙(公子/牙也)屬諸戎子(戎子取/牙養之)戎¶
子請以爲太子許之(齊侯/許之)仲子曰不可廢常不祥(立長爲/常立而)¶
(廢之爲/不祥也)間諸侯難(間犯謂光巳列/於諸侯難成)光之立也列於諸侯矣¶
(謂上數從諸/侯北伐盟㑹)今無故而廢之是專黜諸侯也(專獨也光比/與諸侯列於)¶
(盟不可/黜也)而以難犯不祥(以難成之/事犯不善)君必悔之公曰在我而¶
巳遂東太子光(東徙之/東垂也)使髙厚傅牙以爲太子夙沙衛爲¶
少傅齊侯疾崔杼微逆光(微隱/匿也)疾病而立之(疾困也而/立爲太子)¶
太平御覽卷第一百四十六¶
