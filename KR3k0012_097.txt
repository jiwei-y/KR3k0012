# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:03.880684
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 97
#+PROPERTY: FILE SB11n0727-097太平御覽-卷之九十七.
<pb:KR3k0012_SBCK_097-1a>¶
太平御覽卷第九十七　皇王部二十二¶
　　　西晉惠皇帝　趙王倫(附)¶
　　　　　惠皇帝¶
晉書曰孝惠帝諱𠂻字正度武帝第二子也太始三年立¶
爲皇太子時年九歳太熈元年四月己酉武帝崩是日太¶
子即皇帝位大赦改元爲永熈尊皇后楊氏曰皇太后立¶
妃賈氏爲后以太尉楊駿爲太傅輔政秋八月壬午立廣¶
陵王遹(音/聿)爲皇太子以中書監何劭爲太子太師吏部尚¶
書王戎爲太子太傅永平元年春正月詔改永熈二年爲¶
永平元年又詔子弟及羣官並不得謁陵三月辛夘誅太¶
傅楊駿駿弟衛將軍瑤太子太保濟中護軍張劭散&KR0016;常¶
侍叚廣楊邈左軍劉禎河南尹李斌中書令蔣俊東夷校¶
尉文淑尚書武茂皆夷三族壬辰大赦賈后矯詔廢皇太¶
<pb:KR3k0012_SBCK_097-1b>¶
后爲庶人徙于金墉城告于天地宗廟誅太后母龐氏壬¶
寅徴大司馬汝南王髙爲太宰與太保衛瓘輔政六月賈¶
后矯詔使楚王瑋(音/偉)殺太宰汝南王亮太保菑陽公衛瓘¶
乙丑以瑋擅害亮瓘殺之九月辛丑徴征西大將軍梁王¶
&KR0686;爲䘙將軍録尚書事以趙王倫爲征西大將軍都督雍¶
梁二州諸軍事三年春二月巳酉賈后弑皇太后于金墉¶
城五年冬十月武庫火焚累代之寳十二月景戍新作武¶
庫大調兵器六年八月秦雍氐羌悉叛推氐羌帥齊萬年¶
僣號稱帝圍于涇陽七年春正月癸丑周處及齊萬年戰¶
於六陌王師敗績處死之九年春正月左積弩將軍孟觀¶
伐氐戰于中亭大破之𫉬齊萬年徴征西大將軍梁王彤¶
録尚書事以北中郎將河間王顒爲鎮西將軍鎮關中成¶
都王頴爲鎮北大將軍鎭鄴十二月壬戌廢皇太子遹爲¶
<pb:KR3k0012_SBCK_097-2a>¶
庶人及其三子幽于金墉城殺太子之母謝氏永康元年¶
正月大赦改元三月癸未賈后矯詔害庶人遹于許昌夏¶
四月辛卯日有食之癸巳梁王彤趙王倫矯詔廢賈后爲¶
庶人司空張華尚書僕射裴頠(音隗文/毁切)皆遇害侍中賈謐及黨¶
與數十人皆伏誅甲午倫矯詔大赦自爲相國都督中外諸¶
軍如宣帝輔魏故事追復故皇太子位丁酉以梁王肜爲太¶
宰己亥趙王倫矯詔害賈庶人于金墉城五月己巳立皇孫¶
臧爲太孫秋八月淮南王允舉兵討趙王倫不尅允及其二¶
子𥘿王郁漢王迪皆遇害永寜元年春正月乙丑趙王倫纂¶
帝位景寅遷帝于金墉城號曰太上皇改金墉曰永昌宫廢¶
皇太孫臧爲濮陽王五星經天縱横無常癸酉倫害濮陽王¶
臧三月平東將軍齊王冏(俱永/切)起兵以討倫傳檄州郡屯于¶
陽翟征北大將軍成都王頴征西大將軍河澗王顒常山王¶
<pb:KR3k0012_SBCK_097-2b>¶
乂豫州刺史李毅兖州刺史王彦南中郎將新野公歆皆舉¶
兵應之衆數十萬倫遣其將閭和出伊闕張泓孫輔出堮坂¶
以拒冏孫㑹士猗許超岀黄橋以拒頴及頴將趙驤石超戰¶
於沮(音/蛆)水㑹等大敗棄軍走四月辛酉左衛將軍王輿尚書¶
淮南王漼(七隗/反)勒兵入宫擒倫黨孫秀孫㑹許超士猗(於/離)¶
(反)駱休等皆斬之逐倫歸第即日乗輿反正群臣頓首謝¶
罪帝曰非諸卿之過也詔大赦改元誅趙王倫義陽王¶
威九門侯質等及倫之黨與五月立襄陽王尚爲皇太孫¶
六月戊辰大赦増吏位二等庚午東萊王㽔左衛將軍王¶
輿謀廢齊王冏事泄廢㽔爲庶人輿伏誅夷三族甲戍以¶
齊王冏爲大司馬都督中外諸軍事成都王頴爲大將軍¶
録尚書事河間王顒爲太尉罷承相復置司徒官太安元¶
年五月癸卯以清河王遐子覃爲皇太子賜孤寡帛大酺¶
<pb:KR3k0012_SBCK_097-3a>¶
(音/甫)五日以齊王冏爲太師東海王越爲司空秋七月兖豫¶
徐兾等四州大水冬十月地震十二月丁卯河間王顒表¶
齊王冏窺伺神器有無君之心與成都王頴新野王歆范¶
陽王虓(許交/切)同㑹洛陽請廢冏還第長沙王乂奉乗輿屯南¶
上東門攻冏殺之幽其諸子于金墉城廢冏弟北海王寔大¶
赦改元以長沙王乂爲太尉都督中外諸軍事二年七月中¶
書令卞粹侍中馮蓀河南尹李含等貳於長沙王爻疑而¶
害之八月河澗王顒成都王頴舉兵討長沙王乂帝以乂爲¶
大都督帥軍禦之庚申劉𢎞及張昌戰於清水斬之顒遣¶
其將張方頴遣其將陸機牽秀石超等來逼京師乙丑帝¶
幸十三里橋遣將軍皇甫商拒方於冝陽己巳帝旋軍于¶
宣武塲庚午舎于石樓天中裂無雲而雷九月丁丑帝次¶
于河橋壬午皇甫啇爲張方所敗甲申帝軍于芒山丁亥¶
<pb:KR3k0012_SBCK_097-3b>¶
幸偃師辛卯舎于豆田癸巳帝旋于城東景申進軍緱氏¶
擊牽秀走之大赦張方入京城燒清明開陽二門死者萬¶
計石超逼乗輿于緱氏冬十月壬寅帝旋于宫石超焚緱氏¶
服御無遺丁未破牽秀范陽王虓于東陽門外戊申破陸¶
機于建春門石超斬其大將軍賈崇等十六人懸首銅駝¶
街張方退屯十三里橋十一月辛巳星晝隕聲如雷王師¶
攻方壘不利方决千金堰水碓皆涸(音/鶴)乃發王公奴婢手¶
舂給兵廪一品巳下不從征者男子十三巳上皆從役又發¶
奴助兵號爲四部司馬公&KR0059;窮踧(子六/反)米石萬錢詔命所至¶
一城而巳壬寅夜赤氣竟天隠隠有聲景辰地震癸亥東¶
海王越執長沙王乂幽於金墉城㝷爲張方所害甲子大¶
赦永興元年春正月成都王頴自鄴諷于帝乃大赦改元¶
爲永安帝逼於河間王顒宻詔雍州刺史劉沉𥘿州刺史¶
<pb:KR3k0012_SBCK_097-4a>¶
皇甫重以討之沉舉兵攻長安爲顒所敗張方大掠洛中¶
還長安於是軍中大餧人相食以成都王頴爲丞相頴遣¶
從事中郎成夔等以兵五萬屯十二城門殿中𪧐所忌者¶
頴皆殺之以三部兵代𪧐衛二月乙酉廢皇后羊氏幽于¶
金墉城黜皇太子覃復爲清河王三月河間王顒表請立¶
成都王頴爲太弟戊申詔曰朕以不徳纂承鴻緒于兹十¶
有五載禍亂滔天姧逆仍起至乃幽廢重宫宗廟幾絶成¶
都王頴温仁惠和尅平暴亂其以頴爲皇太弟都督中外¶
諸軍事丞相如故秋七月景申朔右衞將軍陳(音/&KR0942;)詔召百¶
寮入殿中因勒兵討成都王頴戊戍大赦復皇后羊氏及皇¶
太子覃巳亥司徒王戎東海王越髙密王簡平昌公摸呉王¶
晏豫章王熾襄陽王範右僕射荀藩等奉帝北征至安陽衆¶
二十餘萬頴遣其將石超拒戰巳未六軍敗績於湯隂矢¶
<pb:KR3k0012_SBCK_097-4b>¶
及乗輿百官分散侍中嵇紹死之帝傷頰中三矢亡六璽¶
帝遂幸超軍餒甚超進水左右奉秋桃超遣第熈奉帝之¶
鄴頴帥羣官迎謁道左帝下輿涕泣其夕幸于頴府有九¶
錫之儀陳留王送貂蟬文鶡尾明日乃備法駕幸于鄴唯¶
豫章王熾司徒王戎僕射荀藩從庚申大赦改爲建武八¶
月戊辰頴殺東安王繇張方復入洛陽廢皇后羊氏及皇¶
太子覃匈奴左賢王劉元海反於離石自號大單于安北¶
將軍王俊遣烏九&KR0016;攻成都王頴于鄴大敗之頴與帝單¶
車走洛陽御服分散倉卒上下無齎侍中黄門&KR0013;囊中賫¶
&KR0059;錢三千詔貸用所在買飯食以供宫人止食於道中客舎¶
宫人有持升餘粇米飯燥及蒜鹽豉以進帝帝噉(音/啖)之御中¶
黄門布&KR0013;次𫉬嘉市麄米飯盛以瓦孟帝噉兩孟有老父¶
獻蒸雞帝受之至温將謁陵帝䘮履納從者之履下拜流¶
<pb:KR3k0012_SBCK_097-5a>¶
涕左右皆歔欷及濟河張方帥騎三千以陽燧青蓋車奉¶
迎方拜謁帝躬止之辛巳大赦賞從者有差冬十一月乙¶
未方請帝謁陵因刧帝幸長安以所乗車入殿中帝馳避後¶
園竹中方逼帝升車左右中黄門鼔吹十二人歩從唯中書¶
監虜志侍側方以帝幸其壘帝令具載宫人寳物軍人因略¶
妻後宫分爭府藏魏𣈆巳來所積之物掃地無遺矣行次¶
新安寒甚帝墮馬傷足尚書髙光奉進靣衣帝嘉之河間¶
王顒帥官屬歩&KR0016;三萬迎于灞上顒前拜帝下車止之以征¶
西府爲宫唯僕射荀藩司𨽻劉暾(也昆/反)太常鄭球(音/求)河南尹¶
周馥(音服/復)與其遺官在洛陽爲留臺承制行事號爲東¶
西臺焉景午留臺大赦改元復爲永安辛丑復皇后羊氏¶
李雄僣號成都王劉元海僣號漢王十二月丁亥詔曰天¶
禍𣈆&KR0022;家嗣莫繼成都王頴自在儲貳政績虧損四海失¶
<pb:KR3k0012_SBCK_097-5b>¶
望不可承重器其以王還苐豫章王熾先帝愛子令問日¶
新四海注意今以爲皇太弟以隆我晉&KR0022;以司空越爲太¶
𫝊與太宰顒夾輔朕躬司徒王戎叅録朝政光禄大夫王¶
衍爲尚書左僕射百官皆復職齊王冏前應還第長沙王¶
乂輕䧟重刑封其子紹爲樂平縣王以奉其嗣自湏戎車¶
屢征勞費人力供御之物皆減三分之二户調田租三分¶
減一蠲除苛政愛人務本清通之後當還東京大赦改元¶
以河間王顒都督中外諸軍事二年春正月甲午朔帝在¶
長安夏四月景子張方廢皇后羊氏七月東海王越嚴兵¶
徐方將西迎大駕成都王頴部將公師藩等聚衆攻䧟郡¶
縣害陽平太守李志汲郡太守張延等轉攻鄴平昌公模¶
遣將軍趙驤擊破之九月壬子以成都王頴爲鎮軍大將¶
軍都督河北諸軍事鎮鄴河間王顒遣將軍吕㓪屯洛陽¶
<pb:KR3k0012_SBCK_097-6a>¶
冬十月景子詔曰得豫州刺史劉喬檄稱頴川太守劉輿¶
迫脅驃&KR0016;將軍虓拒逆詔命造構凶逆擅刧郡縣合聚兵¶
衆擅用荀晞爲兖州斷截王命鎮南大將軍荆州刺史劉&KR1198;¶
平南將軍彭城王釋等各勒所統徑㑹許昌與喬并力今¶
遣右將軍張方爲大都督統精卒十萬建武將軍吕㓪廣¶
武將軍騫貙(𠡠俱/反)建威將軍刀黙等爲軍前鋒共㑹許昌¶
除輿兄第丁丑使前車&KR0016;將軍石超北中郎將王闡討輿¶
等赤氣見于北方東西竟天有星孛于北斗平昌公模遣¶
將軍宋胄等屯河橋十一月立節將軍周權詐&KR0013;檄自稱¶
平西將軍復皇后羊氏洛陽令何橋攻權殺之復廢皇¶
后十二月吕㓪等東屯榮陽成都王頴進據洛陽張方¶
劉&KR1198;等並按兵不能禦范陽王虓濟自官渡拔榮陽石超¶
襲許昌破劉喬於肅喬奔南陽右將軍陳敏舉兵反自號¶
<pb:KR3k0012_SBCK_097-6b>¶
楚公矯稱&KR0013;中詔從[沔-丏+丐]漢奉迎天子逐楊州刺史劉機丹¶
陽太守王曠光熈元年春正月戊子朔日有蝕之帝在長¶
安河間王顒聞劉喬破大懼遂殺張方請和於東海王越¶
越不聽宋胄等破頴將婁裒進逼洛陽頴奔長安甲子越¶
遣其將祁𢎞宋胄司馬纂等迎帝巳亥𢎞等奉帝還洛陽¶
乗牛車行宫藉草公卿跋渉六月景辰朔至自長安升舊¶
毀哀慼流涕謁于太廟復皇后羊氏辛未大赦改元八月¶
以太尉東海王越録尚書事驃騎將軍范陽王虓爲司空¶
九月頓丘太守馮嵩執成都王頴送之于鄴冬十月司空¶
范陽王虓薨長史劉輿害成都王頴十一月庚午帝崩于¶
顯陽殿在位十六年時年四十八葬太陽陵帝之爲太子¶
也朝廷咸知不堪政事衛瓘常侍宴撫武帝所坐床曰可¶
惜此坐和嶠亦以爲言曰皇太子有淳古風而季代多僞¶
<pb:KR3k0012_SBCK_097-7a>¶
恐不了陞下家事武帝黙然不荅後武帝欲廢太子楊后¶
曰立嫡以長不以賢豈可動乎太子遂定及居大位政岀¶
群下紀綱大壤貨賂公行天下爲之市賈焉帝又甞幸華¶
林園聞蛙聲謂左右曰此鳴者爲官乎爲私乎或對曰在¶
官地者爲官在私地者爲私及天下荒亂百姓餒甚帝曰¶
何不食内糜其蒙蔽皆此𩔖也¶
王隠𣈆書曰髙堂隆尅鄴宫屋材云後&KR0002;干年當有天子¶
居此宫惠帝止鄴宫治屋者土剥更泥始見刻字計年正¶
合¶
　　　　　趙王倫¶
晉書曰趙王倫字子彛宣帝弟九子也母曰栢夫人魏嘉¶
平&KR0004;封安樂亭侯五等建改封東安子拜諌議大夫武帝¶
受封琅瑘郡王元康&KR0004;遷征西將軍開府儀同三司鎭𨵿¶
<pb:KR3k0012_SBCK_097-7b>¶
中倫刑賞失中氐(音/低)羗反叛徴還京師㝷拜車&KR0016;將軍太¶
子太傅&KR0055;交賈郭謟事中宫大爲賈后所親信求録尚書¶
張華裴頠固執不可又求尚書令華頠復不許敏懐太子之¶
廢也使倫領右軍將軍時左衛司馬督司馬雅及常徙督¶
許超並常給事東宫二人傷太子無罪與殿中中郎士猗節¶
謀廢賈后復太子以華頠不可移難與圖權倫執兵之要¶
性貧冒可假以濟事乃&KR0003;倫嬖人孫秀曰中宫凶妒(音/蠧)無¶
道與賈謐等共廢太子今國無適嗣社稷將危大臣將起¶
大事而公名奉中宫與賈郭親善太子之廢皆云預知一¶
朝事起禍必相及何不先謀之乎秀許諾言於倫倫納焉¶
事將起而秀知太子聦明&KR0002;還東宫將與賢人圖政量巳¶
必不得志更&KR0003;倫曰太子剛猛不可私請明公素事賈后¶
時議皆以公爲賈氏之黨今雖欲建大功於太子太子含¶
<pb:KR3k0012_SBCK_097-8a>¶
𪧐怒必不加賞於明公矣當謂逼百姓之望翻覆以免罪¶
耳此乃所以速禍也今且緩其事賈后必害大子然後廢¶
后爲太子報讎亦足以立功豈徒免禍而巳倫從之秀乃¶
微泄其謀使謐黨頗聞之倫秀因勸謐等早害太子以絶¶
衆望太子旣過害倫秀之謀益甚而超雅懼後難欲悔其¶
謀乃辭疾秀復告右衛佽飛督閭和和從之期四月三日¶
景夜一籌以鼔聲爲應至期乃矯詔勑三部司馬曰中¶
宫與賈謐等殺害太子今使車&KR0016;入廢中宫汝等皆當從¶
命賜爵𨵿中侯不從誅三族於是衆皆從之倫又矯詔開¶
門夜入陳兵道南遣翊軍校尉齊王同將三部司馬百人¶
排閣入華林令駱休爲内應迎帝幸東堂遂廢賈后爲庶¶
人幽之于建始殿中書監侍中黄門侍郎八座皆夜入殿執¶
張華裴頠解紹杜斌等於殿前殺之尚書始疑詔有詐郎¶
<pb:KR3k0012_SBCK_097-8b>¶
師景露板奏請手詔倫等以爲沮衆斬之以殉明日倫坐¶
端門屯兵北向遣尚書和郁送賈庶人于金墉㝷矯詔自¶
爲使持節大都督中外諸軍事相國侍中王如故一依宣文¶
輔魏故事以其丗子散&KR0016;常侍拲(音/拱)領冗從僕射子馥前將¶
軍封濟陽王䖍黄門郎封汝隂王詡(况羽/反)散&KR0016;侍郎霸城¶
侯孫秀等皆封大郡並據兵權文武官侯封者數千人百¶
官㹅巳聽於倫倫素庸下無智䇿復受制於秀秀之威權¶
振於朝廷天下皆事秀而無求於倫秀起自琅瑘小吏累¶
官於趙國以謟媚自逹旣執機衡遂恣其姦謀多殺忠良以¶
逞私憾前衛尉石崇黄門郎潘岳皆與秀有嫌並見誅於¶
是京邑君子不樂其生矣淮南王允齊王冏以倫秀驕僣¶
内懷不平秀等亦&KR0055;忌焉乃岀冏鎮許奪允護軍允發起¶
兵討倫允旣敗滅倫加九錫増封五萬户倫無學不知書¶
<pb:KR3k0012_SBCK_097-9a>¶
秀亦以狡&KR0219;(胡八/反)小才貪&KR0075;昩利所共立事者皆邪佞之¶
徒唯競榮利無深謀逺略倫秀並惑巫&KR0017;聽妖邪之&KR0003;秀¶
使牙門趙奉詐爲宣帝神語令倫早入西宫又言宣帝於¶
北邙爲趙王佐助於是別立宣帝廟於邙山謂逆謀可成¶
秀等部分諸軍分布腹心使散&KR0016;常侍義陽王威兼侍中¶
出納詔命矯作禪讓之詔使持節尚書令滿&KR0108;僕射崔隨¶
爲副奉皇帝璽綬以禪位于倫倫僞讓不受於是宗室諸¶
王群公卿士咸假稱符瑞天文以勸進倫乃許之左衛王¶
與前軍司馬雅等率甲士入殿譬諭三部司馬示以威賞¶
皆莫敢違其夜使張林等屯守諸門義陽王威及駱休逼¶
奪天子璽綬夜漏未盡内外百官以乗輿法駕迎倫恵帝¶
乗雲母車鹵簿數百人自華林西門出居金墉城尚書和¶
郁兼侍中散&KR0016;常侍琅耶王&KR1078;中書侍郎陸機從到城下¶
<pb:KR3k0012_SBCK_097-9b>¶
而反使張衡衛帝實幽之也倫從兵五千人自端門登太¶
殿滿&KR0108;崔隨樂廣進璽綬於倫乃僣即帝位大赦改元建¶
始諸黨皆登卿將並列大封其餘同謀者咸超階越次不¶
可勝紀至于奴卒厮役亦加以爵位毎朝㑹貂蟬盈坐時¶
人爲之諺曰貂不足狗尾續而以茍且之惠取恱人情府庫¶
之儲不充於賜金銀冶鑄不給於印故有白板之侯君子¶
恥服其章百姓亦知其不終矣倫親祠太廟還遇大風飄¶
折麾蓋孫秀旣立非常之事倫敬重焉秀任文帝爲相國¶
時所居内府事無巨細必諮而行倫之詔令秀改革有所¶
與奪自書青&KR0083;爲詔或朝令夕改者數四百官轉昜如流¶
矣時齊王冏河間王顒成都王頴並擁强兵各據一方秀¶
知冏等必有異圖乃選親黨及倫故吏爲三王叅佐及郡¶
守秀本異與張林有𨻶雖外相推崇内實忌之及林爲衛¶
<pb:KR3k0012_SBCK_097-10a>¶
將軍&KR0055;怨不得開府潜與拲牋具&KR0003;秀專權動違衆心而¶
功臣皆小人撓亂朝廷可一時誅之拲以書白倫倫以示¶
秀秀勸倫誅林倫請宗室㑹於華林園召林秀及王輿入因¶
收林殺之誅三族及三王起兵討倫檄至倫秀始大懼遣其¶
中堅孫輔爲上將軍督諸軍以拒義師倫復受太子詹事劉¶
琨節督河北將軍率歩&KR0016;千人催諸軍與義軍戰于激水¶
大敗退保河上劉琨燒斷河橋自義兵之起百官將士咸¶
欲誅倫秀以謝天下秀知衆怒難犯不敢岀省及聞河北¶
軍悉敗憂懣(音/悶)不知所爲義陽王威勸秀至尚書省與八¶
座議征戰之備秀從之使京城西四品以下子弟十五以¶
上皆詣司𨽻從倫出戰内外諸軍悉欲刧殺秀秀懼自崇¶
禮闥走還下舎衛將軍趙泉斬秀等以徇使倫爲詔曰吾¶
爲孫秀等所誤以怒三王今巳誅秀其迎太上復位吾歸¶
<pb:KR3k0012_SBCK_097-10b>¶
老于農𠭇傳詔以騶(音/鄒)虞幡勑將士解兵文武官皆奔走¶
莫敢有居者黄門將倫自華林東門出及拲皆還汶陽里弟¶
於是以甲士數千迎天子于金墉百姓咸稱萬歳帝自端¶
門入升殿御黄室送倫及拲付金墉城梁王肜表倫父子¶
凶逆冝伏誅百官㑹議于朝堂皆如彤表遣尚書𡊮敞持¶
節賜倫死飲以金屑苦酒倫慙以巾覆面曰孫秀誤我於¶
是収拲馥䖍詡付廷尉獄考竟百官是倫所用者皆斥免¶
之臺省府衛僅有存者自兵興六十餘日戰及殺害近十¶
萬人¶
太平御覽卷第九十七¶
