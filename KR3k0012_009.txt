# -*- mode: mandoku-view; -*-
#+TITLE: 太平御覽
#+DATE: 2015-09-12 00:52:59.774205
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 9
#+PROPERTY: FILE SB11n0727-009太平御覽-卷第九.
<pb:KR3k0012_SBCK_009-1a>¶
太平御覽卷第九¶
　天部九¶
　　　　　風　相風¶
易曰撓萬物者莫疾乎風¶
又曰風以動之¶
又曰風行天上小畜君子以懿文德¶
又曰巽爲風¶
又曰雲從龍風從虎¶
又曰風行地上曰觀¶
尚書金縢曰周公居東二年則罪人斯得于後公乃爲詩¶
以遺王名之曰鴟鴞王亦未敢誚公秋大熟未獲天大雷¶
電以風禾盡偃大木斯拔&KR0022;人大恐王與大夫盡弁以啓¶
金縢之書乃得周公請代武王之說王執書以泣曰其勿¶
<pb:KR3k0012_SBCK_009-1b>¶
穆卜昔公勤勞王家唯予冲人弗及知今天動威以彰周¶
公之德朕小子其新逆我國家禮亦冝之王出郊天乃雨¶
反風禾則盡起¶
又舜典曰納于大麓烈風雷雨弗迷¶
又洪範曰休徴聖時風&KR0002;咎徴蒙常風&KR0002;(孔安國曰君能/通理則時風順)¶
(之君行蒙闇/則常風順之)¶
詩曰大風有隧貪人敗𩔖¶
又曰終風且曀(終日而風/爲終風)¶
又曰習習谷風以隂以雨¶
又曰凱風自南吹彼&KR0068;心(南風謂/之凱風)¶
又曰冬日烈烈飄風發發¶
禮記月令曰秋行㫪令則煖風來至¶
又曰立春之日東風解凍¶
<pb:KR3k0012_SBCK_009-2a>¶
又曰春行秋令則人有大疫飄風暴雨惣至¶
又曰夏行春令則蟲蝗爲灾暴風來至¶
又曰前有塵埃則載鳴鳶鳶鳴則風生¶
又曰饗帝於郊而風雨節寒暑時(五帝主五行五行之氣/和而庶徴得其序也)¶
左傳曰楚侵鄭甚雨楚師多凍役徒幾盡晉人聞有楚師¶
師曠曰不害吾驟歌北風又歌南風南風不競(注曰歌者/吹律以詠)¶
(八風南風音徴故曰不競師曠唯/歌南北風者聽晉楚之強弱也)¶
又曰僖公十年春六鶂退飛過宋都風也¶
又昭公四年申豐曰夫氷以風壯而以風出其藏之也周¶
其用之也徧則冬無愆陽夏無伏隂春無凄風秋無苦雨¶
今藏川池之氷棄而不用則風不越而殺¶
爾雅曰𥙊風曰磔(今俗當大道中磔㺃/以止風此其像也)¶
又曰南風謂之凱風(詩曰凱/風自南)東風謂之谷風(詩曰習/習谷風)北風¶
<pb:KR3k0012_SBCK_009-2b>¶
謂之凉風(詩曰北/風其荼)西風謂之泰風(詩曰泰/風有隧)焚輪謂之頺(暴/風)¶
(從上/下也)扶揺謂之猋(暴風從/下上也)風與火爲庉(炖炖熾/盛之貌)廻風爲飄¶
(旋/風)日岀而風爲暴(詩曰終/風且暴)風而雨土爲霾(詩曰終/風且霾)隂而風¶
爲曀(詩曰終/風且曀)¶
又曰四氣和爲通正(道平/暢也)謂之景風(所以致/景風也)¶
論語云曽㸃曰暮春者春服旣成冠者五六人童子六七¶
人浴乎沂風乎舞雩詠而歸¶
又曰君子之德風小人之德草草上之風必偃¶
又曰迅雷風烈必變¶
易稽覽圖曰太平時隂陽和風雨咸同海内不偏地有險¶
易故風有遲疾雖太平之政猶有不能均同也唯平均乃¶
不鳴條¶
易通卦驗曰冬至廣莫風至誅有罪斷大刑立春條風至¶
<pb:KR3k0012_SBCK_009-3a>¶
赦小罪出稽留春分明庶風至正封疆修田疇立夏清明¶
風至出幣帛禮諸侯夏至景風至辯大將封有功立秋凉¶
風至報土功祀四郷秋分閶闔風至解懸垂琴瑟不張立¶
冬不周風至修宫室完邊城八風以時則隂陽變化道成¶
萬物得以育生王當順八風行八政當八卦也¶
京房易候曰何以知聖人隱也風清明其來長乆不動揺¶
物此有龍德在下也¶
易緯曰八節之風謂之八風立春條風至(東北/風)春分明庶¶
風至(東方/風)立夏清明風至(東南/方風)夏至景風至(南方/風)立秋凉¶
風至(西南/方風)秋分閶闔風至(西方/風)立冬不周風至(西北/方風)冬至¶
廣莫風至(北方風又吕氏春秋&KR0003;八風東北曰猋風高誘/注曰亦曰融風東方曰舀風東南方曰薫風南)¶
(方曰巨風西方日颼風西/北曰厲風北方日寒風)¶
尚書大傳曰舜將禪禹八風循通¶
<pb:KR3k0012_SBCK_009-3b>¶
又曰王者德及皇天則祥風起¶
又曰成王時越裳重譯而來朝曰乆矣天之無烈風澍雨¶
意中國有聖人乎¶
大戴禮曰正月時有浚風浚者大也大風南風也何大於¶
南風也曰合氷必於北風解氷必於南風故大之也¶
禮稽命徵曰出號令合民心則祥風至¶
禮&KR0003;曰風萌也養物成功所以八風象八卦也(禮緯/同)¶
禮斗威儀曰人君政頌平則祥風至宋均注曰即景風也¶
春秋考異郵曰八風殺生以節翺翔距冬至四十五日條¶
風至條者逹生也(距猶起也自冬至後四十五日而/立春此風應其方而來生萬物)四十¶
五日明庶風至明庶迎惠(春分之候言庶衆也陽以施/惠之恩德迎衆物而生之)¶
四十五日清明風至精芒挫収(立夏之候也挫猶止也時/薺麥之屬秀出巳備故挫)¶
(止其鋒芒収/之使成實)四十五日景風至景風強也強以成之(夏至/之候)¶
<pb:KR3k0012_SBCK_009-4a>¶
(也強言萬/物強盛也)四十五日凉風至凉風者寒以&KR1068;也(立秋之候/也閇収也)¶
(言隂寒収/成萬物也)四十五日閶闔風至閶闔者當寒天収也(秋分/之候)¶
(也閶闔盛也時盛収/物蓋藏之閶或爲當)四十五日不周風至不周者不交也¶
隂陽未合化也(立冬候也未合化言消息純坤無陽/也月令日天地不通而閇塞成冬也)四十¶
五日廣莫風至廣莫者精大滿也(冬至之候也言冬物無/見者風精大滿羙無偏)¶
風之爲言萌也其立字虫動於几中者爲風(虫動於几言/陽氣無不周)¶
(也明昆虫之屬得陽乃生遇隂/則死故風爲隂中之陽者也)¶
春秋元命苞曰隂陽怒爲風¶
春秋繁露曰恩及金石則凉風出王者與臣無禮身不肅¶
敬則木不曲直而夏多暴風風者木之氣其音角故應¶
孝經援神契曰德至八方則祥風至¶
史記曰項王圍漢王三匝於是風從西北起折木發屋楊¶
沙石楚軍大亂而漢王乃得與數十&KR0016;遁去¶
<pb:KR3k0012_SBCK_009-4b>¶
又曰&KR0214;尤民能徴風召雨黄帝爭強滅之中兾¶
又曰庶女者齊之寡婦養姑姑女利母財而殺母以告寡¶
婦婦不能自解以寃告呉而大風襲於齊殿¶
又曰荆軻入秦燕太子丹送别易水上歌曰風蕭蕭兮易¶
水寒壯土一去兮不復還¶
漢書曰燕王都薊大風拔宫中樹七圍巳上十六枚壞城¶
樓後王誅¶
又曰髙祖過沛擊筑自歌曰大風起兮雲飛楊威加海内¶
兮歸故郷¶
魏志管輅傳曰輅過清河倪太守時大旱輅言樹上巳有¶
少女徴風樹間又有隂鳥和鳴其雨應至矣果如其言¶
𣈆書曰永和元年大風拔栁樹百餘枚&KR0002;風從八方來者¶
時王敦害刀恊周顗等故風從撗拔樹非一處也¶
<pb:KR3k0012_SBCK_009-5a>¶
又曰賈謐家數有妖異飄風吹其朝服上數百尺大虵出¶
&KR0013;中後果及禍¶
晉陽秋曰𡊮宏爲東郡守謝安執宏手授扇宏曰謹當奉¶
揚仁風慰彼&KR0058;庶¶
宋書曰明帝猜慮肥體憎風夏月常着小皮衣拜左右二¶
人爲司風令史風起方面輙先啓聞¶
又曰宗慤字元幹徴士炳兄子也少時問慤所志荅曰願¶
乗長風破萬里浪¶
前秦録曰術士蓋欽苻堅召至長安因讌㑹以其惑衆將¶
誅之酒酣將執欽欽化爲旋風飛去¶
前凉録曰永嘉五年抱罕令嚴羌妾産一龍一鷲鷲㝷飛¶
去龍十五日雷雨迎之大風吹拔張掖郡大樹經𪧐還立¶
趙録曰石勒時忽有旋風下屬地隱隱雷聲良乆視之見¶
<pb:KR3k0012_SBCK_009-5b>¶
大石¶
神仙傳曰老子將去周而出𨵿以升崑崙𨵿令尹喜占風¶
逆知當有神人來過乃掃道見老子老子知喜命應得道乃停¶
𨵿下以長生之事授之¶
又曰葛𤣥行過神廟乗車不下湏&KR0119;有大廻風逐𤣥埃塵¶
漲天𤣥大怒曰小邪敢爾即舉手指風風便止¶
益部𦒿舊傳曰蜀楊由善風雲占&KR0049;文學令豐持雞酒以¶
奉由時有客不言客去豐起欲取雞酒由止之曰向風吹¶
削柿當有持雞酒來者度是二人豐曰實在外湏客去取¶
耳¶
王子年拾遺記曰伏羲坐於方壇之上聽八風之氣乃畫¶
八卦¶
又曰崑山有四面風又有祛塵之風&KR0002;衣服塵汙風至吹¶
<pb:KR3k0012_SBCK_009-6a>¶
衣則浄¶
又曰瀛州時有香風泠然而去張䄂受之則歷紀不歇着¶
肌膚必軟滑¶
十洲記曰南海中有炎洲洲上有風生獸形似㺃青色狀¶
如狸以鐵椎鍜其頭數十下乃死張口向風須&KR0119;即起¶
風土記曰南中六月則有東南長風風六月止俗號黃雀¶
長風時海魚變爲黄雀因爲名也¶
&KR0067;仲雍湘州記曰零陵山有石鷰遇風雨則飛雨止還化¶
爲石¶
交州記曰風山在九眞郡風門在山頂上常長風¶
又曰風母出九德縣風母似猿見人&KR0002;慙而屈頸若打殺¶
之得風還活¶
南越志曰熈安間多颶(音/具)風颶者具四方之風也一曰懼¶
<pb:KR3k0012_SBCK_009-6b>¶
<pb:KR3k0012_SBCK_009-6b>¶
又曰大塊噫(依界/反)氣其名曰風是唯無作作則萬竅怒號而¶
獨不聞之翏翏乎長風之聲¶
又曰湯之問&KR0068;也窮髮之北有&KR0115;海者天池也有魚焉其¶
廣數千里其名爲鯤有鳥焉其名爲鵬背&KR0002;太山翼&KR0002;垂¶
天之雲摶扶揺羊角而上者九萬里(扶揺羊角風也今旋/風上如羖羊角也)¶
列子曰列子師老啇氏友伯髙子進二子之道乗風而歸¶
(莊子曰列子御風而行泠/然至旬有五日而後反)¶
管子曰吾不能以春風風人夏雨雨人吾道窮矣¶
又曰夫兩堯不能相王兩桀不能相亡木雖蠹無疾風不¶
折墻雖隟無大雨不壞¶
淮南子曰物𩔖之相應𤣥妙&KR0055;微論辯不能解故東風至¶
而酒沉溢(東風大風也酒沉清酌酒也米物下沉木味/酸酸風入酒故酢而沉者沸盖物𩔖相感也)¶
又曰烏鵲識歳之多風去喬木而巢扶枝(扶/傍)¶
<pb:KR3k0012_SBCK_009-7a>¶
又曰禹沐&KR0075;雨櫛扶風(扶風/奔風)¶
又曰騰虵雄鳴上風雌鳴下風而化成形¶
又曰虎嘯而谷風至髙誘注曰虎陽獸也與風同𩔖¶
又曰人主之精通于天故誅暴則多飄風¶
枹朴子曰用兵之要唯風爲急扶摇獨鹿之風大起軍中¶
軍中必有反者風髙者道逺風下者道近風不鳴葉者十¶
里鳴條揺枝百里大枝五百里仆大木千里折大木五千¶
里三日三夕天下盡風二日二夕天下半風一日一夕萬¶
里風〇周生列子曰夫獵葉之風不應八節¶
吕氏春秋曰何謂八風東北曰焱風(一日/融風)東方曰滔風(一/日)¶
(庶/風)東南曰薫風(一日清明淮/南子作景風)南方曰巨風(一日/凱風)西南曰淒¶
風(淮南子/作凉風)西方曰颼風(一日/閶闔)西北方曰厲風(一曰不/周風)¶
風俗通曰風或清明來乆長不揺樹木枝葉離地三二丈¶
<pb:KR3k0012_SBCK_009-7b>¶
者此有龍德在其下風或清明不及二三尺者此君子之¶
風也¶
又曰猛風曰颲(列/音)凉風曰瀏(劉/音)微風曰飉(遼/音)小風曰颼(搜/音)¶
小風從孔來曰䫼(呼穴/反)¶
周書時訓曰小暑之日温風至立秋之日凉風至¶
又曰小暑之日温風不至國無寛教¶
淮南萬畢術曰欲致疾風焚雞羽¶
帝王世紀曰堯時厨中自生肉脯薄如翣摇則生風使食¶
物寒而不臭名曰翣脯¶
又曰舜彈五絃琴歌南風曰南風之薫兮可以解吾人之¶
愠兮¶
括地圖曰鍾山之神名曰燭龍視爲晝眠爲夜吹爲冬吁¶
爲夏息爲風¶
<pb:KR3k0012_SBCK_009-8a>¶
又曰竒肱民能爲飛車從風逺行湯時西風吹竒肱車至¶
於豫州湯破其車不以示民十年西風至乃復作車遣賜¶
之去玉門四萬里¶
黄帝風經曰調長祥和天之喜風也折揚奔厲天之怒風¶
也¶
山海經曰法獄之山有獸其名曰山&KR0968;(音/暉)其行如風(音/疾)見¶
則天下大風¶
又曰大荒之中有山名曰鞠陵　有人名曰折丹(神/人)處東¶
極以出入風¶
又曰扶陽之山多怪風¶
又曰大極山東有温水湯風不可過也¶
河圖帝通紀曰風者天地之使¶
六韜曰人主好田獵罼弋則歳多大風禾榖不實紂時如¶
<pb:KR3k0012_SBCK_009-8b>¶
此¶
陸機要覽曰列子御風常以立春歸于八荒立秋遊乎風¶
穴是風至草木皆生去則揺落謂之離合風¶
潜夫論曰排翣障風揲沙擁河無禦也¶
又曰黄帝夢大風吹天下塵土得風后以爲相¶
漢武帝秋風辭曰秋風起兮白雲飛草木揺落兮鴈南歸¶
汎樓船兮濟汾河撗中流兮楊素波¶
龍魚河圖曰風者天之使也¶
荆山圖曰佷山縣山下有石床傍生野薤人徃乞者神許¶
則風吹制其分齊隨偃而翦不得過越¶
廣雅曰風伯謂之飛廉¶
法訓曰利物誘人猶飄風之加庶草也唯有直愼者然後¶
不回¶
<pb:KR3k0012_SBCK_009-9a>¶
濳潭巴曰疾風拔木䜛臣恣忠臣辱¶
崔豹古今注曰武王伐紂大風折蓋太公因折蓋之形而¶
製曲蓋¶
養性經曰治身之道春避青風夏避赤風秋避白風冬避¶
黒風¶
鹽鐵論曰太平之時風不鳴條雨不破塊¶
又曰林中多疾風冨貴多䛕言¶
樂動聲儀曰風氣者禮樂之使萬物之首也物靡不以風¶
成熟也風順則&KR0010;羙風暴則&KR0010;惡¶
國語曰海鳥曰爰居止於魯國東門之外臧文仲使國人¶
𥙊之展禽曰今兹海島有灾乎夫廣川鳥獸&KR0106;知避其灾¶
也是歳也海多大風¶
又曰飄風之末不能舉鴻毛¶
<pb:KR3k0012_SBCK_009-9b>¶
又曰火見而清風戒寒清風至而脩城郭¶
物理論曰風者隂陽亂氣激發而起者也猶人之内氣因¶
怒喜哀樂激越而發也故春氣温其風温以和喜風也夏¶
氣盛其風熛以怒怒風也秋氣勁其風清以貞清風也冬¶
氣石其風𢡖以烈固風也此四正之風也又有四維之風¶
東北明庶庶物出幽入明也東南融風其道以長也西南¶
清和百物備成也西北不周方潜藏也此八風者方土異¶
氣徐疾不同和平則愼違逆則凶非有使之者也氣積自¶
然怒則飛沙楊礫發屋拔樹喜則不揺枝動草順物布氣¶
天地之性自然之體也¶
楚宋玉風賦曰楚襄王遊於蘭臺之宫宋玉景差侍有風¶
颯然而王乃披&KR0109;而當之曰快哉此風寡人所與庶人共¶
者耶宋玉對曰此獨大王之風耳庶人安得共之夫風生¶
<pb:KR3k0012_SBCK_009-10a>¶
於地起於青蘋之末浸滛谿谷盛怒於土囊之口縁於太¶
山之阿舞於松栢之下故其清凉雄風則飄忽升降乗凌¶
髙城入于&KR0055;宫徘徊於桂椒之間翺翔於激水之上獵蕙¶
草離秦衡槩新夷披稊楊徜徉中庭北上玉堂躋于羅帷¶
經于洞房故其風也清清泠泠愈病析酲發明耳目寜體¶
便人此謂大王之雄風也夫庶人之風塕然起於窮巷之¶
間堀堁&KR0045;塵勃欎煩　動沙塸吹死&KR0069;此謂庶人之雌風也¶
楚辭曰光風轉蕙泛崇蘭¶
又曰嫋嫋兮秋風洞庭波兮木葉下¶
　　　　　相風¶
崔豹古今注曰司風烏夏禹所作¶
王子年拾遺記曰帝與娥皇汎於海上以桂枝爲表結芳¶
茅爲旍刻玉爲鳩置於表端言知四時之候今之相風此¶
<pb:KR3k0012_SBCK_009-10b>¶
遺像也¶
晉書曰廢帝初即位有野雉集于相風後爲桓温所廢¶
沈約宋書輿服志曰案周禮辯載法物莫不詳究然無相¶
風罼旄頭之屬此非古制明矣愚謂戰國並爭師旅數岀¶
縣烏之設務察風祲疑是秦制矣¶
梁書曰長沙王懿孫孝儼字希莊射策甲科除祕書郎太¶
子舎人從幸華林園於坐獻相風烏華光殿景陽山等頌¶
其文甚羙帝&KR0055;賞之¶
晉令曰車駕出入相風已前侍御史令史¶
淮南子曰故終身𨽻於入譬若綄之見風也(綄音緩候風/者也丗所謂)¶
(五/两)¶
述征記曰長安宫南靈臺上有相風銅烏或云此烏遇千¶
里風乃動¶
<pb:KR3k0012_SBCK_009-11a>¶
鄭𤣥相風賦曰昔之造相風者其知自然之極乎其達變¶
通之理乎上稽天道陽精之運表以靈烏物象其𩔖下慿¶
地體安貞之德鎮以金虎𤣥成其氣風雲之應龍虎是從¶
觀妙之徴神明所通夫能立成器以占吉凶之先見者莫¶
精乎此乃構相風因象設形蜿盤虎以爲趾建脩竿之亭¶
亭體正直而無撓度徑挺而不傾捿神烏於竿首候祥風¶
之來征¶
張華相風賦曰太史候部有相風在西城上而作者弗爲¶
豈以其託處幽閑違衆特立無羽毛之飾而丹&KR0238;不爲之¶
容乎¶
傳咸相風賦曰相風之賦蓋亦衆矣然辭義大同唯中書¶
張令以太史相風獨無文飾故特賦之太僕寺丞武君賔¶
樹一竹於前庭其上頗有樞機挿以雞毛于以占事知來¶
<pb:KR3k0012_SBCK_009-11b>¶
與彼無異斯乃簡易之至有殊太史相風張氏之賦非其¶
至者也翟翟竹竿在武之庭厥用自然旣脩且貞挿羽其¶
首丹&KR0238;弗營經之營之不日而成¶
&KR0067;闡楊都賦曰雲虎之門𩀱竿内啓祥烏司颷丹墀竟陛¶
太平御覽卷第九¶
<pb:KR3k0012_SBCK_009-12a>¶
