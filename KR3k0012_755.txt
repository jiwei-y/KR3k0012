# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:43.355816
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 755
#+PROPERTY: FILE SB11n0727-755太平御覽-卷之七百五十五.
<pb:KR3k0012_SBCK_755-1a>¶
太平御覽卷第七百五十五¶
　工藝部十二¶
　　　彈碁　儒棊　擊壤¶
　　　角抵　彈　四維¶
　　　象戲　夾食　悁悶¶
　　　射數　簸子　抃¶
　　　擲塼¶
　　　　　彈碁¶
東觀漢記晏帝詔曰樂成王居諒闇(音/隂)衰服在身彈棊爲¶
戯不肯謁陵¶
沈約宋書曰晉平刺王休祐文帝第十三子也在荆州時¶
左右范景達善彈棊上召之休祐留不遣上怒詰責之¶
趙書曰冉閔収石遵遵方與女子彈棊兵至殺之¶
<pb:KR3k0012_SBCK_755-1b>¶
梁兾別傳曰兾好彈棊¶
抱朴子曰暑夏之月露首&KR0221;體唯在樗蒱彈綦不離綺繻¶
紈袴之側¶
丗&KR0003;曰劉眞長始見王丞相時暑之月丞相以腹熨彈棊¶
局曰何如乃㵾(呉人以冷爲㵾/也音楚敬切)劉旣出人問見王公何如¶
劉曰未見他異唯作呉語耳(王丞相/遵也)¶
又曰彈棊始自魏文帝宫内裝器戲也文帝於此𠆸特妙¶
用手巾拂之無不中者有客自云能帝使爲之客著葛巾¶
拂棊妙逾於帝〇魏文帝典論曰余於他戲弄之事少所¶
喜唯彈棊略盡其功乃爲之賦昔京師先工有馬合郷侯¶
東方丗安張公子常恨不得與彼數子者對¶
藝經曰彈棊二人對局黒白棊各六枚先列棊相當下呼¶
上撃之¶
<pb:KR3k0012_SBCK_755-2a>¶
彈棊經序曰彈棊者仙家之戲也昔漢武帝平西域得胡¶
人善蹴鞠者蓋衒其便(平/聲)㨗跳躍帝好而爲之羣臣不能¶
諌侍臣東方朔因以此藝進之帝就捨蹴鞠而上彈棊焉¶
習之者多在宫禁中故時人莫得而傳至王莽末赤眉凌¶
亂西京傾覆此藝因宫人所傳故散落人間及章帝御宇¶
好諸伎藝此戲乃盛於當時¶
彈棊經後序曰自後漢冲質巳後此藝中絶至獻帝建安¶
中曹公執政禁䦨幽密至於博弈之具皆不得妄寘宫中宫¶
人因以金&KR0107;玉梳戯於粧奩之上即取𩔖於彈棊也及魏¶
文帝受禪宫人所爲更習彈碁焉當時朝臣名士無不争¶
能故帝與呉季量(呉質字/季量)書曰彈碁間設者也¶
又曰彈棊者雅戯也非同乎五白梟橛(梟橛並/樗蒲彩)之數不游¶
乎紛競詆欺之間淡薄自如固趨名近利之人多不尚焉¶
<pb:KR3k0012_SBCK_755-2b>¶
蓋道家所爲欲習其偃亞導引之法擊博騰擲之妙自暢¶
耳¶
又曰唐順宗在春宫日甚好之時有&KR0123;逹髙釴崔同揚同¶
愿之徒悉爲名手後有竇深崔長孺甄顒獨孤遼亦爲亞¶
焉至于長慶之末好事之家猶見有局尚多解者¶
後漢蔡邕彈棊賦曰夫張局陳棊取法式備因嬉戲以肄¶
業託懽宴以講事設兹矢石其夷如砥采&KR0002;錦繢乎&KR0002;停¶
水肌理光澤滑不可履乗色行巧據險用智¶
魏文帝彈棊賦曰局則荆山妙璞滑如柔荑碁則𤣥木北¶
幹桒樹西枝象籌列植下據𩀱螭¶
王粲彈碁賦曰文石爲局金碧齊精隆中夷外理緻肌平¶
晉傅𤣥彈碁賦序曰漢武帝好蹴鞠劉向以爲蹴鞠勞人¶
體竭人力非至尊所冝乃因其體而作彈碁以解之¶
<pb:KR3k0012_SBCK_755-3a>¶
　　　　　儒碁¶
後魏書曰侍中游肇性謙廉不競曽撰儒碁以表其志焉¶
肇述儒碁曰儒碁者蓋博弈之流所以逰思於文亦猶投¶
壷之習武也故聖人因物設敎有實有權情禮稱冝有張¶
有㢮孔子云不有愽弈者乎爲之猶賢乎巳&KR0002;夫井公之¶
對周穆叔卿之接許由此或示存恐非有待然則君子之¶
處丗也豈遂躭於所適徒費時日者哉至於几杖盤鑑猶¶
裁銘戒矧乃諧神之器而不加勸也但古之爲玩者莫不¶
競進其功塞殺與樂殊途異勢並傳於時未有以謙退爲¶
勝通生爲樂者故因暇隟聊復措意此即儒碁之一名蓋¶
遊義之所統夲諸謙浄銓各撰徳略依儒行起捨遵道&KR0100;¶
法中庸時然後玩人不厭其遊讓而後勝人逾愜其&KR0018;矜¶
勇所以知殘冲遜以之弥隆豈唯崇謙止競而已諒亦階¶
<pb:KR3k0012_SBCK_755-3b>¶
善全德之所因矣積名㑹理其殆庻幾致泥之戒寧不愧¶
乎¶
儒碁曰投二(方二分/六彩也)智一禮二仁三義四信五(各法生數/所以記彩)¶
(而行於道豈唯名義/而巳籍數以爲差也)謙(行數無准名顯義耳/進退之異唯在梟伏)棊十(生成之/數亦不)¶
(是/過)白黒半(各用/五分)方五分長寸(分寸所/以記法)善六敬七德八忠九¶
順十(各據成數所以記筭而兼名義名義/雖異亦符五徳隂陽配合數盡也)方局尺五周道¶
四十其用三十六(取捨/途異)四維之道通數而碁(處惡其/雅也)謙退¶
爲尚故髙彩者先投(耻爲/道也)彼此二位謂之浄(凈者謂/仁義也)左右¶
二道謂之中(中者謂禮/智之道也)其凈中四道彼此左右互有二不¶
得相干(干則/𨷖也)行碁之法始附凈起轉㸦相順終因凈出(&KR0004;/不)¶
(凈岀必曲之/者避相渉也)通生爲務不存塞殺(志仁/恕也)彩越凈中者休則¶
立梟梟者不伏(彩不/會也)㑹凈中者梟折爲伏伏者不梟(行不/越也)¶
&KR0002;彩雖㑹而于彼擬以過之(有碁則/不得擬)非干彼者則自居矣¶
<pb:KR3k0012_SBCK_755-4a>¶
(居擬不同/以于彼也)行伏碁者得異彩依數而行兩彩同者唯行一¶
(常柔/齊也)一謙者停兩謙退一等(貴重/損也)行梟碁者得異彩亦依¶
數而行兩彩同者盡行其數(鄙勇/均也)一謙行一道兩謙者停¶
(梟致/異也)行伏不得行梟行梟不得行伏(殊謙/競也)折梟伏者皆從後定¶
(重行/終也)因綵而閱者屈而申之(謂&KR0004;得/謙信也)縁行致累者越而通¶
足皆不限道數(進退/皆尓)梟伏兩閱者但行於梟(先梟者進耻/之義道尤多)¶
(故/也)行碁之體不相凌觸所蹈皆靈(行務靈凈/唯焚觸𨵿)孤明自在(不/以)¶
(強弱生/忻懼也)絶於跪巧而順消息(審理/中也)悉遇中道勝負乃分先¶
梟後伏驗之於凈(謙勇之辦實標先後/處凈不安方顯其竟)道梟&KR0002;促不盡二¶
彩者則全行伏(先後用永防其爲也自/貽全進邊之義成也)梟伏兩少者行於¶
梟(系不盡彩/理無兼也)彼旣出盡此有不岀者即許以爲勝者之筭¶
(以後退/爲費也)&KR0002;全未出則爲之虚投(損巳益人/謙者所崇)次局負仍先(梟/勇)¶
(故/也)得十筭立一爵三爵立則成勝矣(既尚冲凈豈假務於/多筭但謙並見跡故)¶
<pb:KR3k0012_SBCK_755-4b>¶
(假以勝/爲名也)¶
　　　　　擊壤¶
釋名曰擊壤野老之戯也¶
𤣥晏(皇甫謚號/𤣥晏先生)曰十七年與從姑子果柳等擊壤于路¶
逸士傳曰堯時有壤父五十人撃壤於康衢或有觀者曰¶
大哉堯之爲君壤父作色曰吾日出而作日入而息鑿井¶
而飲耕田而食帝何力於我哉¶
風圡記曰擊壤者以木作之前廣後銳長可尺三四寸其¶
形如履臘節僮少以爲戲分部如擿博也¶
藝經曰擊壤古戲也¶
又曰壤以木爲之前廣後銳長尺四闊三寸其形如履將¶
戲先側一壤於地遥於三四十歩以手中壤敲之中者爲¶
上¶
<pb:KR3k0012_SBCK_755-5a>¶
呉盛彦翁子擊壤賦曰論衆戯之爲樂獨擊壤之可娯因¶
風託勢罪一殺兩¶
　　　　　角抵¶
左傳曰晉侯夢與楚子&KR0366;(搏手/相&KR0366;)楚子伏巳而盬其腦是以¶
懼¶
漢書曰武帝元封三年春作角觝戯(應劭曰戰國之時稍/增講之以爲戯樂用)¶
(相誇亦至秦更名角抵者也武帝/大復增廣之至元帝元&KR0004;五年罷)三百里内皆觀¶
王隱晉書曰潁川襄城二郡班宣相會累欲作樂襄城太¶
守責功曹劉子篤曰卿郡人不如潁川人相撲篤曰相撲¶
下𠆸不足以別兩國優劣請使二郡更對論經國大理人¶
物得失¶
唐書曰裴矩帝幸東都矩以蠻夷朝貢者多諷帝大徵四¶
方竒技作魚龍㬅延角抵於洛邑以誇諸戎秋月而罷¶
<pb:KR3k0012_SBCK_755-5b>¶
西京&KR0258;記曰三輔人俗用以赤刀爲戲漢朝亦取以爲角¶
抵之戲焉¶
漢武故事曰未央庭中設角抵戲角者六國所造也𥘿并¶
天下兼而増廣之漢興雖罷然猶不都絶至上復採用之¶
并四夷之樂&KR0258;以竒幻有&KR0002;&KR0017;神角抵者使角力相抵觸¶
也¶
　　　　　彈¶
廣雅曰彈行丸也¶
左傳曰晉靈公臺上彈人觀其避丸者¶
魏書曰齊王芳爲帝常喜以彈彈人¶
齊書曰桓榮祖善彈登西樓見翔鵠謂左右曰當生取之¶
乃彈其兩翅毛脫盡墮地無傷飬之毛生後飛去其妙如¶
此¶
<pb:KR3k0012_SBCK_755-6a>¶
隋書曰長孫晟洛陽人也有鳶羣飛上謂晟曰公善彈爲¶
我取之十發俱中並應丸而落¶
呉越春秋曰陳音(百)對越王曰弩生於弓弓生於彈彈生¶
於古之孝子古者人死投之中野孝子不忍父母爲禽獸¶
所食則作彈以守之故古人歌之曰斷竹屬木飛圡逐肉¶
西京&KR0258;記曰韓嫣好彈常以金爲丸一日所失者十餘長¶
安爲之語曰苦飢寒逐金丸京師兒童毎聞嫣出彈輙隨¶
之望丸之所落而輙拾取¶
莊子曰以隋侯珠彈千仞之雀必𥬇所用至重所取至輕¶
又曰見𡖉而求時夜見彈而思鴞肉¶
丗說曰潘岳少時挾彈洛陽道婦人見之無不連手縈之¶
談藪曰齊蕭遥欣爲童子時見一小兒左右彈飛禽未有¶
不應&KR0076;而落者遥欣謂之曰凡戲多端何急彈此鳥自雲¶
<pb:KR3k0012_SBCK_755-6b>¶
中髙翔何𨵿人事小兒感之終身不捉時少年士庶競爲¶
此戯欣之一說此戯遂廢之¶
又曰梁王謂惠子曰先生直言無得引喻惠子曰今有人¶
不識彈問彈&KR0250;如何荅曰彈狀如彈則能了否王曰不了¶
又曰彈狀如弓以竹爲&KR0076;可知之乎王曰知矣惠子曰夫¶
說者欲人知之無諭則不知也王曰善¶
顧子義訓曰人有善於射而髙於顧子顧子曰子之射雖¶
百中猶不&KR0002;我之一彈或曰何以爲然顧子曰子之所射¶
老狸之皮耳我之所彈彈狐之心¶
濳夫論曰懷丸挾彈携手遨遊外不足防宼盗内不足禁¶
鼷䑕¶
　　　　　四維¶
晉李秀四維賦序曰四維戯者衛尉贄侯所造也𦘕紙爲局截¶
<pb:KR3k0012_SBCK_755-7a>¶
木爲棊取無一分而爲二准隂陽之位擬剛柔之棊而變¶
動無爲生乎其中¶
　　　　象戲¶
周武帝造象戲王襃爲象經序曰一曰天文以觀其象天¶
日月星辰是也二曰地理以法其形地水火木金土是也三¶
曰隂陽以順其本陽數爲先本於天隂數爲先本於地是¶
也四曰時以政其序東方之色青其餘三色例亦如之是¶
也五曰筭數以通其變俯仰則爲天地日月星變通則爲¶
水火金木土是也六曰律吕以宣其氣在子取未在午取¶
&KR1067;是也七曰八卦以定其位至震取兊至离取坎是也八¶
曰忠孝以惇其敎出則盡忠入則盡孝是也九曰君臣以¶
事其禮不可以貴凌賤直而爲曲不可以卑畏尊隱而無¶
犯是也十曰文武以率其務武修七德文表四敎是也十¶
<pb:KR3k0012_SBCK_755-7b>¶
一曰禮像以制其居上不驕爲下盡敬進退有度可法是¶
也十二曰以考其行定而後求求而後取時然後言樂然¶
後𥬇是也或外遷以報言義存遷善或黜退以貶過事在¶
懲惡或以沈審爲貴正其瞻視或以徇齊爲功明其糺察¶
得失表於隆替在賤必申怠敬彰於觀沮處尊思屈片善¶
崇於拱璧一言踰於華衮¶
　　　　　夾食¶
藝經曰夾食者二人黄黒各十七其撗列於前第四道上¶
甲乙迭推二棊夾一爲食棊不得食兩不得邊食不由道¶
則不行碁入夾不取食一棊爲籌賭多少隨人所制¶
　　　　　悁(於𤣥/反)悶¶
藝經曰悁悶者先布本位以十二時相從文曰同有文章¶
虎不如龍豕者何爲來入莬宫王孫晝卜乃造黄鍾大往¶
<pb:KR3k0012_SBCK_755-8a>¶
就馬非𩔖相從羊奔蛇穴牛入鷄籠¶
　　　　　射數¶
纂文曰詭億一曰射數¶
梁兾別傳曰兾好意錢¶
　　　　　&KR0619;子¶
藝經曰子之多少人之明數隨戲者制始十子爭先以落¶
多爲不妙¶
　　　　　抃¶
漢書曰甘延壽字君况以良家子善&KR0016;射試抃爲期門以¶
材力愛幸¶
又曰哀帝時覽抃射武戯(孟康注曰手搏/爲抃角力爲武)¶
左思呉都賦曰抃壷搏¶
　　　　　擲塼¶
<pb:KR3k0012_SBCK_755-8b>¶
續搜神記曰夏侯綜爲&KR0067;安西叅軍說常見&KR0017;乗車&KR0016;馬¶
滿道與人無異常與人載行忽牽人語指道上一小兒云¶
此兒正𠇍大病湏&KR0119;此兒果病殆死其母聞之請綜綜云¶
無他汝兒向於道中擲塗(塗蓋/塼也)誤中一&KR0017;脚&KR0017;瞋故病汝¶
兒耳但以酒飯貽&KR0017;即差母如言兒即愈¶
藝經曰以塼二枚長七寸相去三十歩立爲摽各以塼一¶
枚方圎一尺擲之主人持籌隨多少甲先擲破則得乙籌¶
後破則奪先破者¶
太平御覽卷第七百五十五¶
<pb:KR3k0012_SBCK_755-9a>¶
