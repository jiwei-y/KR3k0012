# -*- mode: mandoku-view -*-
#+TITLE: 太平御覽
#+DATE: 2015-09-23 10:14:00
#+PROPERTY: LASTPB  <md:KR3k0012_SBCK_012-1a>
#+PROPERTY: JUAN 13

¶
<md:KR3k0012_SBCK_013-1a>¶
<pb:KR3k0012_WYG_013-1a>
欽定四庫全書
　太平御覽卷十三¶
　　　　　　　　　　　　宋　李昉等　撰
　　天部十三¶
　　　雷　　　　　　　　霹靂
　　¶　電
　　　　雷¶
釋名曰雷者如轉物有所硠(音/郎)雷之聲也
<pb:KR3k0012_WYG_013-1b>
說文曰霆雷餘聲鈴鈴所以挺出萬物¶
易曰雷電皆至豐君子以折獄致刑¶
又震爲雷¶
又動萬物者莫疾乎雷¶
又鼓之以雷霆¶
又洊(慈見/反)雷震君子以恐懼修省¶
又震來虩虩(許逆/反)¶
又雷出地奮豫先王以作樂崇徳<md:KR3k0012_SBCK_013-1b>¶
<pb:KR3k0012_WYG_013-2a>
又雷電噬嗑先王以明罰勑法¶
又雲雷屯君子以經綸¶
又雷在地中復先王以至日閉關商旅不行后不省方¶
又天地解而雷雨作雷雨作而百果草木皆甲坼¶
又震驚百里驚逺而懼邇也¶
又雷以動之¶
又雷雨之動滿盈¶
又雷風不相悖
<pb:KR3k0012_WYG_013-2b>
又雷風相薄¶
又澤中有雷隨¶君子以嚮晦入宴息
書曰納于大麓烈風雷雨弗迷¶
詩曰殷其雷在南山之陽¶
又曰虺虺其雷<md:KR3k0012_SBCK_013-2a>¶禮曰仲春日夜分雷乃發聲先雷三日奮鐸以令兆民
曰¶雷將發聲有不戒其容止者生子不備必有凶灾(主/戒)
(婦人有娠¶者/容止猶動静)
<pb:KR3k0012_WYG_013-3a>
又曰君子若有疾風迅雷甚雨則必變雖夜必興衣服
冠¶而坐(謂敬天/之怒)¶
又曰秋分之日雷始收聲¶
傳曰藏氷以時則雷出不震棄氷不用則雷不發而震¶
穀梁傳曰隂陽相薄感而爲雷激而爲霆¶
爾雅曰疾雷爲霆郭璞注曰疾雷謂雷之急激者¶
論語曰迅雷風烈必變¶
京房易傳曰當雷不雷陽徳弱也
<pb:KR3k0012_WYG_013-3b>
又曰五星占雷電殺人何雷天拒難折衝之臣也君承
用¶節度即雷以節暴人威福則雷電殺人<md:KR3k0012_SBCK_013-2b>¶易妖占曰天冬雷地必震教令撓則冬雷民饑¶
書洪範曰雷於天地爲長子以其首長萬物與其出入
也¶雷出地百八十三日而復入入則萬物亦入入地百
八十三¶日而復出出則萬物亦出此其常經也¶
又曰秦二世元年天無雲而雷雷陽也雲隂也有雲然
後¶有雷象君臣也故雲雷相託隂陽相合也今二世不
<pb:KR3k0012_WYG_013-4a>
恤人¶人臣叛之故無雲而雷也¶
又曰凡大風雷雨爲不敬也¶
又曰春後十日雷乃發聲¶
又曰正月雷微動而雉雊¶
又曰夫雷人君相也入能除害出能興利¶
尚書中候曰秦穆公出狩天震大雷下有火化爲白雀
銜¶丹書集公車<md:KR3k0012_SBCK_013-3a>¶大戴禮夏小正曰雷震雉鳴雊鼔其翼也正月必雷不
<pb:KR3k0012_WYG_013-4b>
必聞唯雉必聞之¶
春秋元命苞曰隂陽合爲雷¶
春秋合誠圖曰軒轅星主雷雨之神¶
論語䜟曰雷震百里聲相附宋均注云雷動百里故因
以¶制國也雷聲謂諸侯之政教所至相附也¶
史記曰髙祖母劉媪常息大澤之陂夢與神遇是時雷
電¶晦㝠太公往視見蛟龍於其上已而有娠遂産髙祖¶
漢書曰迅雷妖風怪雲變氣此皆隂陽之精夲在地而
<pb:KR3k0012_WYG_013-5a>
上¶發于天¶
續漢書曰桓帝建和三年六月己邜雷震憲陵寢室是
時¶梁太后聽兄冀誅李固杜喬¶
晉書曰晉人王裒母生時畏雷至母終後天雷輒繞<md:KR3k0012_SBCK_013-3b>¶墓
曰裒在此裒在此¶
齊書曰永明八年六月十日晡時雷有黄光照地狀如
金¶色占曰人君有德或謂之榮光¶
周裴汝南先賢傳曰蔡順母平生畏雷自亡後每有雷
<pb:KR3k0012_WYG_013-5b>
震¶順輒環塚泣曰順在此¶
韓詩外傳曰東海之上有勇士曰菑丘訢(音/忻)以勇游于
天¶下過神淵飲馬馬沈訢去朝服㧞劒而入三日三夜
殺二蛟¶一龍而出雷神擊之十日十夜眇其左目¶
王歆孝子傳曰竺彌字道綸父生時畏雷每至天隂輒
馳¶至墓伏墳哭有白兎在其左右¶
搜神記曰義興人姓周永和中出都日暮路傍小屋中有
女¶子留宿一更後有喚阿香者女應諾喚者曰官喚女推雷車
<pb:KR3k0012_WYG_013-6a>
女遂辭¶周云有官事須去俄而大雷既明周自異其處
返尋惟見<md:KR3k0012_SBCK_013-4a>¶一新塚塜上有馬跡¶
東方朔神異經曰八方之荒有石鼔其徑千里撞之其
音¶即雷也天以此爲喜怒之威¶
盛宏之荆州記曰朝陽縣樊重母畏雷重爲母立石室
以避¶之悉以文石爲階砌至今猶存¶
孟奥北征記曰凌雲臺南角一百歩有白石室名曰避
雷室
<pb:KR3k0012_WYG_013-6b>
又曰臨賀有石方十二丈有磨刀斧跡春夏常明凈其
迹¶甚新秋冬則苔穢故爲雷公磨石¶
莊子曰隂陽交爭爲雷¶
文子曰夫耳調金石之音而不聞雷霆之聲目察秋毫
之末而¶不見太山之形小有所戀大有所忘¶
曾子曰隂陽之氣俱則爲雷¶
淮南子曰隂陽相薄感而爲雷<md:KR3k0012_SBCK_013-4b>¶又䕃不祥之木爲雷霆所撲
<pb:KR3k0012_WYG_013-7a>
又庶女呌天雷電下擊景公臺殞支體傷折海水大出¶
(庶賤之女齊之少寡婦人也無子不嫁事姑謹敬姑無/男有女女利母財令母嫁婦婦終不肯女殺母以誣寡)
(婦婦¶不能自明寃結呌天天爲作雷電下擊景/公之臺殞壊之也傷毀景公支體水爲之溢)¶
又雷霆之聲可以鐘鼓寫也風雨之變可以音律和也¶
抱朴子曰雷天之鼓也¶
鶡冠子曰昔者有道之君取政非取于耳目也夫耳之
生¶聽目之生明兩葉蔽目不見太山兩豆塞耳不聞雷
霆
<pb:KR3k0012_WYG_013-7b>
孫子曰掣電無停光疾雷無餘聲¶
河圖帝通紀曰雷天地之鼓¶
河圖曰玉虎晨鳴雷聲也¶
又黄帝以雷精起¶
六韜曰武王伐紂雨甚雷疾武王之乗雷震而死周公
曰<md:KR3k0012_SBCK_013-5a>¶天不祐周矣太公曰君秉徳而受之不可如何也¶
伏侯古今注曰成帝建始四年無雲而風天雷如擊連
鼓¶音可四五刻隆如車聲
<pb:KR3k0012_WYG_013-8a>
山海經曰羭(音/榆)次之山有鳬名橐&KR1446;服之不畏電(&KR1446;音/肥匪)
(備三/¶音)¶
又飛魚如豚赤文無羽食之辟兵不畏雷¶
師曠占曰春雨初起其音恪恪霹靂者所謂雄雷旱氣
也¶其鳴依依音不大霹靂者謂之雌雷水氣也¶
又春分有音如雷非雷音在地中其所住者兵起其上¶
無雲而雷名曰天狗行不出三年其國亡¶
又初雷從金門起上田旱下田熟一曰歲終兵革起
<pb:KR3k0012_WYG_013-8b>
風俗通曰雷不蓋醬俗說令人腹中雷鳴¶
世說曰曹爽將誅夢二虎御雷公若二升椀放著中庭<md:KR3k0012_SBCK_013-5b>¶華陽國志曰曹公從容謂先主曰天下英雄唯使君與
操¶耳夲初之徒不足數也先主方食尖匕箸㑹雷大震
先主¶曰聖人言迅雷風烈必變良有以也一震之威乃
可致此¶曹公亦悔失言¶
酈炎對事曰或曰雷震驚百里何以知之炎曰以其數
知¶之夫陽動爲九其數三十六隂靜爲八其數三十二
<pb:KR3k0012_WYG_013-9a>
一陽¶動二隂故曰百里雷¶
雜兵書曰雷電霹靂破軍中樹木屋舎者徙去吉也雷
電¶風所從來不可逆而伐宜慎之也¶
物理論曰積風成雷¶
王充論衡曰子路感雷精而生尚剛好勇親渉衛難結
纓¶而死孔子聞而覆醢每聞雷鳴則中心惻怛亦復如
之故¶後人忌焉以爲常也<md:KR3k0012_SBCK_013-6a>¶又盛夏之時雷電疾擊殺人謂之有隂過飲食不潔則
<pb:KR3k0012_WYG_013-9b>
天怒殺之隆隆之聲天怒之音也此虛言也道士劉春
楚¶王英使食不㓗春死必遇雷也建武四年六月夏雷
擊㑹¶稽鄞(魚巾/反)縣羊五頭羊有何隂過而雷擊之乎俗
以爲天取¶龍殺人罰隂過與取吉凶不同非實道也¶
又圖畵之工圖雷之狀纍纍如連鼓形¶於其旁别畫一
人狀貎若力士之容謂之雷公使之左手引連鼔右手¶
推之世人信之莫不謂然始復原之虛妄之象也¶
　　霹靂
<pb:KR3k0012_WYG_013-10a>
釋名曰霹靂折也震戰也所擊輒破若攻戰也¶
說文曰震霹靂折物也¶
穀梁傳曰疾雷為¶霆霓為急雷為霹靂
爾雅曰疾雷為霆霓(郭璞曰雷之急/激者為霹靂)<md:KR3k0012_SBCK_013-6b>¶春秋繁露曰王言下不從則金不從革而秋多霹靂霹
靂¶者金氣其音商故應霹靂¶
五經通義曰震與霆皆霹靂也¶
晉安帝紀曰義熙二年六月震太廟鴞尾徹壁柱若有
<pb:KR3k0012_WYG_013-10b>
文¶字¶
晉朝雜事曰元康七年霹靂破城南髙禖神石中宫求¶
子祠也賈后將誅之應¶
曹嘉之晉紀曰諸葛誕以氣量稱常倚柱讀書霹靂震
其¶柱誕自若¶
列女後傳曰河南李叔卿為功曹應舉孝亷同時應人
害¶之使婢宣言叔卿淫其寡妹同舉人詣尹以骨肉相
奸不¶合應孝亷叔卿杜門自絶女妹傷被淫之名遂到
<pb:KR3k0012_WYG_013-11a>
府門自¶殺叔卿亦自殺明已無&KR0317;也後三年霹靂害叔
卿者以其<md:KR3k0012_SBCK_013-7a>¶死屍置叔卿冢前其家收而葬之秋又震發
其塚¶
𤣥中記曰玉門之西有一國國中有山山上有人歲歲
出¶石&KR0008;(字林/反)數千輸廟中名曰霹靂碪給霹靂用從春
雷出¶碪日減至秋而盡¶
搜神記曰扶風楊道和于田中霹靂擊之道和以鋤格
折¶其左股遂落地不得去色如丹目如鏡角長三尺狀
<pb:KR3k0012_WYG_013-11b>
如¶六畜似獼猴¶
續搜神記曰吳興人章荀者五月中于田耕以飯蘿置
菰¶裏晩于菰中伺之見一大蛇偷其食食荀即以鉟(少/悲)
(切/)斫¶之蛇便走去荀乗船逐之至一坂有穴蛇便入穴
但聞號¶哭云人斫傷某甲或云當如何或云付雷公令
霹靂殺奴¶須㬰雲雨㝠合震電傷荀荀于是跳梁大罵
云天公我貧¶窮展力耕墾蛇來偷食我飯罪在蛇反來
霹靂我是無知<md:KR3k0012_SBCK_013-7b>¶雷公若來當以鉟斫汝腹破須㬰雲雨
<pb:KR3k0012_WYG_013-12a>
輒開乃更霹靂¶向穴中諸蛇死者數十¶
莊子曰隂陽錯行天地大駭於是有雷有霆¶
劉義慶世說曰夏侯𤣥字太初嘗倚柱讀書時暴雨霹
靂¶破所倚柱衣服焦然𤣥神色無變讀書如故¶
異苑曰狒狒虜凶虐暴忍常自言國名狒狒則是狒中
之¶狒尋被震而死既葬而後就塚中霹靂其柩引身出
題¶背四字表其凶逆而然也¶
又滕放太元初夏枕文石枕卧忽暴雨雷震其枕枕四
<pb:KR3k0012_WYG_013-12b>
解傍人莫不怖懾而放微覺有聲不足為驚¶
又元嘉十九年京口霹靂殺人亦自題背¶
世說曰王丞相見郭景純君可試為作一卦卦成郭意
惡¶云公有震厄王問可有消伏理否郭曰公能命駕西
出數<md:KR3k0012_SBCK_013-8a>¶里得一栢樹截短如公長置寢處灾可消王悉依
其言數¶日中果震栢樹碎門内子弟皆稱慶¶
桓譚新論曰天下有鸛鳥羣國皆食之三輔俗獨不敢
取¶之或取即雷霹靂起原夫天不獨左彼而右此殺鳥
<pb:KR3k0012_WYG_013-13a>
適與雷遇¶耳¶
博物志曰九真有狸牛出谿上或鬬岸上家牛皆怖或
遮¶捕即霹靂號曰神牛¶
山海經曰半石之上有草名曰加榮服之不畏霆¶
琴操曰楚膏梁子出遊九臯之澤覽漸水之臺張罛置
罟¶于荆山臨曲池而漁疾風霣(音/殞)雹雷電奄㝠天火四¶
起霹靂下臻𤣥鶴翔其前白虎吟其後乃援琴而歌作¶
霹靂引
<pb:KR3k0012_WYG_013-13b>
正論曰俚語云州縣符如霹靂得詔書但掛壁<md:KR3k0012_SBCK_013-8b>¶　　　　電¶
釋名曰電殄也乍見則滅也¶
說文曰電隂陽激燿也從雨甲聲¶
易曰離為電¶
又曰雷電皆至豐君子以折獄致刑¶
詩曰&KR0177;&KR0177;震¶¶電¶
傳曰隱九年三月癸酉大雨震電
<pb:KR3k0012_WYG_013-14a>
易稽覽圖曰隂陽和合為電輝輝也其光長¶
春秋元命苞曰隂陽激為電¶
史記天官書曰電者隂陽之動也¶
帝王世紀曰黄帝有熊氏母曰附寳有蟜(音/喬)氏之女也
見<md:KR3k0012_SBCK_013-9a>¶大電光繞北斗樞星照郊野感附寳而孕¶
漢書李尋傳曰尋說王根曰竊見徃者盛冬電潛龍為
孽¶
晉書曰王戎㓜而穎悟神彩秀徹視日不眩裴楷目之
<pb:KR3k0012_WYG_013-14b>
曰¶戎眼爛如巖下電¶
神異經曰東王公與玉女投壺梟而脫悞不接者天為
之笑開口¶流光今電是也¶
漢武内傳曰西王母曰東方朔為太山仙官太仙使至
方¶丈坐三天司命朔但務山水遊戲擅弄雷電激波揚
風風¶雨失時¶
西京雜記曰董仲舒曰太平之世電不眴(許絹/反)目宣示
光¶輝而已
<pb:KR3k0012_WYG_013-15a>
莊子曰隂氣伏于黄泉陽氣上通于天隂陽分爭故為
電¶
文子曰腎為電主鼻<md:KR3k0012_SBCK_013-9b>¶曾子曰隂陽交則電¶
抱朴子曰良將去如收電可見不可追立如丘山可瞻
不可¶動¶
淮南子曰電以為鞭策(電擊/氣也)¶
物理論曰風清熱之氣散為電
<pb:KR3k0012_WYG_013-15b>
揚¶雄河東賦曰奮雷鞭驂雷輜鳴洪鐘建五旗¶
楚辭曰凌驚雷軼駭電
張衡思𤣥賦曰凌驚雷之砊(苦浪/反)礚(苦大/切)兮弄狂電之
淫¶裔¶
傅𤣥詩曰童女掣電¶
夏侯孝若電賦曰攢雲間而飛火綘烟起於雲中¶
曹毗霖雨詩曰紫電光牖飛迅雷中天奔¶
顧愷之電賦曰天怒行令雲赤光發<md:KR3k0012_SBCK_013-10a>¶
<pb:KR3k0012_WYG_013-16a>
李顒詩曰黮(徒感/反)䨴重雲隂碎稜震電&KR3700;(徒家/反)¶
　
　
　
　
　
　
　
<pb:KR3k0012_WYG_013-16b>
　
　
　
　
　
　
　
　太平御覽卷十三
