# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:01.587630
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 50
#+PROPERTY: FILE SB11n0727-050太平御覽-卷之五十.
<pb:KR3k0012_SBCK_050-1a>¶
太平御覽卷第五十¶
　地部十五¶
　　　　　　　　隴塞及海外諸山¶
　　隴山　小隴山　朱圉山　契吴山¶
　　可藍山　石門山　燕然山　天山¶
　　祁連山　焉支山　勿居山　臨松山¶
　　三危山　羊鶻山　西王母樗蒲山¶
　　九隴山　鴻鷺山　沙角山　葱嶺山¶
　　　巫咸山　懸度山　頭痛山　鐡山¶
　　　青山　石崖山　䟽屬山　侖山¶
　　　蛇山　東口山　流波山　鈎吾山¶
　　　天臺山　鵲山　小次山　長古山¶
　　基山　猥翼山　宻山　亶受山¶
<pb:KR3k0012_SBCK_050-1b>¶
　　𦒿闍窟山　靈烏山¶
　　　　　隴山¶
說文隴山天水大坂也辛氏三秦記引俗歌云隴頭流水¶
鳴聲幽咽遥望秦川肝腸断絶¶
又云震𨵿遥望秦川如帶大¶
酈元水經注云縣西山謂之小隴巖嶂髙嶮不通軌轍¶
故張衡四愁詩云我所思&KR0006;在漢陽欲往從之隴坂長是¶
也¶
周地圖記云其山髙處可三四里登山東望秦州可五百¶
里目極泯然墟宇桑梓與雲霞一色其上有懸溜吐于山¶
中爲澄潭名曰萬石潭流溢散下皆注於渭東人西役升¶
此而顧莫不悲思其歌云隴頭泉水流離西下念我行役¶
飄然曠野登髙遠望涕零𩀱墮是此山也¶
<pb:KR3k0012_SBCK_050-2a>¶
　　　　　小隴西¶
三秦記曰小隴山一名隴坻又名分水嶺¶
漢書楊雄解嘲云響&KR0002;坻頽應劭曰天水有大坂名隴山¶
其旁有崩落者聲聞數百里故曰坻頽¶
又曰其坂九廻上者七日乃越上有清水四注下有縣縣¶
因此水而名¶
　　　　　朱圉山¶
漢書地理志曰天水兾縣有朱圉山一名曰巖山在縣南¶
梧中聚土地¶
十三州志云朱圉有石鼓不擊自鳴則兵起¶
　　　　　契吴山¶
涼州記曰契吴山在縣北七十里赫連勃勃北遊契吴而¶
歎曰美哉斯阜臨廣澤而帶清海吾行地多矣自嶺巳北¶
<pb:KR3k0012_SBCK_050-2b>¶
大河巳南未有&KR0002;斯之壯麗矣¶
　　　　　可藍山¶
涼州記曰可藍山一名都盧山皆涇水源與笄頭山連亘¶
赫連定勝光二年畋于涼州登可藍山望統萬城泣曰先¶
帝&KR0002;以朕承大業豈有今日在平涼縣接百泉界¶
又云定據平涼登此山有群狐遶之而鳴射之竟不得一¶
定乃歎曰咄咄此亦怪事也¶
　　　　　石門山¶
酈元水經注曰離水又東經石門口山髙險絶對岸&KR0002;門¶
故以得名疑即臯蘭山門也漢武元狩三年驃&KR0016;將軍霍¶
去病岀隴西至臯蘭謂是山之𨵿塞矣¶
　　　　　燕然山¶
漢書曰貳師引兵還至燕然山單于知漢軍勞倦自將五¶
<pb:KR3k0012_SBCK_050-3a>¶
萬&KR0016;&KR0210;擊貳師軍大亂敗貳師降單于¶
范曄後漢書曰竇憲與單于戰於稽范山大破之降者前¶
後二十餘萬人憲遂登燕然山去塞三千餘里刻石勒碑¶
令班固作名¶
　　　　　天山¶
漢書曰漢使貳師將軍將三萬&KR0016;岀酒泉擊右賢王於天¶
山得首虜萬級而還¶
又曰且西彌國王治天山東大谷去長安八千六百七十¶
里¶
續漢書曰竇固岀塞至天山斬首千餘級¶
水經注曰隂山故郎&KR0049;應言於漢曰隂山東西一千餘里¶
單于之苑囿也自武帝岀師攘之於北漠匈奴過之未嘗¶
不哭謂此山也¶
<pb:KR3k0012_SBCK_050-3b>¶
西河舊事曰天山髙冬夏長雪故曰白山山中有好木䥫¶
匈奴謂之天山過之皆下馬拜在蒲海東一百里即漢貳¶
師擊右賢王之處也¶
山海經曰天山多金玉有雄黃莢水岀焉而西流注于湯¶
谷有神鳥狀如黄囊赤如丹火六沌四翼渾沌無面目是¶
識歌舞實惟帝江(天山今名折羅漫/山在縣北一百里)¶
九州要記曰涼州古武成郡有天山黃帝受金液神丹於¶
此山山近崆峒山山頂有魏太祖馬垀焉¶
　　　　　祁連山¶
漢書曰霍去病擊匈奴至祁連山濟居延水遂臻小月氏¶
西河舊事曰祁連山在張掖酒泉二界焉支山在刪丹故¶
縣東西百餘里南北二十里亦冝畜匈奴失二山乃歌曰¶
亡我祁連山使我六畜不蕃息失我焉支山使我婦女無¶
<pb:KR3k0012_SBCK_050-4a>¶
顔色¶
涼州記曰祁連山張掖酒泉二界之上東西二百里¶
南北百餘里山中冬温夏涼冝牧牛乳酪濃好夏冩酪不¶
用器物刈草著其上不散酥特好酪一斛得升餘酥又有¶
仙人樹行人山中飢渇者輙食之飽不得持去平居不可¶
見¶
　　　　　焉支山¶
漢書曰霍去病將萬&KR0016;岀隴西渉狐奴水過焉支山千有¶
餘里執渾邪王収休屠𥙊天金人¶
凉州記曰焉支山在西郡界東西百餘里南北二十里有¶
松栢五木其水草茂美冝畜牧與祁連同一刪丹山¶
　　　　　勿居山¶
後魏書曰張衮從太祖破賀訥登勿居山聚石爲峯以紀¶
<pb:KR3k0012_SBCK_050-4b>¶
功德命衮爲文¶
　　　　　臨松山¶
十六國春秋曰晉元嘉元年張掖臨松山有石如張掖字¶
掖漸滅張字分明又有文曰初天下四方安萬年後魏太¶
和中置臨松郡故城在此山下臨松山一名青松山一名¶
馬蹄山又云丹松嶺¶
　　　　　三危山¶
河圖括地象曰三危山在鳥鼠之西南與汶山相接上爲¶
天苑星黒水岀其南¶
西河舊事曰三危山有三峯故曰三危俗亦爲昇雨山在¶
縣南二十里¶
尚書禹貢謂竄三苗于三危¶
又云導黒水至于南海水即自北而南經三危過梁州入¶
<pb:KR3k0012_SBCK_050-5a>¶
南¶
西山經曰三危之山青鳥居之三青鳥主西王母取食者¶
别自棲息於此山也¶
　　　　　羊鶻山¶
叚國沙州記曰羊鶻山多巖石少樹木甚似魯國南鄒山¶
傍山北行三十里遠眺頋瞻百里但見山嶺巉巖無尺木¶
把草¶
　　　　　西王母樗蒲山¶
崔鴻十六國春秋曰甘松山東北有西王母樗蒲山大有¶
神驗江水岀焉¶
叚國沙州記曰羊鶻嶺東北二百里有大山遥望甚似東¶
岳岱山極髙大嶮峻嵯峨崔嵬頗有靈驗羗胡父老傳云¶
是西王母樗蒲山¶
<pb:KR3k0012_SBCK_050-5b>¶
　　　　　九隴山¶
周地圖記曰昔有神人坐張掖西方山上西射酒泉郡西¶
金山之白神射得九籌畫此山上遂成九隴因以爲名九¶
隴山¶
　　　　　鴻鷺山¶
穆天子傳曰天子循黒水至于壁玉之山謂此也今名爲¶
鴻鷺山以山多鴻鷺所棲得名也¶
　　　　　沙角山¶
三秦記曰河西沙角山峯崿危峻逾於石山其沙粒麄有¶
如乾糒又山之陽有一泉云是沙井綿歷今古沙不塡之¶
人欲登峯必歩下入穴即有鼓角之音震動人足¶
又西河舊事云沙州天氣晴朗即沙鳴聞於城内¶
又云人遊沙山結侣少或曽遊即生怖懼莫敢前其沙或¶
<pb:KR3k0012_SBCK_050-6a>¶
隨人足自頓下經宿却自還山上(在縣七里亦/名鳴沙山)¶
　　　　　葱嶺山¶
漢書曰西城三十六國而限葱嶺其河兩源一河岀葱嶺¶
山一岀于寘國于寘國在南山下其河北流與葱嶺河合¶
廣志曰葱嶺其山嶺生葱茂於常葱¶
西域諸國志曰葱嶺髙行十二日可至頂¶
　　　　　巫咸山¶
西域志曰巫咸山一曰覆莫山¶
注水經云塩水西北經巫咸山北¶
山海經云巫咸之神以右手操青虵左手操赤虵在葆登¶
群巫所從上下也¶
又大荒西經云大荒之中有靈洲巫咸即巫朌巫彭巫姑¶
巫直巫抵巫謝巫羅十里巫從此昇降百藥爰在¶
<pb:KR3k0012_SBCK_050-6b>¶
郭璞云群巫上下靈山採藥往來也蓋神巫所遊故山得¶
名¶
　　　　　懸度山¶
漢書曰烏秺國有懸度者石山也谷磎不通以繩索相引¶
而度又大頭痛山度則頭痛嘔吐驢畜皆然¶
　　　　　頭痛山¶
漢書曰杜欽&KR0003;大將軍王鳯曰𦋺賔國自知絶逺兵不可¶
至道又歷大頭痛山小頭痛山赤圡身熱之阪道使者尺¶
六寸長往三十里¶
漢書曰𦋺賔國歷大頭痛山有三池盤石坂道狹者尺六¶
七寸繩索相引乃度¶
廣志曰大頭痛山小頭痛山皆在𦋺賔東¶
　　　　　鐡山¶
<pb:KR3k0012_SBCK_050-7a>¶
漢書曰莎車國有鐵山岀青玉穆天子傳曰天子西征至¶
剞(居蟻/切)閭氏乃命剞閭氏供養六師之人于鐵山之下天¶
子祭鐡山¶
　　　　　青山¶
水經注曰北地富平縣西河則有兩山相對水岀其間即¶
上河峽也世謂之青山河水歴峽北注枝分東岀¶
　　　　　石崖山¶
水經注曰塞外歷域有石崖山西去北城五百里山石上¶
自然有文𦘕獸馬之狀粲然成著類似圖焉故亦謂之𦘕¶
石山¶
　　　　　䟽屬山¶
山海經曰貳&KR0018;之臣曰危與貳&KR0018;殺窫窳帝乃梏之䟽屬¶
之山(梏猶繫/縛也)桎其右足(桎械/也)反縛兩手與髮(約髪合/縛之也)繫之¶
<pb:KR3k0012_SBCK_050-7b>¶
山上磐石之下在開題西北(漢宣帝時使人鑿上郡發磐/石石室中得一人徒倮&KR0013;髪)¶
(反縛械一足時人不識乃載之於長安帝以問群臣群臣/莫能知劉子政案此言之宣帝大驚於是時人争學山海)¶
(經矣論者多以爲是其尸象非眞體也意識者以爲靈恠/化論難以理測物禀異氣岀於不然不可以常理推之可)¶
(以近較摖之矣魏時有人發故周靈王冢得殉葬女子不/死至數日而有氣數月而能語狀如二十許女子人送詣)¶
(京師郭太后愛養之&KR0106;不離左右十餘年/太后崩哀思哭泣一年餘而死即此𩔖也)¶
　　　　　侖山(音/論)¶
山海經曰侖山者其山上有金玉下多青雘有木狀如榖¶
而赤理其汁如&KR0238;其味如飴食者不飢可以釋勞其名曰¶
白&KR0002;(或非臯蘇臯蘇一/名白&KR0002;見廣雅)可以血玉(血謂可用染/玉作光彩也)¶
　　　　　蛇山¶
山海經曰北海之内有虵山者虵水岀焉東入于海有五¶
采之鳥飛蔽一郷(漢宣帝元康元年五色鳥/以萬數飛屬縣即此鳥)五采之鳥名¶
曰翳鳥(鳯属也離騷曰駟/玉風而乗翳鳥)¶
<pb:KR3k0012_SBCK_050-8a>¶
　　　　　東口山¶
山海經曰東口之山有君子之國其人衣㓂帶釰(伇使虎/豹好謙)¶
(讓)有司幽之民帝俊生星龍星龍生司幽思士不妻思女¶
不夫(言其人直思而氣通魄合而生子此莊子/所謂白鶴相視眸子不運而風化之𩔖也)食&KR0112;食獸¶
是使四鳥¶
　　　　　流波山¶
山海經曰東海中有流波山入海七十里其上有獸狀如¶
牛蒼身而無角一足入水則必風雨其光如日月其音如¶
雷名曰䕫黃帝得之以其皮作鼓橛以雷獸之骨(雷獸則/雷神獸)¶
(龍身鼓其腹/者撅挽繫也)聲聞五百里以威天下¶
　　　　　鈎吾山¶
山海經曰鈎吾之山其上多金其下多銅有獸焉羊身人¶
面而目在腋下虎齒人爪其音如嬰兒名曰&KR2940;鴞食人(爲/物)¶
<pb:KR3k0012_SBCK_050-8b>¶
(貪婪食人未盡還害其身像/在夏后鼎左傳所謂饕餮也)¶
　　　　　天臺山¶
山海經曰大荒之中有山名曰天臺海水入焉¶
　　　　　鵲山¶
山海經曰鵲山其首曰招搔臨于西海之上(在南山之西/頭濵西海也)¶
多桂(桂葉似杜杞長尺餘味辛白花叢生生/間無&KR0258;木吕氏春秋曰招搔之桂是也)多金玉有草¶
焉其狀如韮而青花其名曰祝餘(或作/程茶)食之不飢有木焉¶
其狀如榖而黒理(榖楮也/皮作&KR0083;)其華四照(言有光炎也&KR0002;木華/赤光照下見亦比𩔖)¶
(也見/離騷)其名曰迷穀佩之不遠¶
　　　　　小次山¶
山海經曰小次山山上多白玉下多銅有獸如猨白首赤¶
足名曰未厭見則大兵¶
　　　　　長古山¶
<pb:KR3k0012_SBCK_050-9a>¶
山海經曰長古之山無草多水有獸焉狀如　而四耳名¶
長古(以山岀此獸/因以名之)音如吟(如人呻/吟聲)見則郡縣大水¶
　　　　　基山¶
山海經曰基山其陽多玉其隂多金多怪木有獸焉其狀¶
如羊九尾四耳其目在背其名曰縛訑(&KR0366;他/二音)有鳥焉其狀¶
如雞而三首六目六足三翼其名曰䳤&KR1872;(䳤&KR1872;憋怤/兩音急性)食之¶
無卧¶
　　　　　猥翼山¶
山海經曰猥翼之山其中多恠獸水多恠魚(几言恠者皆/爲貌狀掘竒)¶
(不常也尸子云徐偃王好恠没水而得/恠魚入山得怪獸者争列於庭)¶
　　　　　宻山¶
山海經曰宻山山上多丹木貟葉赤莖黃花赤實味如飴¶
食之不飢丹水岀焉西注于稷澤(后稷神所/憑山名之)其中多白玉¶
<pb:KR3k0012_SBCK_050-9b>¶
膏其源沸沸湯湯(玉膏涌岀之皃也河圖云少室山有/白玉膏服即仙矣此𩔖也音拂也)黄¶
帝是食是饗(所以得登龍於/鼎湖而靈化也)是生𤣥玉(言玉膏中又/岀黑玉也)玉膏¶
所岀以灌丹木丹木五歳五色乃清(言鮮/光也)五味乃馨(言滋/香也)¶
黃帝取宻山之玉榮(謂玉/華也)而投之鍾山之隂(以爲/玉鍾)瑾瑜之¶
玉爲良(言善/玉也)堅粟精宻(禮記鎭玉以粟或作栗/玉有栗文所謂䅽壁)濁澤有光¶
(濁謂潤/澤也)五色發作以知柔剛天地&KR0017;神是食是饗(玉所以/祈𥙊者)¶
(言能動矢地/感&KR0294;神也)君子服之以衛不祥(今徼外岀金剛石金剛/石似金有光采可以刻)¶
(王外國人帶之/云辟惡氣也)¶
　　　　　亶受山¶
山海經曰亶受之山(亶音/蟬)多水無草木不可以上(言崇/峭也)有¶
獸焉其狀如狸而有髮其名曰𩔗(𩔖或/作師)自爲牝牡食者不¶
妬(莊子亦曰𩔗自爲雌雄而/化今狟猪亦自雄雌也)¶
　　　　　耆闍窟山¶
<pb:KR3k0012_SBCK_050-10a>¶
法顯記曰耆闍崛山未至頂三里有石窟佛本於此坐禪¶
天魔波句化作鵰鷲住窟前以恐阿難佛以神力隔石舒¶
手摩阿難頂怖即得止鳥跡手孔今悉在故名雕鷲窟山¶
窟前有四佛坐處¶
　　　　　靈鳥山¶
支曇諦靈鳥山銘序曰昔如來遊王舎城憩靈鳥山舊云¶
其山峰似鳥而威靈故以爲名焉衆美咸歸壯麗畢備¶
太平御覽卷第五十¶
<pb:KR3k0012_SBCK_050-10b>¶
