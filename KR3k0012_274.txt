# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:13.017443
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 274
#+PROPERTY: FILE SB11n0727-274太平御覽-卷之二百七十四.
<pb:KR3k0012_SBCK_274-1a>¶
太平御覽卷第二百七十四¶
　兵部五¶
　　命將　易將　老將¶
　　　　　命將¶
禮記曰諸侯賜弓矢然後專征賜斧&KR0207;然後專殺¶
史記留侯世家曰黥布反上欲使太子往擊之四人相謂¶
曰凢來者將以存太子太子將兵事危矣迺&KR0003;建成侯曰¶
君何不急請吕后承閑爲上泣言黥布天下猛將也善¶
用兵今諸將皆陛下故等夷迺令太子將無異使羊將¶
狼也¶
又馮唐曰上古王者遣將也跪而推轂曰閫以内寡人制¶
之閫以外將軍制之¶
又淮隂侯傳曰信數與蕭何曰信雖爲將信必不留漢王¶
<pb:KR3k0012_SBCK_274-1b>¶
曰以爲大將何曰幸甚¶
漢書曰蕭何追韓信還漢王曰以爲大將何曰王素慢無¶
禮今拜大將如召小兒此乃信所以去也王必欲拜之冝¶
擇日齋戒設壇&KR0163;具禮乃可王許之諸將皆喜人人各自¶
以爲得大將至拜乃韓信也一軍皆驚¶
後漢書陳&KR0027;傳曰臣聞三辰不軌擢士爲相蠻夷不恭拔¶
卒爲將¶
摰虞新禮曰漢魏故事遣將出征符節郎授&KR0207;於朝堂新¶
禮遣將御臨軒尚書授節&KR0207;古兵書跪而推轂之義也¶
雀豹古今輿服注曰得賜黄&KR0207;則斬持節將¶
淮南子曰凢國有難君自宫召將詔之曰社稷之命在將¶
軍耳今國有難請子將而應之將軍受命乃令祝史太卜¶
齊&KR0043;三日之太廟鑚靈&KR0027;卜&KR0123;日以受鼓旗君入廟門西¶
<pb:KR3k0012_SBCK_274-2a>¶
面而立將入廟門北面而立主親操鉞持頭授將軍柄曰¶
(&KR0025;此上至天者将軍制之又復操斧持頭授&KR0005;軍柄曰/&KR0025;此下至淵者将軍制之将以授斧&KR0207;荅曰囯不可&KR0025;)外¶
治也軍不可從中御也二心不可以事君疑志不可以應¶
敵臣旣以受制於前矣鼓旗斧&KR0207;之威臣無還願君亦無¶
垂一言之命於臣也君&KR0002;不許臣不敢將君&KR0002;許之詞而¶
行乃剪爪(前長<折 t="33"/>爪送終之/禮去其手足爪也)設明衣(明衣䘮衣也在/於闇寘故言明)鑿凶門¶
而岀(凶門北出門也將軍之出/以䘮禮樂之以必死也)乗將軍車載旍旗斧&KR0207;其¶
臨敵决戰不顧必死無有二心是故無天於上無地於下¶
無敵於前無主於後進不求名退不避罪唯民是保利¶
合於主上將之道也如此則智者爲之慮勇者爲之&KR0242;氣¶
厲青雲疾如馳騖是故兵未交接而敵人恐懼&KR0002;戰勝敵¶
奔賞吏遷官顧反於國効旗以入乃縞素辟舎請罪於君¶
君曰赦之大勝三年反舎(大勝敵者還三/年乃反故舎)中勝二年不勝¶
<pb:KR3k0012_SBCK_274-2b>¶
期年兵之所加者必無道之國也故能戰勝而不報取地¶
而不反民不疾疫將不夭死五&KR0150;豊風&KR0040;時節戰勝於外¶
福生於内是故名必成而後無餘害矣¶
任彦昇奏彈曹景宗曰昔漢光命將坐知千里魏武置法¶
案以從事¶
陳孔璋檄吴將校部曲文曰朝爲仇虜夕爲上將¶
馮衍與田邑書曰今以一節之任建三軍之威豈特寵其¶
八尺之竹&KR0522;牛之尾也¶
　　　　　易將¶
史記曰秦師伐趙王使廉頗禦之頗固壁不戰趙王惑秦¶
之間以趙奢之子代頗趙師大敗¶
後漢書曰光武遣馮異代鄧禹車駕送之河南賜以乗輿¶
七尺具劒(具謂以寳玉裝飾之/東觀記作玉具劒)¶
<pb:KR3k0012_SBCK_274-3a>¶
晉書曰石苞爲淮北&KR0101;軍王琛所奏與吴人交通先時望¶
氣者云東南有大兵起及琛表至帝甚疑之㑹荆州刺史¶
胡烈表吴人欲大出爲冦苞亦聞吴師將入至乃築壘遏¶
水以自固帝聞之謂羊祜曰吴人毎來常東西相應豈石¶
苞果有不順乎祜深明之而帝猶疑焉命苞子喬爲尚書¶
郎上召之經日不至帝謂爲必叛欲封而隱其事遂下詔¶
以苞不料賊勢築壘遏水勞擾百姓䇿免其官遣太尉義¶
陽王望率其大軍徴之以備非常又勑鎮東將軍琅邪王¶
伷自下邳㑹壽春苞用&KR0122;孫鑠計放兵歩出住都亭待罪¶
帝聞之意解及苞詣闕以公還第苞自耻受任無効而無¶
怨色¶
又曰鎮南將軍杜元凱都督荆州諸軍事襲吴西陵督張¶
政(西陵今/夷陵郡)大破之政吴之名將據要害之地耻無備取敗¶
<pb:KR3k0012_SBCK_274-3b>¶
不以實聞于孫皓元凱欲間吴邊將乃請還其所獲之衆¶
於皓皓果召政遣武昌&KR0101;劉憲代之故晉軍將至使將帥¶
移易成傾蕩之勢竟殄滅焉¶
北史曰後周末隋文帝作相尉遲逈據相州舉兵隋文遣¶
鄖公韋孝寛(鄖音/云)爲東道元帥師次沁水水漲兵未得渡¶
吏李詢上密啓云大將梁士彦宇文欣崔&KR0042;度等並受尉¶
遲逈饟金軍中慅慅人情大異文帝以爲憂欲代此三人¶
李德林獨進計云公與諸將並是國家貴臣未相伏馭今¶
以挾令之威使得之耳安知後所遣者能盡腹心前遣之¶
人獨致乖異又取金之事虚實難明即令換易彼將懼罪¶
恐逃逸便湏禁固然則鄖公以下必有驚疑之意且臨敵¶
代將自古所難樂毅所以辭燕趙奢之子以之敗趙如愚¶
所見但遣公一腹心明於智略爲諸將舊來所信伏者速¶
<pb:KR3k0012_SBCK_274-4a>¶
至軍所觀其情僞縱有異意必不敢動文帝大悟即令髙¶
頴馳驛往軍所爲諸將節度竟成大功¶
戰國䇿曰昌國君樂毅爲燕王合五國之兵而攻齊下七¶
十餘城盡郡縣之以屬燕唯莒即墨二城未下而昭王死¶
惠王即位用齊人反間疑樂毅而使&KR0016;刼代之樂毅奔趙¶
　　　　　老將¶
史記曰&KR0087;始皇問李信曰吾欲攻荆用幾何人而足信曰¶
不過用二十萬人始皇問王翦翦曰非六十萬人不可始¶
皇曰王將軍老矣何怯也李將軍果斷壯勇其言是也王¶
翦因謝疾歸老於潁陽李信攻鄢郢破之於是引兵而西¶
與蒙恬㑹城父荆人因隨之三日三夜不得頓舎大破李信¶
軍始皇聞之大怒自馳如潁陽謝翦曰不用將軍計李信果¶
辱&KR0087;將軍獨忍棄寡人乎翦謝曰老臣罷病悖亂唯大王¶
<pb:KR3k0012_SBCK_274-4b>¶
更擇賢將始皇謝曰巳矣將軍勿復言王翦曰大王必不¶
得已用臣非六十萬人不可始皇曰聽將軍計耳於是五翦¶
將六十萬人始皇自送灞上王翦行請美田宅園池甚衆始¶
皇曰將軍行矣何憂貧乎翦曰爲大王將有功不得封侯故¶
及大王之向臣臣亦及時以請園池爲子孫業耳始皇大&KR0015;¶
或曰將軍乞貸亦巳甚矣翦曰今空&KR0087;國甲士專委我我¶
不多請田宅爲子孫業以自堅固令&KR0087;王坐而疑我耶翦¶
東代信擊荆大破荆軍虜荆王&KR0018;芻竟平荆地爲郡縣¶
漢書曰西羗反時趙充國年七十餘上老之使御史大夫¶
丙&KR0123;問誰可將者充國對曰無踰於老臣耳上遣焉問曰¶
將軍度羗虜何如當用幾人充國曰百聞不如一見兵難¶
踰度(踰遥也三/輔言也)臣願馳至金城圖上方略然羗戎小夷逆¶
天背叛㓕亡不乆願陛下以屬臣勿以爲憂上&KR0015;曰諾充¶
<pb:KR3k0012_SBCK_274-5a>¶
國曰饗軍士皆欲爲用虜數挑戰充國堅守捕生口言羗¶
豪相責曰汝無反今天子遣趙將軍來年八九十矣善爲¶
兵今欲一&KR0242;而死可得耶¶
又曰元狩四年大將軍大擊匈奴李廣數自請行上以老¶
不許良乆乃許之大將軍隂受上旨以爲數竒(不偶/也)無令¶
當單(于恐不得所欲/時公孫敖亡道)從廣廣或失道大將軍使長史持¶
醪遺廣因問失道狀長史急責廣之莫府上簿廣曰諸校¶
尉無罪乃我自失道謂其麾下曰廣結髮與匈奴大小七¶
十餘戰今幸從大將軍出接單于兵而大將軍從廣部行¶
廻逺又迷失道豈非天哉終不能復對刀筆吏遂引刀自¶
剄而百姓聞之知與不知皆爲垂泣¶
東觀漢記曰馬援字文淵建武二十四年威武將軍劉向¶
擊武陵五溪蠻夷深入軍没援因復請行時年六十二帝¶
<pb:KR3k0012_SBCK_274-5b>¶
&KR0598;其老未許之援自請曰臣尚能&KR0013;甲上馬帝令試之援¶
據鞌顧眄以示可用帝&KR0015;曰矍鑠哉是翁也遂遣援¶
宋書曰沈慶之討竟陵王誕慶之至城下誕登樓謂曰沈¶
公君白首之年何爲來慶之曰朝廷以君狂愚不足勞少¶
壯故使僕來耳¶
梁書曰王神念少善&KR0016;射及老不衰甞於武帝前手執二¶
刀楯左右交度馳馬往來冠絶群伍¶
後魏書曰中山王英之征義陽傅永爲寜朔將軍統軍當¶
長圍遏其南門蕭衍將馬仙琕連營稍進䂓解城圍永謂¶
英曰凶堅豕突意在决戰雅山形要冝早據之英沉吟未¶
决永曰機者如神難遇易失今日不去明朝必爲賊有雖¶
悔無及分英兵夜築城於山上遣統軍張懷等列陣於山¶
下以防之至曉仙琕果至懷等戰敗築城者悉皆奔退仙¶
<pb:KR3k0012_SBCK_274-6a>¶
琕乗勝直趣長圍義陽城人復出挑戰永乃分兵付長史¶
賈思祖令守營壘自將馬歩千人南逆仙琕轘甲揮戈單¶
&KR0016;先入唯有軍主蔡三虎副之餘人無有及者突陣横過¶
賊射永洞其左股永拔箭復入遂大破之斬仙琕子仙琕¶
燒營席卷而遁英於陣謂永曰公傷矣且還營永曰昔漢¶
祖捫足不欲人知下官雖微國家一帥柰何使虜有傷將¶
之名遂與諸軍追之極夜而返時年七十餘矣三軍莫不¶
壯之¶
又曰畢衆敬爵爲東平公善自奉養食膳豐華必致他方¶
逺味年巳七十&KR0066;髮皓白而氣力未衰據鞍馳騁有&KR0002;少¶
壯篤於姻親深有國士之風大和中髙祖賔禮舊老衆敬¶
咸陽公髙允引至方山雖文武奢儉好尚不同然與允甚¶
相愛敬接&KR0176;談&KR0323;有&KR0002;平生後以篤老乞還桑梓朝廷許¶
<pb:KR3k0012_SBCK_274-6b>¶
之衆敬臨還獻真珠璫四具銀裝劒一口刺虎矛一枚¶
後周書曰梁臺不過識千餘字口占書啓詞意可觀年過六¶
十猶能&KR0013;甲跨馬足不躡蹬馳射弋獵矢不虚發¶
隋書曰開皇&KR0004;突厥寇邊燕薊(多&KR0013;其患前總管/李崇至拜爲幽州)六州五¶
十鎮諸軍事揺修鄣塞謹斥堠邊民以安後六載徙爲壽¶
州&KR0004;自以年老乞骸骨上召之旣引見上勞之曰公積行累¶
仁歴仕三代克終冨貴保兹遐壽良足善也賜坐褥歸於¶
第歳餘終于家¶
又曰賀&KR0002;&KR0105;爲涇州刺史時突厥屢爲邊患朝廷以&KR0105;素¶
有威名拜靈州刺史進位柱國&KR0105;時年老而筋力不衰猶¶
能重鎧上馬爲北夷所憚數載上表乞骸骨優詔許之&KR0105;¶
家冨於財郊外搆一別廬多植果木毎邀賔客列女樂遊¶
集其間卒于家　太平御覽卷第二百七十四¶
