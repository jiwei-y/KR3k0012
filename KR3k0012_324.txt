# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:15.671733
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 324
#+PROPERTY: FILE SB11n0727-324太平御覽-卷之三百二十四.
<pb:KR3k0012_SBCK_324-1a>¶
太平御覽卷第三百二十四¶
　兵部五十五¶
　　　　招¶
　　　　降¶
　　　　詐降¶
　　　　　招¶
左傳曰魯叔弓帥師圍費弗克敗焉(爲費/所敗)平子怒令見¶
費人執之以爲囚俘冶區夫曰非也(區夫魯/大夫也)&KR0002;見費人¶
寒者衣之飢者食之爲之令主而供其乏困費來如歸¶
南氏亡矣人將叛之誰與居邑&KR0002;憚之以威懼之以怒人¶
疾而叛爲之聚也&KR0002;諸侯皆然費人無歸不親南氏將焉¶
入矣平子從之費人叛南氏¶
史記曰漢髙帝&KR0004;陳狶反於代(狶虚/豈切)帝自徃擊之至邯鄲¶
<pb:KR3k0012_SBCK_324-1b>¶
喜曰狶不南據漳水北守邯鄲知其無能爲也因¶
問周昌曰趙亦有壯士可令將者乎對曰有見四人¶
四人謁帝慢罵曰竪子能爲將乎四人慙伏帝封¶
之各千户以爲將左右諌曰從入蜀漢伐楚功未¶
遍行今此何功而封帝曰非汝所知陳狶反邯鄲¶
以北皆狶有吾以羽檄徴天下兵未有至者今唯¶
獨邯鄲中耳吾愛四千户封此四人以慰趙子¶
弟皆曰善¶
漢書西南夷傳曰陸賈至南越越王恐頓首謝罪願奉¶
明詔長爲藩臣奉貢職於是下令國中曰吾聞兩雄¶
不俱立兩賢不並丗漢皇帝賢天子自令以去帝制黃¶
屋左纛因爲之稱蠻夷¶
後漢書曰岑彭與大司馬呉漢等圍洛陽數月朱鮪等堅¶
<pb:KR3k0012_SBCK_324-2a>¶
守不肯下帝以彭嘗爲校尉令徃&KR0003;之鮪在城上彭在城¶
下相勞苦歡語如平生彭因曰彭徃者得執鞭侍從蒙薦¶
舉枝擢常思有以報㤙今赤眉已得長安更始爲三王所¶
反皇帝受命平定燕趙盡有幽兾之地百姓歸必賢俊雲¶
集親率大兵來攻洛陽天下之士逝其去矣公雖嬰城固¶
守將何待乎(嬰繞也謂以城/自嬰繞而守之)鮪曰大司徒&KR0013;害時鮪與其¶
謀(與音/預)又諌更始無遣蕭王北伐自知罪&KR0055;彭還具言於¶
帝帝曰夫建大事者不忌小怨鮪今&KR0002;降官爵可保况誅¶
罰乎河水在此吾不食言(指河水爲信/言其明白也)彭復徃告鮪鮪從¶
城上下雲索曰必信可乗此上彭趣索欲上(趣向/也)鮪見其¶
誠即許降後五日鮪將輕&KR0016;詣彭顧勑謂部將曰堅守待¶
我我&KR0002;不還諸君徑將大兵上轘轅歸郾王(更始傳尹/尊爲郾王)乃¶
面縳與彭俱詣河陽(東觀記曰諸行/在所河津亭)帝即解其&KR0350;召見之¶
<pb:KR3k0012_SBCK_324-2b>¶
復令彭夜與鮪歸城明旦悉其衆出降拜鮪爲平狄將軍¶
封扶溝侯¶
蜀志曰&KR0028;羽圍魏氏之樊留兵將備公安及南郡呉將吕¶
蒙襲之兵到南郡羽下守將麋芳降蒙入據城盡得羽及¶
將士家屬蒙皆撫慰約令軍中不得干歴人家有求取軍¶
中震僄道不拾遺蒙朝暮使親近存恤&KR0132;老問所不足病¶
疾者給醫藥飢寒者賜衣粮羽府藏財寳皆封閉以待呉¶
主孫權至羽還路數使人與蒙相聞蒙輙厚遇其使周旋¶
城中家家致問或手書示信羽人還&KR0059;相叅訊咸知家問¶
無恙見待過於平時羽吏士無&KR0720;心㑹權至羽自知&KR0012;窮¶
乃走交城西至漳郷衆皆委羽而降¶
三國典略曰梁蕭乾字思愓梁秘書監子範之子容止雅¶
正志性恬簡善&KR0032;書得叔父子雲之法閩中豪帥反叛陳¶
<pb:KR3k0012_SBCK_324-3a>¶
武謂乾曰陸賈南征趙佗歸順隨何奉使黥布來臣追想¶
清風髣髴在目乃令乾徃使諭以逆順渠帥並即欵附¶
北史曰魏可朱渾元歸齊神武聞其來遣平陽太守髙崇¶
持金環一枚賜元并運資粮候接¶
隋書曰劉權爲南海太守行至鄱陽㑹群盗起不得進詔¶
令權召募討之權率兵與賊相遇不與戰先乗單舸詣賊¶
營&KR0003;以利害而群賊感恱一時降附帝聞而嘉之¶
又曰開皇末桂州俚李光仕聚衆爲亂詔何稠召募討之¶
師次衡嶺遣使者諭其渠師洞主莫崇解兵降欵桂州長¶
史王文周鏁崇以詣稠所詐宣言曰州縣不能綏養致使¶
邊民擾叛非崇之罪也乃命釋之引崇共坐并從者四人¶
爲設酒食遣之崇大恱歸洞不設備稠至五更掩入其洞¶
悉散俚兵以臨餘賊象州逆帥杜條遼羅州逆帥龐靖等¶
<pb:KR3k0012_SBCK_324-3b>¶
相繼降欵¶
又曰仁壽&KR0004;山獠作亂出衛&KR0007;爲資州刺史以鎭撫之&KR0007;¶
旣到官時獠攻圍大牢鎭&KR0007;單&KR0016;造其營謂群獠曰我是¶
刺史衘天子詔安養汝等勿驚懼也諸賊莫敢動於是&KR0003;¶
以利害渠帥感恱解兵而去前後歸附者十餘萬口髙祖¶
大恱賜縑二千疋除遂州惣管仍令劒南安撫¶
唐書曰馬燧討李懷光自京師與渾瑊駱元光韓遊瓌合¶
軍次于長春宫懷光遣驍將徐廷光以精卒六千守城兵¶
械甚嚴燧度長春不下則懷光自固攻之則曠日持乆死¶
傷必甚乃挺身至城下呼廷光廷光素懼燧威名則拜於¶
城上燧度廷光心巳屈乃謂曰我來自朝廷可西面受命¶
廷光復西拜¶
又曰公等皆朔方將士禄山巳來首立大勲四十餘年功¶
<pb:KR3k0012_SBCK_324-4a>¶
伐最髙奈何棄祖父之勲力爲滅族之計耶從吾言非止¶
免罪冨貴可圗也賊徒皆不對燧又曰尓以吾言不誠今¶
相去數歩尓當射我乃披&KR0109;示之廷光感泣俯伏軍士亦¶
泣光一日賊將尉珪率兵二千以焦離堡降燧廷光道旣¶
絶乃因率其下出降燧乃以數&KR0016;徑入城處之不疑莫不¶
畏服衆大呼曰吾復得爲王人矣渾瑊私歎謂叅佐曰瑊¶
謂馬公用兵與僕不相逺但恠累敗田恱今覩其行師料¶
敵僕不逮逺矣¶
又曰曹王臯爲衡州刺史&KR0004;湖南&KR0475;練使辛京杲遣將軍¶
王國良鎭武崗京杲侵刻之又虐其士卒國良以兵叛因¶
據山河守險刼行旅以自給詔徴荆南江西黔桂兵誅之¶
二歳不下乃以臯爲潭州刺史湖南都&KR0475;練使臯率諸軍¶
至武崗國良阻險兵不得進臯乃謂諸軍曰國良怨京杲¶
<pb:KR3k0012_SBCK_324-4b>¶
刻害夲非反也其情易不如降之乃三遺之書國良因請¶
降未得其情臯曰其心屈矣乃捨軍自稱使者乗偏舟直¶
造其壘曰曹王也國良遂出降¶
又曰于邵爲巴州刺史時歳儉夷獠相聚山澤爲盗數千¶
百人來圍州城邵撫勵州兵與之拒戰凡旬有二日間遣¶
使&KR0003;喻示以善惡山盗邀邵出乃以儒服出城致之不疑¶
因皆降之¶
又曰范希朝爲朔方節度使至靈武突厥別部有沙陁者¶
北方推其勇勁希朝誘致之自甘州舉族來歸衆且萬人¶
其後以之討賊所至有功¶
　　　　　降¶
左傳曰蔡穆侯將許僖公以見楚子於武城許男靣&KR0350;衘¶
壁大夫衰絰士輿襯楚子問諸逢伯對曰昔武王尅殷微¶
<pb:KR3k0012_SBCK_324-5a>¶
子啓如是武王親釋縛受其壁焚其襯禮而命之使復其¶
所楚子從之¶
史記曰楚莊王圍鄭三月尅之入自皇門鄭伯&KR0079;祖牽羊¶
以迎曰&KR0012;實不天不能事君使君懷怒以及弊邑&KR0012;之罪¶
也敢不唯命是聽¶
又曰周武王伐紂尅殷微子乃持其&KR0021;器於軍門&KR0079;&KR0221;面¶
縛左牽羊右把茅&KR0176;行而前以告於是武王乃釋微子復¶
其位¶
後漢書曰武都叅狼羗爲宼殺長吏馬援將四千餘人徃¶
擊之不與戰羗遂窮困悉降¶
又曰陳宫降曹操曰柰卿老母何宫曰老母在公不在宫¶
也夫以孝治天下者不害人之親操復曰柰卿妻子何宫¶
曰聞覇王之主不絶人之嗣因請就刑遂出不顧操爲之¶
<pb:KR3k0012_SBCK_324-5b>¶
泣涕遂殺之傳首許市¶
又曰耿秉與竇固至車師後王安得震怖從數百&KR0016;出迎¶
秉而固司馬&KR0171;安欲全功歸固即馳謂安得曰漢貴將獨¶
有奉車都尉天子姉壻(固尚光武女沮陽/公主明帝姉也)爵爲通侯當先¶
降之安得乃還更令其諸將迎秉秉大怒&KR0013;甲上馬麾其¶
精&KR0016;徑造固壁言曰車師王降訖今不至請徃梟其首固¶
大驚曰且止將敗事秉厲聲曰受降如受敵遂馳赴之安得¶
惶恐走出門脫帽抱馬足降(東觀記曰脫帽/趍鳴馬蹄也)秉將以詣固¶
其前王亦歸命遂定車師而還¶
又曰太山賊叔孫無忌等&KR0064;撗一境州郡不能討衛羽&KR0003;¶
第五種曰中國安寜志戰日乆而太山險阻㓂猾不制今¶
雖有精兵難以赴敵羽請譬降之種敬諾羽乃徃備&KR0003;禍¶
福无忌即帥其黨與三千餘人降¶
<pb:KR3k0012_SBCK_324-6a>¶
又曰劉盆子遣劉恭乞降曰盆子將百萬衆降陛下何以¶
待之帝曰待汝以不死耳樊崇乃將盆子及丞相徐宣以¶
下三十餘人&KR0079;&KR0221;降上所得傳國璽綬更始七尺寳劒及¶
玉壁各一積兵甲冝陽城西與熊耳山齊¶
又曰龐雄與梁慬及耿种歩&KR0016;萬六千人攻虎澤連營稍¶
前單于惶怖遣左奥鞬曰遂王詣慬乞降慬乃大陳兵受¶
之單于脫帽徒跣面&KR0350;稽顙納質¶
又曰岑彭與嚴&KR0003;共守宛漢兵攻之數月城中粮盡人相¶
食彭乃與&KR0003;舉城降諸將欲斬之大司徒伯&KR0155;曰彭郡之¶
大吏執心堅守是其節也今舉大事當表義士不如封之¶
以勸其後更始乃封彭爲歸德侯¶
又曰班超復使西域是時于寘王廣德新攻破　車遂雄¶
張南(于寘國去長安九千六百七十里南與始羗西與姑/墨/車國去長安九千九百五十里西域南北有大)¶
<pb:KR3k0012_SBCK_324-6b>¶
(山中央有河東西六千餘里東至玉門陽&KR0028;有兩道從鄴/善傍南山北渡河西行至/車爲南道雄張猶熾盛也張)¶
(音丁亮反波/傍也波音詖)而匈奴遣使監護其國超旣西先至于寘廣¶
德禮意甚踈且俗信巫言神怒何故欲向漢使有騧馬急¶
求取以祠我廣德乃遣使就超請馬(續漢書及華嶠書騧/字並作驪&KR0003;文馬淺)¶
(墨色也音/京媚也)超宻知其&KR0250;報許之而令巫自來取馬有頃巫¶
至超斬其首以送廣德因辭讓之廣德素聞超在鄯善誅¶
滅虜使大惶恐即攻殺匈奴使者而降超重賜其王以下¶
因鎭撫焉¶
又曰張歩戰敗退保平壽(今青州/北海縣)&KR0171;茂將万餘人來救之¶
茂讓歩曰以南陽兵精延岑善戰而耿弇走之奈何就攻¶
其營旣呼茂不能待耶歩曰&KR0018;無可言者(&KR0018;愧也再言/之者愧之甚)帝¶
乃遣使告歩茂能相斬降者封爲列侯歩遂斬茂使奉其¶
首降¶
<pb:KR3k0012_SBCK_324-7a>¶
又曰田戎聞&KR0087;豐&KR0013;圍懼大兵方至欲降而妻兄辛臣諌戎¶
曰今四方豪傑各據郡國洛陽地如掌耳(續漢書曰辛臣/爲戎作地國圖)¶
(彭寵張歩董憲公孫&KR0274;等所/得郡國云洛陽所得如掌耳)不如按甲以觀其變戎曰以¶
秦王之強猶爲征南所圍豈况吾&KR0088;降計决矣四年春戎¶
乃留辛臣守夷陵自將兵㳂　江泝&KR0198;止&KR0058;丘刻期曰當¶
降而辛臣於後盗戎珎寳從間道先降於彭而以書招戎¶
戎疑必賣巳遂不敢降(東觀記云戎至期日灼&KR0027;/卜降兆不中折遂止不降)而反與¶
&KR0087;豐合彭出兵攻戎數月大破之¶
呉書曰壬申王濬受皓之降解&KR0350;焚櫬延請相見晉陽秋¶
曰濬平呉濬収其圖籍領州四郡三十三縣三百二十三¶
户五十二萬三千男女口二百三十萬後宫五千餘人¶
晉書曰樊雅據譙郡祖逖使桓宣&KR0003;之雅與宣置酒結友¶
遣子隨宣詣逖少日雅便自詣逖逖遣雅還撫其衆僉謂¶
<pb:KR3k0012_SBCK_324-7b>¶
前數罵辱逖懼罪不敢降雅復&KR1068;城自守逖徃攻之復遣¶
宣入&KR0003;雅即斬異巳者遂出降¶
又曰建興中陳聲聚諸無頼二千餘家斷江抄掠陶侃遣¶
朱伺爲督護討聲聲衆雖少伺容之不擊聲求遣弟詣侃¶
降伺外許之及聲去伺乃遣勁勇要聲弟斬之潜軍襲聲¶
声正旦並出&KR0021;祀飲食伺軍入其門方覺聲將閻晉鄭進¶
皆死戰伺軍人多傷乃還營聲東走保董城伺又率諸軍¶
圍守之遂重柴繞城作髙櫓以勁弩下射之又斷其水道¶
城中無水殺牛飲血閻晉聲婦弟也乃斬聲首出降¶
又曰桓温伐蜀軍次彭模乃命叅軍周處孫盛守輜重自¶
將歩卒直指成都李勢使其叔父福及從兄權等攻彭模楚¶
等禦之福退走温又擊權等三戰三捷賊衆散自間道歸¶
成都勢於是悉衆與温戰于笮橋叅軍襲護戰没衆懼欲¶
<pb:KR3k0012_SBCK_324-8a>¶
退而鼓吏誤鳴進鼔於是攻之勢衆大潰温乗勝直進焚¶
其小城勢遂夜遁九十里至晉壽葭萌城其將軍鄧嵩昝¶
堅勸勢降乃面&KR0350;輿櫬請命温解&KR0350;焚襯送于京師温亭¶
蜀三旬舉賢旌善百姓大恱¶
齊書曰始興王鑑鎭益州益州刼帥韓武方常聚黨千餘¶
人斷流爲&KR0064;郡縣不禁行旅斷絶鑑行至上明武方乃出¶
降長史虞悰等咸請殺之鑑曰武方爲&KR0064;積年所不能制¶
今降而&KR0013;殺失信且無以勸善於是啓臺果&KR0013;宥自巴西¶
變夷&KR0495;惡皆望風降附¶
三國典略曰侯景黨儀同司馬丗雲率其所領降于慕容¶
紹宗仍以鐵&KR0016;五千夾而擊景景謂其衆曰汝軰家口髙¶
澄悉巳殺之弩力何慮無妻子待向江東當還入鄴用汝¶
輩悉作夲州刺史衆信之紹宗遥呼曰尓居家悉在但能¶
<pb:KR3k0012_SBCK_324-8b>¶
歸來官勲如舊乃&KR0013;髪向北斗以誓之於是景衆大潰争¶
赴渦水爲之不流¶
後周書曰武帝平齊齊主至帝降自阼階以賔主之禮相¶
見髙湝在兾州擁兵末下遣上柱國齊王憲與柱國隨公¶
楊堅率軍討平之齊定州刺史范陽王髙紹義叛入突厥¶
齊諸行臺州鎭悉降&KR0028;東平合州五十郡一百六十二縣¶
三百八十五戸三百三十萬二千五百二十八口二千萬¶
六千八百八十六¶
唐書曰王行夲仕隋以軍功爲朝散大夫堯君素之鎮河¶
東也令行夲統精甲七百人及君素&KR0013;誅於東樓行夲率¶
兵赴之不及因捕殺君素者黨屬與數百人皆誅之後兵¶
出戰官軍髙祖更令將軍&KR0087;武通擊之武通令軍中無得¶
泄其謀於是掘長圍以逼之武通謂掘圍者曰&KR0002;見賊但¶
<pb:KR3k0012_SBCK_324-9a>¶
疾走以避之行本果出兵掘圍者走行夲奔數里通率&KR0016;¶
撗出擊之賊衆潰因縱兵乗之殺七百餘人自此兵勢漸¶
弱太宗求得其所親婦人遣入城喻意行夲曰罪戾旣&KR0055;¶
自知不免止當逃竄山谷耳因潜引武周又求援於竇建¶
德武周遣其將㝷相以兵援之太宗邀擊大破之行本窮¶
急粮盡謀欲突圍而出人無從者遂面&KR0350;請降¶
又曰劉闥亡將張君立奔於髙開道因與其將張金樹潜¶
相連結時開道親兵數百人皆勇敢士也號爲義兒恒在¶
閤内金樹每督兵於閤下及將爲変潜令其黨數人入其¶
閤内與諸義兒陽爲遊戯至日將夕隂断其弓&KR0076;又藏其¶
刀杖聚其矟於床下合暝金樹以其徒大呼來屯閤下向¶
所遣人抱義兒矟一時而出諸義兒遽將出戰而弓&KR0076;皆¶
絶刀仗巳失張君立於外城舉火相應表裏驚擾義兒窮¶
<pb:KR3k0012_SBCK_324-9b>¶
蹙争歸金樹開道知不免死於是擐甲持兵坐於堂上與¶
妻妾奏妓樂酣宴金樹之黨憚其勇不敢逼之天將曉開¶
道先縊其妻及諸子而後自殺金樹陳兵大集執其義兒¶
皆斬之又殺張君立死者五百餘人於是來降¶
　　　　　詐降¶
史記曰楚漢相持項羽圍漢王於滎陽漢王請和割滎陽¶
以西者爲漢亞父勸項王急攻滎陽漢王患之陳平反間¶
既行羽果疑亞父亞父大怒而去發病死漢將紀信曰事¶
急矣臣請誑楚可以間出於是陳平夜出女子東門三千¶
餘人楚因擊之紀信乃乗王車黄屋左纛曰食盡漢王降¶
楚楚軍皆呼萬歳之城東觀之上以故與數十&KR0016;出西門¶
遁走¶
後漢書曰時漢中賊延岑出散&KR0028;及更始將軍李寳合兵¶
<pb:KR3k0012_SBCK_324-10a>¶
數萬人與逢安戰於杜陵岑等大敗死者萬餘人寳遂降¶
安而延岑収散卒走寳乃宻使人謂岑曰子弩力還戰吾¶
當於内反之表裏合勢可大破也岑即還桃戰安等空營¶
擊之寳從後悉㧞赤眉旌幟更立巳幡旗安等戰疲還營¶
見旗幟皆白大驚亂走自投川谷死者十餘萬¶
後漢書曰万俟醜奴(万音墨/俟音其)&KR0043;勤明逹等反叛宼掠涇州¶
魏將崔延伯率衆軍將出營討賊未戰之間有賊數百&KR0016;¶
詐持文書云是降簿乞且緩師延伯謂其事實逡巡未間¶
俄而&KR0043;勤明逹率衆自東北而至乞降賊從西競下諸軍¶
前後受敵延伯上馬突陣賊勢摧挫便尓逐北遥造其營¶
賊夲輕&KR0016;延伯軍兼歩卒兵力疲怠賊乃乗間得入城延¶
伯軍遂大敗傷死者二萬人¶
通典曰西魏大將周文帝征東魏戰於邙山禆將于謹率¶
<pb:KR3k0012_SBCK_324-10b>¶
其麾下僞降立於路左東魏大將齊神武軍乗勝逐北不¶
以爲虞追&KR0016;過盡謹乃自後擊之敵人大駭獨&KR0012;信又収¶
集兵士於後&KR0108;擊齊神武軍遂亂以此西魏軍得全而返¶
之¶
又曰隋煬帝征髙麗九軍巳度鴨緑水粮盡議欲班師諸¶
將多異同又不測帝意㑹髙麗國相乙亥文德來詣其營¶
都將宇文述不能執文德逃歸述内不自安遂與諸將更¶
進追擊時文德見軍中多飢色欲疲述衆每&KR0720;便北述一¶
日之中七戰皆捷旣恃驟勝又内逼郡議於是遂進逼平¶
壤城文德僞降述料攻之未可卒抜因而班師文德隨擊¶
之大敗(文德之戰之北遷延令/敵飢瘦亦同持乆之義)¶
太平御覽卷第三百二十四¶
<pb:KR3k0012_SBCK_324-11a>¶
