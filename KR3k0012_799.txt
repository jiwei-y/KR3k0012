# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:46.977436
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 799
#+PROPERTY: FILE SB11n0727-799太平御覽-卷之七百九十九.
<pb:KR3k0012_SBCK_799-1a>¶
太平御覽卷第七百九十九　四夷部二十¶
　北狄一¶
　　　　　揔叙北狄上¶
說文曰狄犬種字從犬狄之言&KR0075;僻也¶
白虎通曰狄者易也言僻易無別¶
風俗通曰胡者謹按漢書山戎之別種也㹮者略也云無¶
禮法又胡者互也其&KR0013;髮左袵言語贄幣事殊互也¶
晉中興書曰胡者北狄之揔名也¶
詩曰采薇遣戍役也文王之時西有昆夷之患北有玁狁¶
之難以天子之命命將帥遣戍役以守衛中國故歌采薇¶
以遣之出車以勞還枤杜以勤歸也采薇采薇薇亦作止¶
(薇菜作生也西伯將遣戍役先與之期以采薇之/時今薇生矣可以行矣重言来薇丁寧行期也)曰歸曰¶
歸歳亦暮止(又丁寧歸期/定其心也)靡室靡家玁狁之故不遑啓居¶
<pb:KR3k0012_SBCK_799-1b>¶
玁狁之故(玁狁北狄也古者師出不踰時今薇生而行歲/晚乃歸使汝無室家夫婦之道不暇跪居者有)¶
(玁狁之/難也)¶
又曰我戍未定靡使歸聘(聘問也定止也我方守於北<折 t="33"/>狄/未得止息無所使歸問言所以憂)¶
又曰戎車歸駕四牡業業豈敢定居一月三捷(一月之中/三有勝功)¶
(謂侵也伐/也戰也)¶
又曰豈不日戒玁狁孔&KR0068;(戒警勑軍事也孔甚&KR0068;急也言/君子小人豈不日相警戒乎獫)¶
(狁之難甚急預/&KR0274;其苦以勸之)¶
又曰王命南仲往城于方出車彭彭旂旐央央(王殷王也/南仲文王)¶
(之屬方朔方近獫狁之國也彭彭駟馬貌王使南/仲爲將率往築城於朔方爲軍壘以禦北狄之難)天子命¶
我城彼朔方赫赫南仲玁狁于襄(襄除/也)¶
又曰昔我往矣&KR0112;稷方華今我來思&KR0040;雪載塗王事多難¶
不遑啓居(&KR0151;凍釋也&KR0112;稷方華朔方之地六月/時也以此出征至春凍始釋而來反)¶
又曰執訊獲醜薄言還歸(訊言醜衆也執其可言問/所獲之衆以歸者當献之)赫赫¶
<pb:KR3k0012_SBCK_799-2a>¶
南仲玁狁于夷(夷平/也)¶
又曰六月宣王北伐也(六月言周室微而復/興美宣王之北伐也)六月棲棲戎¶
車旣飭四牡騤騤載是常服(棲棲簡閱皃飭正也日月爲/常服戎服也記六月者盛夏)¶
(出兵明/其急也)玁狁孔熾我是用急(熾盛也此序吉甫之意也北/狄來侵甚熾故王以急遣我)¶
又曰玁狁匪茹整居焦穫侵鎬及方至于涇陽(焦穫周地/名也接于)¶
(獫狁者也匪非也茹度也鎬與方皆北方地名言獫狁之/來侵非其所當度爲也乃自整齊而處周之焦穫來侵至)¶
(涇水之北言/其太恣也)¶
又曰薄伐玁狁至于太原(言遂出/之而巳)¶
又曰文武&KR0123;甫萬&KR0022;爲憲(&KR0123;甫尹吉甫也有文有武/憲法也吉甫此時大將也)&KR0123;甫¶
燕喜旣多受祉(吉甫尹吉甫也有文祉福也&KR0123;甫旣伐獫/狁而歸天子以燕禮樂之則歡喜矣又多)¶
(受賞/賜也)¶
又曰顯允方叔征伐玁狁(方叔先與吉/甫征伐獫狁)¶
又曰車攻宣王復古也宣王能内脩政事外攘夷狄復文¶
<pb:KR3k0012_SBCK_799-2b>¶
武之境土¶
又曰漸漸之石下國刺幽王也戎狄叛之(山石漸漸然髙/峻不可登而上)¶
(喻戎狄衆強而無禮/義不可得而復也)¶
又曰何草不黄下國刺幽王也四夷交侵中國背叛用兵¶
不息視民如禽獸(用兵不息自歳始/至晚歳何草不黄)¶
禮曰北方曰狄衣羽毛穴居有不粒食者¶
周禮曰職方氏掌天下之圖以掌天下之地辨其&KR0022;國都¶
鄙四夷八蠻七閩九貉五戎六狄之人民與其財用九&KR0150;¶
六畜之數要周知其利害(北方曰貉狄四八七九五六周/之所服國數也利金錫竹箭之)¶
(屬害神姧鑄鼎/所象百物也)〇又曰司&KR0032;掌五&KR0032;之法辨其物而掌其¶
政令(五&KR0032;謂罪&KR0032;四狄之屬/也物衣服兵器之屬)夷&KR0032;掌養牛馬與鳥言(鄭司/農云)¶
(東夷狄之人或曉鳥獸之言故春秋傳曰介&KR0081;盧聞/牛鳴曰是生二犧皆用矣是以夷&KR0032;職掌與獸言)¶
傳曰北戎侵鄭鄭伯禦之公子突曰戎輕而不整貪而無¶
<pb:KR3k0012_SBCK_799-3a>¶
親勝不相讓敗不相救¶
又曰晉里克帥師梁由靡御以敗狄于采桑(平陽北屈縣/西南有采桑)¶
(津)梁由靡曰狄無耻從之必大克(不耻/走也)里克曰懼之而已¶
無速衆狄¶
又曰晉侯敗狄于箕郤缺獲白狄子(白狄狄之別種也故/西河郡有白部胡)¶
又曰鄋䐽侵齊(鄋瞞狄/國名)遂伐魯魯使叔孫得臣敗狄于鹹¶
獲長狄僑如冨父終甥摏其喉以戈殺之埋其首於子駒¶
之門¶
又曰赤狄侵齊又侵晉取向隂之禾晉滅赤狄潞氏以潞¶
子嬰兒歸(潞赤狄之/別種氏)¶
又曰成下潞子嬰兒之夫人晉景公之姉也鄷舒爲政而¶
殺之又傷潞子之目晉侯將伐之諸大夫皆曰不可鄷舒¶
有三俊才伯宗曰狄有五罪不祀一也嗜酒二也弃仲章¶
<pb:KR3k0012_SBCK_799-3b>¶
而奪&KR0058;氏地三也虐我伯&KR0078;四也傷其君目五也天反時¶
爲災地反物爲妖民反德爲亂亂則妖災生故文反正爲¶
乏盡在狄矣晉侯從之晉荀林父敗赤狄于曲梁晉侯¶
賞桓子狄臣千室¶
又曰無終子嘉父使孟樂如晉(無終山戎國名/孟樂其使臣)因魏莊子¶
納虎豹之皮以請和諸戎晉侯曰戎狄無親而貪不如伐¶
之魏綘曰勞師於戎諸華必叛戎禽獸也獲戎失華無乃¶
不可乎公曰然則莫如和戎乎對曰和戎有五利焉戎狄¶
荐居貴貨易土可賈焉一也邊鄙不聳民狎其野穡人成¶
功二也戎狄事晉四隣振動諸侯威懷三也以德綏戎師¶
徒不勤甲兵不頓四也鑒于后弄而用德度逺至邇安五¶
也¶
又曰鄭人賂晉侯歌鍾二肆(肆列也懸鍾/十六爲一肆)及其鍾磬女樂¶
<pb:KR3k0012_SBCK_799-4a>¶
二八晉侯以樂之半賜魏絳曰子教寡人和諸戎狄¶
以正諸華八年之中九合諸侯如樂之和無所不諧請與¶
子樂之辝曰夫和戎狄國之福也臣何力之有焉公曰微¶
子無以待戎夫賞國之典也子其受之魏絳於是乎始有¶
金石之樂禮也¶
又曰魯襄公十八年白狄始來(白狄狄之別各未嘗/與魯掠故日始來也)¶
又曰晉荀吴帥師敗狄于大鹵(大鹵太原/晉陽縣也)¶
又曰晉中行穆子敗無終及群狄于太原(即大鹵也無/終山戎也)將¶
戰魏舒曰彼徒我車所遇又阨(地険不/便車)以什共車不克(更/増)¶
(十人以當/一車之用)乃毀車以爲行(毀車爲/歩陣)爲五陣以相離兩於前¶
伍於後專爲右角參爲左角偏爲前拒(皆臨時處/能用善謀)以誘之¶
狄人&KR0015;之(&KR0015;其/失常)未陣而薄之大敗之(傳言荀吴/能用善謀)¶
又曰晉梁丙率隂戎伐潁(潁周/邑)王使詹桓伯辝於晉曰我¶
<pb:KR3k0012_SBCK_799-4b>¶
在伯父猶衣服之有冠冕木水之有本原民人之有謀主¶
也(民人謀主宗/族之師長)伯父&KR0002;裂冠毀冕拔本塞源專弃謀主雖¶
戎狄其何有余一人(伯父猶然則難/戎狄無所可責)¶
又曰晉荀吴僞㑹齊師者假道于鮮虞遂入&KR0051;陽(鮮虞白/狄別種)¶
(晉陽/肥國)滅肥以肥子縣皐歸(肥白狄也縣皐其君名鉅/鹿下曲陽西南有肥累城)¶
又曰晉荀吴帥師伐鮮虞圍皷三日皷人告食竭力盡而¶
後取之克皷而反不戮一人以皷子鳶鞮歸(鳶鞮皷/名也)¶
又曰晉荀躒如周葬穆后籍談爲介王求彛器籍談曰晉¶
居深山戎狄之與隣而逺於王室王靈不及拜戎不暇其¶
何以献器王曰叔父唐叔成王之母弟也宻湏之皷與其¶
大路文所以蒐也(宻湏<折 t="33"/>姓國也文王/伐之得其路鼔以蒐)闕鞏之甲武所以¶
克啇也(闕鞏國/所出鎧)唐叔受之處叅虚撫有戎狄(參實沈之次/晉之分野)¶
又曰晉侯訓兵於稷以略狄土¶
<pb:KR3k0012_SBCK_799-5a>¶
&KR0150;梁傳曰中國夷狄曰大鹵¶
爾雅曰北至于祝栗(左極逺/之國)¶
又曰觚竹北户西王母曰下謂之四荒(觚竹在北地户在/南西王母在西日)¶
(下在東西方/昏荒之國)¶
又曰九夷八狄七戎六蠻謂之四海(八狄/在北)¶
又曰北載斗極爲空桐(載值/也)空桐之人武(地氣使/之然也)¶
論語曰管仲相桓公覇諸侯一匡天下民到于今受其賜¶
微管仲吾其&KR0013;髮左袵矣(無管仲則君不君/臣不臣皆爲夷狄)¶
又曰子曰夷狄之有君不如諸夏之亡也¶
國語曰鄭人伐滑王使游孫伯請滑鄭人執之王怒將以¶
狄伐鄭(狄隗姓/之國也)冨辰諌曰不可夫狄無列於王室(列位/次也)豺¶
狼之德也王不忍小忿而弃鄭又登叔隗以階狄(階狄/禍)狄¶
封豕豺狼不可厭也(厭足/也)王弗聽十八年王黜狄后¶
<pb:KR3k0012_SBCK_799-5b>¶
(於王子/帯故也)狄人來誅殺譚伯(狄人奉子帶攻/王而殺譚伯)&KR0004;惠后欲¶
立王子帶故以其黨啓狄人狄人遂入周王乃出居于鄭¶
又曰晉侯使隨㑹聘于周王饗之餚蒸原公相禮范子私¶
於原公曰吾聞王室之禮無毀折今此何禮也原公(以告/于王)¶
主召士季(范子/字也)曰親戚宴饗則有餚蒸(蒸外也升折/俎之餚也)唯戎¶
狄則有體薦夫戎狄冒没輕儳貪而不讓(冒抵觸也没入/也儳進退無列)¶
其血氣不治&KR0002;禽獸焉其適來班貢不俟馨香嘉味(適往/也班)¶
(賦/也)故坐諸門外而使舌人體委與之(舌人能逹異方/之志象咠之官)汝今¶
我王室之一二兄弟以時相見於是乎有折俎加豆(加豆/謂旣)¶
(食之後所加之豆也/其實芹俎莬醢之属)以示容合好胡有効戎狄也¶
又曰驪&KR0078;曰以臯落狄之朝夕苛我邊鄙(臯落東山/狄苛擾也)君盍¶
使申生伐狄&KR0002;不勝狄　雖濟其罪可也且夫勝狄諸¶
侯驚懼吾邊鄙不警公說使申生伐東山至稷桑(稷桑臯/落狄地)¶
<pb:KR3k0012_SBCK_799-6a>¶
狄人出逆申生欲戰狐突諌曰不可果戰敗狄於稷桑¶
又曰公令閹楚刺重耳重耳逃於狄(狄北狄/隗姓)¶
又曰襄王避　叔帶之難居于鄭地汜子犯曰君盍納王¶
公　乃行貽于草中之戎驪土之狄以啓東道(二邑戎狄在/晉/之東也)¶
尚書大傳曰狄人將攻大王亶父亶父召&KR0132;老而問曰狄¶
人何欲&KR0132;老對曰欲得菽粟財貨太王曰與之毎與而狄¶
人之至不止太王問&KR0132;老曰狄人又何欲&KR0132;老曰又欲土¶
地太王曰與之&KR0132;老曰君不爲社稷乎太王曰社稷所以¶
爲民也不可以所爲　亡民也&KR0132;老曰君縱不爲社稷不¶
爲宗廟乎太王曰宗廟者私也不可以吾私害民也遂杖¶
䇿而去過梁山止乎岐山周氏之民　奔而從之者三千¶
乗〇詩含神霧曰四方蠻貊制作器物多與中國反書則¶
撗行食則合和伏則交脚皷則細腰知此&KR0011;甚衆中國之¶
<pb:KR3k0012_SBCK_799-6b>¶
所効者貂蟬胡床胡飯¶
春秋考異記曰北狄之氣主生幽都¶
太平御覽卷第七百九十九¶
