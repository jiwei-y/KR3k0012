# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:22.847780
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 447
#+PROPERTY: FILE SB11n0727-447太平御覽-卷之四百四十七.
<pb:KR3k0012_SBCK_447-1a>¶
太平御覽卷第四百四十七¶
　人事部八十八¶
　　　　　品藻下¶
孔叢子曰子髙謂魏王曰臣入魏見君二計臣張叔謀有¶
餘范威智不逮然其功一也王曰叔也有餘威也不逮可¶
得同乎荅曰駑&KR0185;同轅伯樂爲之咨嗟玉石相糅和氏爲¶
之歎息故賢愚共貫則能士匿謀眞僞相錯則智士結舌¶
雖有餘猶不逮也¶
又曰東里閭空腹而好自賢欲自親於子順子順弗下曰¶
夫東里閭外質頑拙有似踈直内懷虚妙非丈夫之節&KR0002;¶
其度骸稱膚面目&KR0066;眉實羙於人也聖人論士不以此爲¶
貴者無益於德故也¶
又曰宫他見子順曰他困於貧賤欲自託冨貴之門庶克¶
<pb:KR3k0012_SBCK_447-1b>¶
濟乎子順曰夫冨而可以託貧貴而可以&KR0009;賤者天下寡¶
矣非信義君子明識通逹則不可所欲託者誰也宫他曰¶
將適趙公子順曰非其人矣雖好養士奉而巳終不能稱¶
也宫他曰將之燕相子順曰彼從兄弟甥舅各濟其私無¶
求賢之志不足歸也宫他曰將之齊田氏子順曰齊大國¶
也其士大夫皆有多黨之心不能容子也他曰然則何向¶
而可子順曰濟子之欲則冝&KR0002;后成子可也¶
又曰魏安&KR0117;王問子順曰馬回之爲人雖少文桓桓亮直¶
丈夫之節吾欲以爲相可乎荅曰知臣莫&KR0002;君何有不可¶
至於亮直之節臣未明也何故荅曰聞諸孫卿其爲人也¶
長目而永視者必體方而心圎毎以其法相人千百不失¶
臣見回非不偉其體幹然甚疑其自王卒用之三月王果¶
以䧟得罪¶
<pb:KR3k0012_SBCK_447-2a>¶
淮南子曰管子文錦也雖醜登廟(相桓公以覇功成事衣/文錦之服大書在明堂)¶
(故曰雖醜/登廟也)子産絹染也羙而不尊(子産相鄭以乗車濟朝/渉者孟子曰惠而不知)¶
(爲政絹染者以子産喻母人月令曰/命婦宫染絹温䁔其民如人之母也)¶
&KR0061;子正書曰孔子稱蘧伯玉國無道可卷而懷也今李膺¶
居濁丗之中皦然與丗殊塗此西山餓夫之疇耳卒死於¶
非罪惡得爲雅人¶
又曰李膺言出于口人莫得違也有難李君之言者則郷¶
黨非之李君子與人同輿載則名聞天下¶
又曰或云少府楊阜豈非忠哉荅曰然可謂直士忠臣則¶
吾不知也夫爲人臣見人主失道指其非而播楊其惡可¶
謂直士未爲忠臣故司空陳羣則不然其談論終日未甞¶
言人主之非書數十上而外不知君子謂陳羣於是乎長¶
者¶
<pb:KR3k0012_SBCK_447-2b>¶
姚信士緯曰論清髙之士上可如老子莊周下可如君平¶
子貢耳&KR0002;於陵仲子及嚴遵夏甫子治未可盡以爲師矣¶
平議之士&KR0002;季札趙武逮于林宗皆可盡爲則也其洩冶¶
伯宗及末丗史雲子將之屬皆羙而未善也聖人考功黜¶
陟猶以三載而子將月旦之處史雲睚眦廢人其觀進者¶
或飾虚其怠沮者皆離叛識誠可謂妙矣然非洙泗之風¶
三千之&KR0042;化¶
又曰延陵季子際㑹之間衛尉蔡君限之於弱余必以然¶
季子通妙逹道之機假其討光恐増禍亂受光之譲非其¶
夲志&KR0002;季子之爲君也欲行王道其與周爭治霸術以力¶
與列國爭強則不肯破強楚而并其封疆也國人疾光而¶
心歸季子季子不立社稷將傾恐光憂迷內灼而異圖外¶
生非常之變將加于髙人是以季子相時慮事順以安民¶
<pb:KR3k0012_SBCK_447-3a>¶
而謂其弱未聞厥㫖蔡子荅曰諸兄以賢譲國與之兾能¶
楊文武之遺敎崇仁義之羙化以移風昜俗耳何必當與¶
周爭乎而茍守一節退耕於野使還國無討賊之意反云¶
國家有主社禝有祀乃吾君也蓋開簒弑之路非所謂從¶
忠敎也¶
又曰楊子雲有&KR0055;才潛知屈伸沉浮從容&KR0007;黙近于柳下¶
惠朝隱之風智似蘧瑗而髙不及也班固稱之有大度不¶
孜孜於富貴不戚戚於貧賤二者之美蓋亦良矣然楊子¶
之書清貴甚逺然無廟堂之議對王公大人之辭故令其¶
骨鯁不見節操不顯也夫孟子之書將門人所記非自作¶
也故其志行多見非唯敎辭而已或扼方鍾之禄或辭兼¶
金之贈或以周漢禮殊二子時異不可責之於周或曰帝¶
納異言而子雲無正論卒有投閣之累孟軻昻昻其肯然¶
<pb:KR3k0012_SBCK_447-3b>¶
子雲保家飬智之士孟軻鳯峙髙丗之英也¶
又曰周勃之勲不如霍光此前史所載較然可見而人以¶
勃功大於光意&KR0060;不安何者勃夲帝大臣居太尉之位擁¶
兵百萬旣有陳平王陵之力又有朱虚諸王之據酈&KR0009;遊¶
&KR0003;以譎諸吕因衆之心易以濟事&KR0002;霍光者以倉卒之際¶
受&KR0009;託之任輔弼㓜主天下晏然遇燕王上官之亂誅除¶
凶逆以靖王室廢昌邑立宣帝任漢家之重隆中興之祚¶
叅聲伊周爲賢相推驗事校優劣明矣¶
又曰汝南陳仲舉體氣髙烈有王臣之節頴川李元禮忠¶
平正直有社稷之能海内論二士有議而未決陳留蔡伯¶
喈云仲舉強於犯上元禮長於接下犯上爲難接下爲易¶
仲舉爲先元禮後矣天下於是爲定愚思&KR0060;以伯喈未必¶
可從也夫臯繇戒舜犯上之徴也舜治百揆接下之效也¶
<pb:KR3k0012_SBCK_447-4a>¶
故陳平謂王陵言面折廷爭我不如公至安劉氏公不如¶
我而犯上則爲優是王陵當髙於良平朱雲殊乎呉鄧矣¶
陸恭仲荅曰陳李二君德齊於行才等於身無長短之差¶
時人或其先後¶
魏文帝典論曰或有方周成王於漢昭帝者余以爲周氏¶
體聖考之作氣禀賢妣之胎敎周邵爲保傅吕尚爲太師¶
故咳&KR0015;必含仁義之聲&KR0026;聽必覿禮義之容&KR0042;踐祚之義¶
隆太平之化禮樂興於上頌聲作於下時成王年二十二¶
享國三十年丗永治長德與年豐夫孝昭父非武王母非¶
邑姜體不承聖化不胎育保無仁孝之德佐無隆平之治¶
所謂生&KR0055;宫中長婦人手矣德與體并智與性成孝昭之¶
崩年二十有一承衰&KR0102;之丗牧彫落之民臣無淑聖之智¶
身有短折之期欲髙隆周豈不謬哉¶
<pb:KR3k0012_SBCK_447-4b>¶
曹植漢二祖論曰髙祖因&KR0064;&KR0087;而起官由亭長自亡徒招¶
集英雄遂誅強楚光有天下功齊湯武業流後嗣誠帝王¶
之元勲人君之盛事也直寡善人之美稱鮮君子之風采¶
惑&KR0087;宮而不出窘項座而不起計失乎酈生忿過乎韓信¶
太公是誥於孝違矣敗古今之大敎傷王道之實義然其¶
驍將藎臣皆古今之鮮有而能任其才而用之聽其言而¶
察之故兼天下而有帝位也不然斯不免當丗之妄夫丗¶
祖體乾靈之休德韜亞聖之才聦逹而多識樂施而愛人¶
神光前驅威風先逝軍未出於南京莽巳斃于西都當此¶
時也九州鼎沸四海淵涌言帝者二三稱王者四五咸鴟¶
視狼顧虎超龍驤光武秉朱光之臣&KR0207;震赫斯之隆怒盪¶
滌凶穢勦除醜&KR0011;&KR0002;勁風而縱烈火曬白日而掃朝雲也¶
計功則業殊比隆則事異語德則靡諐言行則無穢卒能¶
<pb:KR3k0012_SBCK_447-5a>¶
立不刋之遐跡建不朽之元功故曰光武其近優也¶
曹檀成王論曰周公以天下初定武王旣終而成王尚㓜¶
未能定南面之事是以推巳忠誠稱制假號二弟流言邵¶
公疑之發金縢之匱然以用寤亦未決也至於昭帝所以¶
不疑於霍光亦縁武帝有遺詔於光使光&KR0002;周公踐天子¶
之位行周公之事吾恐叛者非徒二弟疑者非徒邵公也¶
且賢者固不能知聖賢自其冝耳昭帝固可不疑霍光周¶
王自可疑周公也&KR0002;以昭帝勝成王霍光當踰周公耶&KR0002;¶
以堯舜爲成王湯禹作管蔡邵公周公之不見疑必也¶
陳羣汝潁士論曰羣以爲孔氏先汝潁士勝&KR0018;之評矣孔¶
荅曰汝南戴子髙親止千乗万&KR0016;與光武帝共揖於道中¶
潁川士雖抗節未有能頡頏天子者也汝南許子伯與友¶
人共&KR0003;丗俗將壞同夜起舉聲號哭潁川士雖頗憂時未¶
<pb:KR3k0012_SBCK_447-5b>¶
有能&KR0152;丗者也汝南許椽敎太守劉晨圖開稻陂灌數万¶
頃累丗獲其功韓元長雖好地理未成功見效如許&KR0122;者¶
也汝南張元伯身死之後見夢於范巨卿頴川雖有竒異¶
未有&KR0017;神能靈者也汝南應丗叔讀書五行並下頴川士¶
雖多聦明未有能離婁並誦者也汝南李鴻爲太尉&KR0122;弟¶
殺人當死鴻自&KR0350;詣門乞代弟命使飲鴆而死弟因得全¶
潁川士雖欲尚節義未有能煞身成仁者也汝南翟文仲¶
爲東郡太守始舉義兵以誅王莽潁川士雖疾惡未有破¶
家爲國者也汝南&KR0061;公著爲甲科郎中上書欲治梁兾潁¶
川士雖務忠讜未有能没命直言者也¶
何晏兾州論曰略言春秋以來可與海内比而校也恭謹¶
有禮莫賢乎趙衰仁德忠義莫賢乎趙盾納諌服義莫賢¶
乎韓起決危定國莫賢乎狐偃勇謀經國莫賢乎魏絳逹¶
<pb:KR3k0012_SBCK_447-6a>¶
讎爲主莫賢乎祁奚延譽先主莫賢乎張老明智識物莫¶
賢乎趙武清直篤義莫賢乎叔向聦明肅恭莫賢乎羊舌¶
職守信不移莫賢乎荀息見利思義莫賢乎中行穆子憂¶
國扞君莫賢乎先&KR0942;書法不諱莫賢乎董狐分謗和衆莫¶
賢乎郄克流放能顯莫賢乎兾缺抜幽進滯莫賢乎曰季¶
守義死節莫賢乎欒恭子坑言不屈莫賢乎荀瑩刼略不¶
動莫賢乎解楊審聽知機莫賢乎師曠放而益顯莫賢乎¶
狼曋儒雅&KR0054;通莫賢乎董仲舒體恭篤敬莫賢乎石&KR0108;才¶
兼文武千金不入私門莫賢乎竇嬰明君顯賢莫賢乎田¶
叔證主知分莫賢乎貫髙忠義正直莫賢乎鮑子都謇諤¶
忠諌莫賢乎王宏¶
張輔名士優劣論曰丗人論司馬遷班固才之優劣多以¶
固爲勝余以爲失遷叙三千年事五十萬言固叙二百年¶
<pb:KR3k0012_SBCK_447-6b>¶
事八十萬言煩省不敵固之不如一也良史&KR0274;事善足以¶
奬勸惡足以鑒誡人道之常中流小事無取之因循難易¶
益不同矣又遷爲蘇&KR0087;張儀范睢蔡澤作傳逞辭流離亦¶
足以明其大才也此眞所以爲良史也¶
又曰丗人見魏武皇帝處有中土莫不謂勝劉&KR0007;德也余¶
以&KR0007;德爲勝夫撥亂之主當先以能収相獲將爲夲一身¶
之善戰不足恃也丗人以&KR0007;德爲吕布所襲爲武帝所走¶
舉軍東下爲陸遜所覆未&KR0002;武帝爲徐榮所敗馬&KR0013;創之¶
危也&KR0007;德在荆州劉景&KR0155;父子不能用其計舉州降魏手¶
下歩&KR0016;不滿數千爲武帝大衆所走未&KR0002;武帝爲吕布奔¶
北&KR0016;所擒勒突火之急也&KR0007;德爲陸遜所覆未&KR0002;武帝爲¶
張繡所困挺身逃遁以喪二子也&KR0002;令髙祖死於彭城丗¶
人方之不及項羽逺矣武帝死於宛下將復謂不及張繡矣¶
<pb:KR3k0012_SBCK_447-7a>¶
而其安忍無親&KR0002;楊德祖之徒多見賊害孔文舉桓文林¶
等以&KR0043;恨見殺良將不能任行兵三十餘年無不親征功¶
臣謀士曽無列土之封豈&KR0002;&KR0007;德威而有思勇而有義諸¶
葛孔明張飛&KR0028;羽曰皆人傑也服而使之夫明闇不相爲用¶
臧否不相爲使武帝雖處強不爲用矣況在危急之間&KR0020;¶
弱之地乎&KR0002;令&KR0007;德據有中州將與周室比隆豈徒三傑¶
而巳¶
又曰樂毅諸葛孔明之優劣乎或以毅爲弱燕合五國之¶
兵以破強齊雪君王之恥莫不謂毅爲優余以爲五國之¶
兵共伐一齊不足爲強大戰濟西伏尸流血不足爲仁夫¶
孔明苞文武之德劉&KR0007;德以知人之明屢造其廬諮以濟¶
丗至如竒䇿泉涌智謀縱横遂東&KR0003;孫權北抗大魏以乗¶
勝之師翼佐取蜀及&KR0007;德終禪登大位在擾攘之際立童¶
<pb:KR3k0012_SBCK_447-7b>¶
&KR0170;之主設官分職班叙衆才文以寧内武以折衝勲業濟¶
而殞觀其遺文謀謨&KR0042;逺雅規恢廓巳有功則讓於下闕¶
則躬自咎見善則遷納諌則改故烈聲震遐迩者也¶
習鑿齒　周魯通諸葛論曰客問曰周瑜魯肅何人也主¶
人曰小人也客曰周瑜竒孫䇿於揔角定大計於一面摧¶
魏武百勝之鋒開孫氏偏王之業威震天下名馳四海魯¶
肅一見孫權建東帝之略子謂之小人何也主人曰此乃¶
眞所以爲小人也夫君子之道故將竭其志直佐扶帝室¶
尊主寧時逺崇名敎&KR0002;乃力不能合事與志違躬耕南畒¶
遁迹當年何由盡臣禮於孫氏於漢室巳亡之日耶客曰¶
諸葛武侯翼戴&KR0007;德與瑜肅何異而子重諸葛毀瑜肅何¶
其偏也主人曰夫論古今者故冝先定其所爲之夲迹其¶
致用之源諸葛武侯龍蟠江南託好管樂有匡漢之望是¶
<pb:KR3k0012_SBCK_447-8a>¶
有宗夲之心也今玄德漢髙之正胄也信義著於當年將¶
使漢室士而更立宗廟絶而復繼誰云不可哉¶
&KR0061;宏七賢序曰阮公瓌傑之量不移於俗然獲免者豈不¶
以虗中犖節動無近對乎中散遣外之情最爲髙絶不免¶
丗禍將舉體秀異直致自髙故傷之者也山公中懷體黙¶
易可因任平施不撓在衆樂同遊刄一丗不亦可乎¶
新序曰晉獻公用荀息之謀而禽虞不用宮之竒謀而士¶
故荀息非霸王之佐乃戰國并兼之臣也&KR0002;宫之竒則可¶
謂忠臣之謀也¶
蔣子萬機論曰太史遷云顔回雖篤行不遇仲尼不能彰¶
其名也故五尺之童德擬大舜使在他門未或及此也夫¶
甘羅少回六歳獲河東五城万乗郊迎而佩印雖所&KR0042;非¶
道義然當&KR0087;之時染詐變之風也使羅在孔門治丘之訓¶
<pb:KR3k0012_SBCK_447-8b>¶
亦可聞一知十乎曰末必也昔齊欲伐魯回求&KR0003;陳常而¶
孔子不許遂使子貢子貢一出破齊強晉亡呉霸越存魯¶
也夫顔子與賜程智比才相校於八至於此事而丘不使¶
也¶
抱朴子曰凡薄之徒雖便辟流俗而懷空枹虗有似蜀人¶
瓠壷之喻胷中無一&KR0083;之識不過酒炙所謂冒于貨賄貪¶
于飲食左生所載不才之子¶
&KR0019;子曰夏侯玄求交於傅嘏嘏不納荀粲謂&KR0019;嘏曰夏侯¶
太&KR0004;一時之俊虗心交子不合則怨至二賢不睦非國之¶
利也嘏荅之曰太&KR0004;能虗聲而無實才何平叔言逺而情¶
近好辯而無誠鄧玄茂外徇名利内無&KR0028;鑰此三人者皆¶
敗德也¶
孫子曰譙周勸王降魏何平曰自謂天子而乞降請命何¶
<pb:KR3k0012_SBCK_447-9a>¶
恥之&KR0055;乎夫爲社稷死則死亡則亡先君正魏之篡不與¶
同天過於其父俛首而事讎可謂苟存豈大君之正道哉¶
郭子曰&KR0067;道季云藺相如雖千載死人懔懔&KR0106;如有生氣¶
曹蜍李志雖見在厭厭如九泉下¶
又曰丗中稱&KR0067;文康爲豐年玉&KR0067;稚恭爲荒年榖¶
又曰魏明帝丗使后弟毛曽與夏侯太&KR0004;共坐時人謂蒹¶
葭&KR0029;玉樹時目夏侯太&KR0004;朗如明月入懷¶
又曰人有問王長史(王仲/祖也)江霦羣從兄弟者王荅云諸江¶
皆能自生活¶
又曰人問謝太傳王子敬可與先軰誰比謝荅曰阿敬近¶
王劉之間(王脩與/眞長)¶
又曰王子敬問謝公嘉賔何如道季(嘉賔郄超小名/庾龢小名道季)荅云¶
道季誠抄撮清悟嘉賔故自勝桓公稱云(桓温/也)鏘鏘有文¶
<pb:KR3k0012_SBCK_447-9b>¶
武¶
又曰王右軍道劉眞長樹雲柯而不扶踈¶
又曰桓公問孔思陽安石何如文度孔思未荅反問公謂¶
如何荅曰安石居然不可陵踐¶
又曰簡文云謝安南(名奉字/弘道)清泠如其弟(弟名躬/字弘逺)學義不¶
如孔嚴(嚴字/彭祖)¶
又曰王丞相云雒下論以我比安期千里(王丞字安期/阮瞻字千里)我¶
亦不推此二人唯共椎王太尉夷甫也¶
又曰周伯仁道桓茂倫欽﨑歷落可&KR0015;之人也或云是謝¶
㓜輿言¶
又曰王丞相言刁玄亮之察察(刁恊字/玄亮)戴&KR0002;思之巖巖(戴/淵)¶
(序&KR0002;/思)卞望之峰岠並一見我而服也¶
又曰祖士少道右軍王家阿菟(莬羲之小/各吾莬)何縁復減處仲¶
<pb:KR3k0012_SBCK_447-10a>¶
右軍道祖士少風領毛骨恐没丗不復見如此人王子猷¶
&KR0003;丗目士少爲朗邁我家亦以爲徹朗¶
又曰孫子荆應上品&KR0250;王武子時爲之目曰天才英&KR0054;亮¶
抜不羣¶
太平御覽卷第四百四十七¶
<pb:KR3k0012_SBCK_447-10b>¶
