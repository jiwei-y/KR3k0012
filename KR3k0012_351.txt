# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:17.145547
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 351
#+PROPERTY: FILE SB11n0727-351太平御覽-卷之三百五十一.
<pb:KR3k0012_SBCK_351-1a>¶
太平御覽卷第三百五十一¶
　兵部八十二¶
　　　　　戈¶
易曰離爲戈兵¶
又曰投戈散地則六親不能相保¶
書曰武王至啇郊王左仗黃&KR0207;右秉白旄以麾曰逖矣西¶
土之人稱&KR0539;戈比&KR0539;干立&KR0539;矛予其誓¶
又曰武王伐紂戰於牧野前徒倒戈血流漂杵¶
又曰成王崩太保命仲桓南宫毛(孔安國日二/臣桓毛名)俾爰齊侯¶
吕伋以二干戈虎賁百人逆子釗于南門之外¶
又曰兊之戈和之弓垂之竹矢在東房(兊和古/之巧人)¶
又曰四人綦弁執戈上刃夾兩階戺一人冕執戣立于東¶
垂一人冕執瞿立于西垂(戣瞿皆/㦸属)¶
<pb:KR3k0012_SBCK_351-1b>¶
又曰惟干戈省厥躬¶
又曰魯侯伯禽宅曲阜徐夷並興公曰備乃弓矢鍜乃戈¶
矛¶
詩曰豈曰無衣與子同&KR0129;王于興師修我戈矛與子同仇¶
豈曰無衣與子同澤王于與師修我矛㦸與子偕作¶
又曰彼候人兮荷戈與祋(毛萇曰候人道路送迎賔客者/也荷揭也祋殳也祋丁外切)¶
又曰載戢干戈載櫜弓矢¶
禮記曰進戈者前其鐏(徂悶/切)後其刃進矛㦸者前其鐓(音/隊)¶
後其銳(鄭玄曰後刃敬也二兵鐓鐏雖在下猶為首銳/底曰鐏取其鐏地也平底曰鐓取其鐓地也)¶
又曰春夏學干戈秋冬學羽籥皆於東序(干盾也戈句子/㦸也干戈万舞)¶
(象舞/也)¶
又曰能執干戈以衛社稷¶
又曰賔牟賈侍坐於孔子孔子與之言及樂子曰夫樂者¶
<pb:KR3k0012_SBCK_351-2a>¶
象成者也惣干而山立武王之事也發揚而蹈厲太公之¶
志也武亂皆坐周召之治也武王克啇濟河而西倒載干¶
戈包以虎皮將帥之士使爲諸侯名之曰建櫜¶
又曰大夫士旣殯而君徃焉祝先升君即位于阼小臣二¶
人執戈立于前一人立于後¶
周禮曰旅賁氏掌執戈盾夾王車而趨左八人右八人車¶
止則持輪喪紀則衰葛執戈盾軍旅則介而趨¶
又曰節服氏掌&KR0021;祀朝覲衮冕六人維王之太常郊祀裘¶
冕二人執戈送逆尸從車(鄭玄曰裘冕者亦從尸服/也從尸車送逆之徃來也)¶
又曰方相氏掌蒙熊皮執戈揚盾帥百&KR0571;而時儺以索室¶
毆疫及墓入壙以戈擊四隅毆方良(方良罔/良也)¶
又曰司戈楯掌戈楯之物而頒之&KR0021;祀授故士戈(故士王/族故士)¶
(也與旅賁當事/則衛王者也)軍旅㑹同授貳車戈楯建乗車戈楯授旅¶
<pb:KR3k0012_SBCK_351-2b>¶
賁及虎士戈楯(乗車王所乗車也旅則/草路㑹同則金路也)¶
又曰車謂之六等之數(鄭玄曰六等之數法/易之三材六畫也)車&KR0942;四尺謂¶
之二等人長八尺崇於戈四尺謂之三等殳長尋有四尺¶
崇於人四尺謂之四等車㦸常崇於殳四尺謂之五等酋¶
矛常有四尺崇於㦸四尺謂之六等¶
又曰金有六齊四分其金而錫居一謂之戈㦸之齊¶
又曰戈廣二寸内倍之胡三之援四之(鄭玄曰戈今勾子/㦸也或謂之鷄鳴)¶
(或謂之/擁頸也)巳倨則不入巳勾則不决長内則折前短内則不¶
疾(鄭玄曰戈勾兵也主於胡巳倨謂胡㣲直而邪多以啄/人則不入巳勾謂胡曲多也以啄人則創不决前謂援)¶
(也内長則援短援短則曲於罄折而於罄折則引之<折 t="33"/>與胡/並鈎内短則援長援長則倨於鏧折倨於罄折則引之不疫)¶
又曰盧人爲盧噐戈祕六尺六寸殳長尋有車四尺㦸常¶
酋矛常有四尺矛夷三尋(鄭玄曰祕猶柄也八尺曰尋/倍尋曰常酋夷長短名也)¶
左傳曰晉公子重耳及齊齊桓公妻之公子安之姜曰行¶
<pb:KR3k0012_SBCK_351-3a>¶
也懷與安實敗名公子不可姜與子犯醉而遣之醒以戈¶
逐子犯¶
又曰&KR0087;伐晉戰之明日晉襄公&KR0350;&KR0087;囚使萊駒以戈斬之¶
囚呼萊駒失戈狼瞫取戈以斬囚禽之以從公乗遂以爲¶
右¶
又曰魯敗狄于鹹獲長狄僑如冨父終甥舂其喉以戈殺¶
之(舂猶/衝也)埋其首於子駒之北門(狄長/三丈)¶
又曰齊敗於鞍齊頃公旣免求逢丑父三入三出入于狄¶
卒皆抽戈楯冐之以入于衛衛師免之遂自徐關入¶
又曰晉楚戰於鄢陵范丐趨進(丐士/爕子)曰塞井夷竈陳於軍¶
中晉楚唯天所授何患焉文子執戈逐之曰國之存亡天¶
也童子何知焉¶
又曰晉骨童夷羊五帥甲八百將攻郄氏長魚矯請無用¶
<pb:KR3k0012_SBCK_351-3b>¶
衆公使清沸魋助之(沸魋嬖/人也)抽戈結祍(祍裳/際也)而僞訟者三¶
郄將謀於榭(榭講武/堂也)矯以戈殺駒伯苦成叔於其位(駒伯/郄錡)¶
(苦成叔/郄犨也)温季曰逃威也遂趍(郄至夲/意欲禀<折 t="33"/>君命而死今矯等/不以君命而來故)¶
(欲逃/也)矯及其車以戈殺之皆尸諸朝¶
又曰晉中行獻子將伐齊夢與厲公訟弗勝(厲公献/子所殺)公以¶
戈擊之首墜於前跪而戴之奉之以走見梗陽之巫臯他¶
日見諸道與之言同(巫亦夢見献/子與厲公訟)巫曰今兹主必死&KR0002;有¶
事于東方則可以逞¶
又曰晉侯伐齊范鞅門於雍門其御追喜以戈殺犬於門¶
中(殺犬示/閑暇也)¶
又曰齊慶封好田而嗜酒與慶舎政(舎慶/封子)盧蒲癸臣子之¶
(子之/舎也)與王何二人皆嬖使執寢戈而先後之(&KR0230;戈親近/兵仗也)嘗¶
於大公之廟慶舎涖事(臨&KR0021;/事也)麻嬰爲尸(爲&KR0021;/尸也)盧蒲癸王何¶
<pb:KR3k0012_SBCK_351-4a>¶
執&KR0230;戈慶氏以其甲環公宫盧蒲癸自後刺子之王何以¶
戈擊之解其左肩猶援廟桶動於甍以俎壷投殺人而後¶
死(言其/力多)¶
又曰鄭徐吾犯之妹美公孫楚聘之(楚子/南也)公子黒又使強¶
委禽焉(禽鴈也納/綵内鴈也)子南戎服入左右射超乗而出女自房¶
觀之適子南氏子晢怒旣而櫜甲以見子南欲殺之而取¶
其妻子南知之執戈逐之及衝擊之以戈(衝交/道也)子晢傷而¶
歸告大夫曰我好見之不知其有異志故傷¶
又曰晉平公有疾鄭伯使公孫僑如晉聘且問疾叔向問¶
寡君之疾病卜人曰實沉臺駘爲祟此何神也子産曰昔¶
髙辛氏有二子伯曰閼伯季曰實沈不相能也日尋干戈¶
以相征討后帝不臧遷閼伯于啇丘主辰遷實沉于大夏¶
主參¶
<pb:KR3k0012_SBCK_351-4b>¶
又曰衛公孟縶狎齊豹(公孟靈公兄也齊豹齊/惡之子爲衛司㓂也)奪之司㓂¶
與鄄公孟惡北宫喜禇師圃欲去之公子朝通于襄夫人¶
宣姜懼而欲以作亂故齊豹北宫喜禇師圃公子朝作亂¶
公孟有事於盖獲之門外(有事&KR0021;也盖/獲衛郭門也)齊氏帷於門外而¶
伏甲焉使祝&KR0027;寘戈於車薪以當門華齊御公孟宗魯&KR0406;¶
乗及閎齊氏用戈擊公孟宗魯以背蔽之中公孟肩殺之¶
又曰吴入郢楚昭王渉睢濟江入于夢中王&KR0230;盗攻之以¶
戈擊王王孫由于以背受之中肩¶
又曰吴伐越越子句踐禦之陳于檇李靈姑浮以戈擊闔¶
閭傷將指¶
又曰齊人輸晉范氏粟鄭子姚子般送之范&KR0123;射逆之趙¶
鞅禦之郵無恤御簡子衛太子爲右登鐵上鄭人擊趙簡¶
子中肩斃于車中太子救之以伐鄭師北太子復伐之鄭¶
<pb:KR3k0012_SBCK_351-5a>¶
師大敗¶
又曰齊簡公即位與婦人飲酒于檀臺成子遷諸&KR0230;(徙公/使居)¶
(正/&KR0230;)公執戈將擊之(疑其欲/作亂也)太史子餘曰非不利也將除害也¶
又曰晉荀瑶帥師伐鄭(荀瑶智/伯也)鄭駟弘請救于齊(&KR0042;駟/歂子)陳¶
成子救鄭及濮雨不渉成子衣製杖戈(製&KR0040;/衣也)立于阪上馬¶
不出者助之鞭之智伯聞之乃還(畏其得/衆心也)曰我卜伐鄭不¶
卜敵齊¶
又曰衛良夫與太子蒯聵入舎於孔氏之外圃昏入適伯¶
&KR0078;氏旣食孔伯&KR0078;仗戈而先太子與五人分輿猳從之(分/披)¶
(甲/也)迫叔悝於厠強盟之(孔氏專政故刼/孔埋欲令逐&KR0186;)¶
漢書曰宣帝時美陽鼎獻之張敞好古文字案鼎銘勒而¶
上議曰今鼎出於郊東中有刻書曰王命尸臣(孟康曰/尸主也)官¶
此㧦邑賜&KR0539;鸞旂黻琱戈尸臣拜手稽首竊以傳記言之¶
<pb:KR3k0012_SBCK_351-5b>¶
鼎殆周之所以褒賜大臣也¶
又曰武帝元鼎五年南越相吕嘉反遣歸義侯嚴爲戈舡¶
&KR0005;軍(張晏曰嚴故越人降義歸義侯越人於水中&KR0018;鑿/鍳人舡又有蛟龍之害故置戈於下因以爲名也)下¶
離水¶
晉書曰賈充傳云髙貴郷公之攻相府也充率衆拒戰於¶
南闕軍將敗&KR0016;督成倅弟太子舎人濟問充曰今日之事¶
當如何充謂曰公飬汝等正擬今日復何疑濟於是抽戈¶
犯蹕¶
崔鴻前趙録曰李景年字延祐前部人長平之戰劉聦馬¶
中矢幾爲晉軍所獲景年以馬授聦揮戈前戰以功封梁¶
鄒侯¶
戰國䇿曰中山君饗都大夫羊羮不徧司馬子期怒而走¶
於楚&KR0003;楚王伐中山中山君亡走有二人挈戈而隨中山¶
<pb:KR3k0012_SBCK_351-6a>¶
君顧謂二人子奚爲者也二人對曰臣有父當餓將死君¶
下壷食餔臣之父故來死君也中山君&KR0099;然仰天嘆曰吾¶
以一杯羊羮亡國以一壷食得士二人¶
國語曰秦師侵晉惠公令韓簡挑戰曰昔君之惠寡人未¶
敢忘寡人之衆能合之不能離也君&KR0002;不還寡人將無所¶
避穆公衡雕戈出見使者¶
莊子曰孔子窮於陳蔡七日不食絃歌皷琴子路仡然執¶
戈而儛¶
韓子曰勾踐入宦於吴執戈爲吴王洗馬故能殺夫差於¶
姑蘇¶
吕氏春秋曰趙簡子攻衛附郭自將逺立(郭逺立矢/石不及也)又居¶
於犀蔽犀櫓之下投枹而嘆(投弃/也)曰烏呼士之遫(音/速)弊盡¶
壹&KR0002;此乎(遫猶化也一猶皆也言士/之爕化弊惡皆如此乎)行人燭過免胄横戈¶
<pb:KR3k0012_SBCK_351-6b>¶
而進曰亦有君不能耳士又何弊之有簡子乃去犀蔽¶
犀櫓而立於矢石之所及(矢箭也/石弩也)一皷而士乘之(畢盡也/乗凌也)¶
簡子曰與吾得革車千乗也不如聞行人燭過之一言¶
淮南子曰陽虎爲亂於魯魯君令人閉城門而捕之得者¶
有賞失者夷族圍三匝矣陽虎將舉劒而自刎頸門者止¶
之曰我將出子陽虎左持劒右提戈赴圍而走門者岀之¶
陽虎旣出顧出之者以戈推之攘祛薄腋魯君聞陽虎失¶
怒所岀之門以爲傷者戰&KR0720;者也不傷者爲縱之傷者受¶
厚不傷者受重罪也此所謂害之而反利之者也¶
又曰魯陽公與韓搆難戰酣日暮援戈而撝日日反三舎¶
(魯陽楚人也王之孫司馬期之子所謂魯陽文子也楚僣/號稱王其守縣大夫皆稱公曰魯陽公今南陽魯是也)¶
五經要義曰國君及元率戎車將在中央當皷御者在左¶
勇力之士執戈在後¶
<pb:KR3k0012_SBCK_351-7a>¶
陸景典語曰戈刀雖備於執事而無所揚其鋒¶
桓寛鹽鐵論曰匈奴處沙漠之中生不食之地如中國之¶
麋鹿耳好事之臣求其義責之禮使中國干戈至今未息¶
玄晏春秋曰七年春王正月乙酉予長七尺四寸矣未通¶
史書與從姑子梁栁等擊壤于路或編荆爲楯執荻爲戈¶
分陳相刺習兵共以爲樂¶
張騭文士傳摯虞荅䇿曰古之良臣受彤弓彫戈之錫銘¶
之彛器貺之後昆曠丗歷代以爲賔榮豈無其物貴殊品¶
也¶
抱朴子曰虎狼見逼不揮戈奮劒而彈琴詠詩吾未見其¶
身之可保也¶
又曰荆卿朱亥不示小勇於怯弱之間孟賁馮婦不&KR0108;戈¶
㦸於貍犲之群¶
<pb:KR3k0012_SBCK_351-7b>¶
山海經曰崐崘墟北有人曰太行伯把戈¶
于寳捜神記曰有崔文子者學仙於子髙子髙化爲白蜺¶
而持藥文子文子驚恠引戈擊蜺中之因墮其藥俯而視¶
之王子喬之尸也置之室中覆以弊筐湏&KR0119;而化爲大鳥¶
開而視之　飜飛而去¶
梅陶在盆口與三公書蘇峻勇而無謀兵家所常弊也長¶
廣人釋鋤犁執干戈何知戰法¶
文選曰戈鋋彗雲¶
又曰戈矛&KR0002;林¶
離騷曰操吴戈兮&KR0013;犀甲車錯轂兮短兵接¶
繁欽述征賦曰時三月之暮春逼干戈之急難¶
王粲從軍詩曰摟船凌洪波尋戈刺群虜¶
髙貴郷公詩曰干戈隨風靡武&KR0016;齊鴈行¶
<pb:KR3k0012_SBCK_351-8a>¶
魏明帝堂上行曰武夫懷勇毅勒馬於中原干戈森&KR0002;林¶
長劒&KR0108;無前¶
荀道雍猛虎行曰詰朝彈竹冠荷戈翦荒要○應貞華覽¶
曰萬夫决拾武&KR0016;齊足乗夷長森分行別属弓不虚彎戈¶
不茍撲¶
傳毅西征頌曰愠昆夷之匪恊咸矯於戎事干戈動而後¶
戢天將祚而隆化¶
崔駰北征頌曰人事恊兮皇恩得金精揚兮水靈伏順天¶
機兮把刑德戈所指兮罔不尅¶
張恊七命曰舉戈林竦揮鋒電滅仰傾雲巢俯殫地穴¶
孔欣七誨曰擕同好命&KR0050;牙攝烏號杖雄戈縁山結網叅¶
雲張羅¶
殷融議曰自頃多難國度屢空疋夫有重蠒之勞武王有¶
<pb:KR3k0012_SBCK_351-8b>¶
執戈之勲¶
太平御覽卷第三百五十一¶
