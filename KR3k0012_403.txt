# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:20.200151
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 403
#+PROPERTY: FILE SB11n0727-403太平御覽-卷之四百三.
<pb:KR3k0012_SBCK_403-1a>¶
太平御覧卷第四百三¶
　人事部四十四¶
　　　道徳　隂徳¶
　　　　　道徳¶
禮記中庸曰天命之謂性率性之謂道修道之謂教道也¶
者不可湏&KR0119;離也可離非道也¶
又曰大哉聖人之道洋洋乎發育萬物峻極于天(育生也/峻高大)¶
(也)優優大哉禮儀三百威儀三千待其人然後行故曰苟¶
不至徳至道不凝焉¶
又曰天下之逹道五所以行之者三曰君臣也父子也夫¶
婦也昆弟也朋友之交也五者天下之逹道也知仁勇三¶
者天下之逹徳也¶
又曰君子之道四丘末能一焉所求乎子以事父未能也¶
<pb:KR3k0012_SBCK_403-1b>¶
所求乎臣以事君未能也所求乎弟以事兄未能也所求¶
乎朋友先施之未能也庸德之行庸言之謹有所不足不¶
敢不勉¶
又曰君子之道造端乎失婦及其至也察乎天地子曰道¶
不逺人人之爲道而逺人不可以爲道¶
又學記曰玉不&KR0355;不成器人不學不知道¶
又曰大道不器(謂聖人之道不如/器施於一物也)¶
又樂記曰君子樂得其道小人樂得其欲以道制欲則樂¶
而不亂以欲忘道則惑而不樂(道謂仁義也/欲謂邪&KR0075;也)¶
尚書大禹謨曰罔違道以干百姓之譽(失道求名/古人賤之)¶
又洪範曰無有作好遵王之道(言無有亂爲私好惡/動必循先王之道)¶
又旅&KR0729;曰志以道寜言以道接(在心爲志發氣為言皆/以道為本故君子勤道)¶
周易繫辭曰知周乎萬物而道濟天下¶
<pb:KR3k0012_SBCK_403-2a>¶
又曰一隂一陽之謂道¶
論語學而曰敏於事而慎於言就有道而正焉(有道謂有/道徳者正)¶
(謂問事/是非也)¶
又公冶長曰子謂子産有君子之道四焉其行己也恭其¶
事上也敬其養民也惠其使民也義¶
又曰子曰天下有道則見無道則隱&KR0022;有道貧且賤焉恥¶
也&KR0022;無道冨且貴焉恥也¶
又衛靈公曰子曰人能弘道非道弘人¶
又曰君子謀道不謀食¶
又曰天下有道則禮樂征伐自天子岀¶
又曰君子學以致其道¶
又曰子貢曰文武之道未墜於地在人賢者識其大者不¶
賢者識其小者莫不有文武之道焉¶
<pb:KR3k0012_SBCK_403-2b>¶
又顔淵曰季康子問於孔子曰如殺無道以就有道何如孔¶
子對曰子爲政焉用殺子欲善而民善矣君子之徳風小¶
人之徳草草上之風必偃(欲使季康子先自正也偃仆也/草加之以風無不仆者猶民之)¶
(化/下)¶
大戴禮曰篤仁而好學多聞而順道天子疑則問應而不¶
窮者謂之道道者導天下之道¶
老子曰道可道非常道王弼曰可道指事造形非其常道¶
可道○莊子曰魚相造乎水人相造乎道¶
子思子曰天下有道則行有枝葉天下無道則言有枝葉¶
又曰祝牧謂其妻曰天下有道我韍子珮天下無道我&KR0018;¶
子戴¶
又曰原憲處魯居環堵之室上漏下濕匡坐而絃歌(匡正/也)¶
子貢乗大馬中紺而表素軒車不容巷往見原憲原憲正¶
<pb:KR3k0012_SBCK_403-3a>¶
冠蹤履杖藜應門子貢曰嘻先生何病也原憲應之曰憲¶
聞無財之謂貧學道而不能行之之謂病今憲貧也非病¶
也子貢逡廵而有愧色¶
文子曰夫道德者匡邪以爲正治辭以爲定上下之儀也¶
上有道徳即下有仁義積道　者天與之地助之鬼輔之¶
鬻子曰發政施令爲天下福謂之道¶
公孫尼子曰道爲智者設賢爲聖者用¶
淮南子曰聖人之道若中衢樽過者斟酌雖多少不同而¶
各得其冝也¶
楊子法言曰仲尼之道猶四瀆經營中國終入大海¶
又曰君子之道有四簡而易用也要而易守也炳而易見¶
也法而易言也¶
又曰聖人重其道而輕其禄衆人重其禄而輕其道¶
<pb:KR3k0012_SBCK_403-3b>¶
鹽鐵論曰以道徳爲城文王是也以道徳爲胄湯武是也¶
桓譚新論曰三皇以道治五帝以德化王道純粹其德如¶
彼霸道駮雜其功如此¶
王逸正部曰仲尼門人餔道醇飲道宗¶
昌言曰道德仁義天性也織之以成其物練之以致其情¶
瑩之以發其光¶
任子曰道德之懷民猶春陽之柔物也履深冰而不寒結¶
木條而不折¶
杜氏幽求子曰蓋道清淡以無爲爲家恬虚寂靜弘廣多¶
包豈非聖人所宅乎¶
又曰有道之國其&KR0017;不神¶
崔元始正論曰國不信道工不信度亡可待也¶
傅子曰君子審其宗而後學明其道而後行¶
<pb:KR3k0012_SBCK_403-4a>¶
中論曰道之於人甚簡且易不如採金攻玉渉艱難也¶
符子曰爲道者日損而月章爲名者日章而月損¶
釋名曰徳得也得事冝也¶
周禮地官下師氏曰一曰至徳二曰敏徳三曰孝徳(至徳/中和)¶
(之德敏德仁義順/時孝徳尊祖愛親)¶
禮記學記曰禮樂皆得謂之有徳徳者得也¶
又&KR0021;義曰天子有善讓徳於天¶
又中庸曰雖有其位苟無其徳不敢作禮樂焉雖有其¶
徳苟無其位亦不敢作禮樂焉¶
又曰小徳川流大徳敦化此天地之所以爲大也¶
又表記曰以徳報徳則民有所勸¶
又大學曰冨潤屋徳潤身¶
左傳桓公曰臧哀伯諌曰君人者將昭徳塞違以臨照百¶
<pb:KR3k0012_SBCK_403-4b>¶
官猶懼或失之故昭令徳以示子孫¶
又僖公中曰庸勲親親䁥近尊賢德之大者也¶
又曰德以柔中國刑以威四夷¶
又曰太上以德撫民¶
又文公上曰孝敬忠信爲&KR0123;徳盗賊姧藏爲凶徳¶
又宣公上曰楚子觀兵于周疆定王使王孫滿勞楚子楚¶
子問鼎之大小輕重焉對曰在徳不在鼎¶
又成公上曰四王之王也(禹湯/文武)樹徳而濟同欲焉¶
又襄公四曰太上有立德其次有立功¶
又昭公三曰盛徳必百世¶
毛詩蕩烝民曰徳輶如毛民鮮克舉之¶
尚書舜典曰玄徳&KR0155;聞乃命以位(玄謂幽潜潜行道徳/&KR0155;聞天朝遂見徴用)¶
又大禹謨曰臯陶邁種徳徳乃降&KR0058;民懷之(邁行種布也/臯陶布行其)¶
<pb:KR3k0012_SBCK_403-5a>¶
(徳下洽於民/民歸服之)¶
又曰惟徳動天無逺不届¶
又伊訓曰徳日新萬&KR0022;惟懷志自蒲九族乃離¶
又曰爾惟徳罔小萬&KR0022;惟慶爾惟不徳罔大墜厥宗¶
又太甲曰徳惟治否徳亂(爲政以徳則治/不以德則亂)¶
又咸有一徳曰非天私我有啇惟天佑于一徳非啇求于¶
下民惟民歸于一徳徳惟一動罔不吉徳二三動罔不凶¶
又&KR0087;誓曰同力度徳同徳度義(力鈞則有徳者勝/德鈞則秉義者強)¶
又曰受有億兆夷人離心離徳子有亂臣十人同心同徳¶
又曰樹徳務滋除惡務本(立德務滋長/去惡務除本)¶
又洪範五福四曰攸好徳(所好者徳/福之道)¶
又旅獒曰玩人喪徳玩物喪志(以人爲戯弄/則䘮其徳)¶
又蔡仲之命曰皇天無親惟徳是輔¶
<pb:KR3k0012_SBCK_403-5b>¶
又周官曰作德心逸日休作僞心勞日拙(為德直道而行於/心逸豫而名日美)¶
又君陳曰&KR0112;稷非馨明徳惟馨¶
周易坤卦象曰地&KR0020;坤君子以厚徳載物¶
又繫辭曰冨有之謂大業日新之謂盛徳¶
論語爲政曰爲政以徳譬如北辰居其所而衆星拱之(德/者)¶
(無爲猶北辰之不/移而衆星拱之)¶
又里仁子曰徳不&KR0012;必有隣¶
又先進曰徳行顔回閔子騫冉伯牛仲弓¶
又憲問耻曰有徳者必有言有言者不必有徳¶
又曰&KR0185;不稱其力稱其徳也(&KR0185;古之善馬也徳/謂在五御之威儀)¶
又季氏曰逺人不服則修文徳以來之¶
尚書大傳曰有徳者尊其位而重其禄¶
史記曰一年種之以榖十年樹之以木百年來之以徳¶
<pb:KR3k0012_SBCK_403-6a>¶
東觀漢記曰張湛字子孝右扶風人以篤行純淑郷里歸¶
徳雖居幽室闇處自整頓三輔以爲儀表¶
又曰淳于恭字孟孫北海淳于人以謙儉推讓爲節人有¶
刈恭禾見之念其愧因伏草中至去乃起恭家井在門外¶
上有盆鄰里牧牛兒争飲牛恭惡其争多置器其上爲預¶
汲水滿之小兒復争恭各語其家父母父母乃禁怒之里¶
落皆化而不争¶
三輔決録曰馮豹字徳文母爲父所岀後母遇之甚酷豹¶
事之愈謹時人爲之語曰道徳彬彬馬徳文¶
王隱晉書曰庚衮字叔襃頴川人少遭大疫二兄亡次兄¶
毗又疫其癘氣方熾衮父母諸弟皆出避家衮獨不出諸¶
父強之不可曰衮性不畏病納漿粥扶持不捨晝夜省柩¶
哀臨十有餘旬病曁歇家乃反而衮亦無患害宗黨歎曰¶
<pb:KR3k0012_SBCK_403-6b>¶
異哉此子能守人之所不能守能行人之所不能行¶
晉中興書曰衛玠字叔寳常以人有不及可以情恕非意¶
相干可以理遣故終身不見其喜愠¶
齊書曰張緒字思曼爲吏部尚書毎朝見太祖目送之謂¶
王儉曰緒以位尊我我以徳貴緒¶
又曰王秀之字伯&KR0108;爲南郡内史州西曹荀丕欲交秀之¶
拒而不納報丕書曰僕以徳爲寳足下以位爲寳各寳其¶
寳於此敬冝也¶
老子曰上徳不徳是以有徳下徳不失徳是以無徳(上徳/之人)¶
(唯道用其徳故能有德/下德而徳之必有失焉)¶
文子曰山髙者其木脩地廣者其徳厚¶
又曰閉九竅㓕志意棄聦明反無識含陽吐隂而與萬物¶
同徳也¶
<pb:KR3k0012_SBCK_403-7a>¶
莊子曰至徳之世不尚賢不使能¶
韓子曰善爲吏者樹徳不能爲吏者樹怨¶
孟子曰周于利者凶年不能殺周于徳者邪世不能亂¶
鶡冠子曰徳及萬人者謂之豪徳過百人者謂之英¶
孔叢子曰晏子長不過六尺齊國莫不宗焉趙文子身如¶
不勝衣相晉國以寜諸侯敬服其徳故也¶
楊子法言曰耕道而得道獵徳而得徳¶
傅子曰上徳之人其濟萬物也猶天之有春秋時至自生¶
非徳之力¶
太公金匱曰徳行則福徳廢則覆¶
易叅同契曰道成徳就潜伏俟時¶
海内先賢行狀曰王烈字伯善時有盗牛者主得之盗者¶
曰我邂逅迷惑從今將改子旣赦宥幸無使王烈聞之¶
<pb:KR3k0012_SBCK_403-7b>¶
又曰戴良字叔鸞髙才磥硌英聲逺播少者懷之長者慕¶
之郷里搢紳下至&KR0058;庶莫有忿争之家¶
又曰徐孺子徴聘未甞出門赴䘮不逺萬里常事江夏黄¶
公薨往㑹其葬家貧無以自供賫磨鏡具自隨毎至所在¶
賃磨取資然後得前旣至設&KR0021;哭畢而返陳仲舉爲豫章¶
太守召之則到饋之則受但不服事以成其節¶
又曰仇覧字季智學通五經選爲亭長民有孫元少&KR0012;與¶
母居詣覽告元不孝覽謝遣之属母歸勿言方爲教之後¶
覧賫禮詣元爲陳孝子供養之意元遂感激卒爲孝子時¶
令河内王渙政尚清嚴聞覧得元不治心獨望之乃問覽¶
在亭不治不孝得無失鷹鸇之志乎對曰竊以鷹鸇不如¶
鳯皇故不爲也渙感覧言用損威刑¶
㑹稽典録曰鄭弘字巨爲郡督郵上計史時計&KR0122;勾章任¶
<pb:KR3k0012_SBCK_403-8a>¶
尚居素温冨乗鮮車駕肥馬弘&KR0106;在後尚輙罵弘無愠容¶
弘尚在京師遊學還郡俱見府君府君所問弘無不對而尚¶
不知出又問弘&KR0122;行道數相折辱何以不荅弘謝曰過奉¶
顯使無光國之羙馬嬴行遟靣恐失期賀以相催促自是¶
其冝愚聞兩虎俱闘大者必傷小者必死兩爲無益故不¶
敢荅府君歎曰此謂長者太守所不能也¶
汝南先賢傳曰黄憲字叔度不矜名以詭時不抗行以矯¶
俗闚其門者莫敢踐其庭覩其流者不能測其深時人論¶
曰顔淵復生乎¶
襄陽&KR0132;舊記曰龐徳公子奐字世文晉太康中爲䍧牁太¶
守去官歸郷里居荆南白沙郷里人宗敬之相語曰我家¶
池中龍種來里中化其徳少壯皆代老者擔¶
陳寔别傳曰寔字仲躬潁川人自爲兒童不爲戯弄等&KR0011;¶
<pb:KR3k0012_SBCK_403-8b>¶
所歸寔在郷閭平心率物其有諍訟輙求判正暁譬曲直¶
返無怨者至乃歎曰寧爲刑罰所加不爲陳君所断時歳¶
荒民儉有盗夜入其室止於梁上寔隂見之乃起自整拂¶
呼命子孫正色訓之曰夫人不可不自勉不善之人未必¶
本惡習與性成遂至於此如梁上君子矣盗大驚自投於¶
地稽首歸罪寔徐譬之曰視君狀皃不似惡人冝深尅已¶
反善然此當由困貧令遺絹二疋自是縣無復盗竊¶
荀氏家傳曰荀彧徳行周備名重天下海内英俊咸嘉焉¶
又曰鍾繇以爲顔子旣没能備九徳百行不二其過者唯¶
荀彧乎或問繇曰君推荀君比之顔子自以不及其可得¶
聞乎繇曰夫明君師臣其次友之以太祖之聦明毎大事¶
常先諮之荀彧是則古師友之義也吾等受命而行猶或¶
不盡去固逺&KR0088;¶
<pb:KR3k0012_SBCK_403-9a>¶
潘朂别傳曰朂寛賢容衆與天下人等休戚同有無不以¶
家財爲已有¶
任嘏别傳曰嘏字照先樂安人㓜以至性見稱遇荒亂家¶
貧賣魚㑹官發魚魚貴數倍嘏取直如常㑹太祖創業召¶
海内至徳嘏應其舉爲臨淄侯庶子¶
　　　　　隂徳¶
左傳宣公下曰魏顆敗&KR0087;師于輔氏獲杜回&KR0087;之力人也&KR0004;¶
武子有嬖妾無子武子疾命顆曰必嫁是疾病則曰必爲殉¶
及卒顆嫁之曰病疾則亂吾從其治也及輔氏之役顆見¶
老人結草以亢杜回(亢禦/也)杜回躓而顛故&KR0023;之夜夢之曰¶
余而所嫁婦人之父也爾用先人之治命余是以報¶
漢書曰于定國父于公爲縣獄吏郡決曹獄平羅文法者¶
于公所决皆不恨其閭門壞父老方共治之于公謂曰少¶
<pb:KR3k0012_SBCK_403-9b>¶
高大閭門令容駟馬髙蓋車我治獄多隂徳未曽有所&KR0072;¶
子孫必有興者至定國爲丞相¶
又曰邴吉字少卿魯國人爲丞相寛大好禮&KR0004;吉有隂徳¶
於孝宣帝微時帝即位衆莫知之吉亦不言&KR0123;從大將¶
軍長史遷至御史大夫帝聞將封之㑹&KR0123;病甚將使人加¶
綬而封之及其生也太子太傅夏侯勝曰此未死也臣聞¶
有隂徳者必饗其樂以及子孫今未&KR0023;其樂而病非其死¶
病也後果愈乃封&KR0054;陽侯終饗其禄¶
後漢書曰何敞六代祖比干學尚書於晁錯注云比干字¶
少卿經明行脩兼通法律爲汝隂縣獄吏決曹&KR0122;平活數¶
千人後爲丹陽都尉征和三年三月辛亥天大隂雨比干¶
在家日中夢貴客車騎滿門覺以語妻語未巳而門有老¶
嫗年可八十餘頭白求&KR0009;避雨雨甚而衣履不霑雨漬止¶
<pb:KR3k0012_SBCK_403-10a>¶
送至門乃謂比干曰公有隂徳今天賜公策以廣公之子¶
孫因出懷中符䇿狀如簡長九寸凡九百九十杖以授比¶
干曰子孫佩印綬者如此筭¶
又曰和熹鄧后叔父陔言常聞活千人者子孫有封兄訓¶
爲謁者使修石臼河歳活數千人大道可信家必蒙福&KR0004;¶
太傅禹歎曰吾將百萬之衆未甞妄殺一人其後代必有¶
興者¶
又曰永平中楚王英謀爲逆事下郡覆考明年三府舉&KR0061;¶
安能理劇拜楚郡太守是時英辭所連及繫者數千人顯¶
宗怒甚吏按之急迫痛自誣死者甚衆安到郡不入府先¶
往按獄理其無明驗者條上岀之府丞椽吏皆叩頭争以¶
爲阿附反虜去與同罪不可安曰如有不合太守自當坐¶
之不以相及也遂分別具奏帝感悟即報許得出者四百¶
<pb:KR3k0012_SBCK_403-10b>¶
餘人¶
又曰虞詡字升卿祖經爲縣獄吏決獄平甞曰東海于公¶
髙其里門而其子定國卒至丞相吾決獄六十年矣雖不¶
及于公其庶幾乎吾子孫何必不爲九卿&KR0088;故字詡曰&KR0155;¶
卿¶
謝承後漢書曰陳重字景公豫章冝春人舉孝廉在郞署¶
有郎&KR0018;息錢數十萬債主日至煎求無巳重乃宻以錢代¶
還郎後覺知而厚辭謝之重曰非我之爲將有同姓名者¶
終不言惠¶
吴志曰鍾離牧字子幹㑹稽山隂人少居永興自墾稻田¶
二十餘畒臨熟而縣民識之牧曰本以田荒故墾之耳遂¶
以稻與縣人¶
沈約宋書曰沈道䖍吴興武康人少仁愛好老易郡州府¶
<pb:KR3k0012_SBCK_403-11a>¶
凡十二命皆不就有人竊其園菜者外還見之乃自逃隱¶
&KR0049;竊者取足去後乃出¶
唐書曰載&KR0004;中徐有功爲大理丞時酷吏來俊臣等構䧟¶
無辜公卿震恐有功獨存平恕詔下大理者有功皆議岀¶
之前後濟活數十百家¶
吕氏春秋曰宋景公時熒惑在心問子韋子韋對曰禍在¶
君可移宰相公曰宰相所與治國家曰移於民公曰民死¶
誰與爲君曰移於歳公曰歳飢民必死子韋北面再拜曰¶
君有至徳之言三天必賞君熒感果三徙舎¶
賈&KR0105;書曰楚惠王食寒&KR0577;得水蛭王不欲以飲食傷人乃¶
吞之令尹避席再拜而賀曰臣聞天道無親唯徳是輔是¶
夜惠王之後溷而蛭出其乆病心膓之積皆愈¶
又曰孫叔敖之爲兒也岀遊歸遂憂而不食其母問其故¶
<pb:KR3k0012_SBCK_403-11b>¶
泣而對曰今旦見兩頭虵恐死其母曰今虵安在曰敖聞見¶
兩頭虵者必死吾恐人又見之殺而埋之母曰無憂汝不¶
死矣吾聞有隂徳者天必報之以福果不死矣¶
髙士傳曰&KR0004;晉宣帝布衣時與胡昭有舊昭同郡周士等¶
謀欲害帝昭聞而渉險邀士於齊澠之間止士不肯昭泣¶
以示誠士感義乃止昭雖有隂徳於帝口終不言¶
續齊諧記曰楊寳年九歳時至華隂山北見一黄雀爲鵶¶
鳬所摶墜於樹下爲螻蟻所困寳取之以歸置巾箱中唯¶
食以黄花百餘日毛羽成乃飛去其夜有黃夜童子向寳¶
再拜曰我王母使者君仁愛救拯實感成濟以白環四枚¶
與寳曰令君子孫絜白位登三公事當如此數矣¶
會稽典録曰鄭弘爲靈文郷嗇夫民有弟用兄錢者未還¶
之嫂詣弘訴之弘賣中單(即今之/汗衫也)爲叔還錢兄聞之慙愧¶
<pb:KR3k0012_SBCK_403-12a>¶
遣其婢索錢還弘弘不受¶
又曰夏香字曼卿永興人門側有大井傍設水瓮里中兒¶
童各&KR1313;飲牛爭水共闘香預爲汲水多置器瓮由是無爭¶
專以徳化香至四節先慶酌二親退賫酒肴勞問里中父¶
老以此爲常¶
益都&KR0132;舊記曰王忳常詣京師於空舎中見一書生疾困¶
&KR0598;而視之書生謂忳曰我當到洛而得病命在湏&KR0119;腰下¶
有金十斤願以相贈死後乞藏骸骨未及問姓名而絶忳¶
即鬻金一斤營其殯葬餘金悉置棺下人無知者後歸數¶
年縣署忳大度亭長&KR0004;到之日有馬馳入亭中其日風飄¶
一繍&KR0013;復墮忳前即言於縣馬遂奔走牽忳入他舎主人¶
見之喜曰今擒盗矣問忳得馬忳&KR0003;其&KR0250;并繡&KR0013;主人悵¶
然良乆乃曰&KR0013;隨飄風與馬俱亡卿何隂徳而致此二物¶
<pb:KR3k0012_SBCK_403-12b>¶
忳自念有葬書生事因爲&KR0003;之道書生形兒及埋金之處¶
主人驚曰是我子姓金名彦前往京師不知所在何意卿¶
乃葬之大恩乆不報天以此彰卿徳耳忳悉以&KR0013;馬還之¶
彦父不取又厚遺忳忳辭譲而去時彦父爲州從事因告¶
新都令假忳休息與俱迎彦䘮餘金且存由是顯名(後漢/亦載)¶
廣州先賢傳曰羅威字德仁南海番禺人也有隣家牛數¶
食其田禾旣不可止遂爲断蒭多着牛家門中不令人知¶
數如此牛主驚怪不知爲誰隂察求之乃覺是威自後更¶
相約率收拾牛犢不敢復踐傷於威田¶
豫章&KR0132;舊志曰施陽字季儒遷舒令及　之官道經¶
江夏遇冦賊興起刼奪陽物賊去後車上席下尚有五千¶
錢追以與賊¶
荀氏家傳曰荀遂字仲陽夫人有至行時歳荒飢有餘米¶
<pb:KR3k0012_SBCK_403-13a>¶
糶之夫人&KR0106;㧻斛籴者傾量輒過本時人號日㧻斛夫人¶
太平御覽卷第四百三¶
<pb:KR3k0012_SBCK_403-13b>¶
