# -*- mode: mandoku-view -*-
#+TITLE: 太平御覽
#+DATE: 2015-09-23 10:14:04
#+PROPERTY: LASTPB  <md:KR3k0012_SBCK_875-1a>
#+PROPERTY: JUAN 877

¶
<md:KR3k0012_SBCK_876-1a>¶
<pb:KR3k0012_WYG_876-1a>
欽定四庫全書
　太平御覽卷八百七十六¶
　　　　　　　　　　　　宋　李昉等　撰
　　咎徴部三¶
　　　風　　　　暴風　　　黒風
　　　赤風¶　　　雷　　　　冬雷
　　　霹靂　　　無雲而雷¶
　　　　風
<pb:KR3k0012_WYG_876-1b>
尚書洪範咎徴曰䝉恒風若¶
禮記月令曰孟春行夏令飄風暴雨總至季秋行春令
則煖風¶來至¶
京房易傳曰后專拜厥風疾而樹不揺不循道厥風不
揺¶草¶
京房别對災異曰廻風起何風者天之號令也當直而
正¶並而不偏佞人衆君迷惑則廻風起不救則至逆風
起其¶救也用公直黜邪枉此災消矣<md:KR3k0012_SBCK_876-1b>¶
<pb:KR3k0012_WYG_876-2a>
春秋潛潭巴曰疾風㧞木䜛臣恣忠臣辱¶
史記曰殷紂末年大風飄牛馬壊屋㧞樹飛颺數十里
周¶滅之¶
又曰秦始皇二十八年渡淮至衡山浮江至湘遇大風
博¶士云堯女舜妻葬於此始皇怒使刑徒三千人伐湘
山樹明¶年東遊至博浪沙中爲盗所驚乃令天下大索
焉¶
又曰項羽背約擊漢軍至彭城圍漢王三匝大風從西
<pb:KR3k0012_WYG_876-2b>
北¶起折木發屋楚軍大亂¶
漢書曰吕后崩後吕産執北軍朱虛侯劉章入宫衛帝
見¶産廷中遂擊産走天大風從官莫敢鬭章逐産殺之¶
又曰昭帝時燕王旦都薊大風㧞宫樹十六吹壊城樓
王¶反伏誅¶
又曰濟北王興居反始舉兵大風從東吹其旌旗飛上
墮<md:KR3k0012_SBCK_876-2a>¶城井中馬皆悲鳴不進李廓切諫王不聽俄而兵敗
自¶殺
<pb:KR3k0012_WYG_876-3a>
又曰平帝元始四年冬大風吹長安城東門屋瓦且盡¶
又曰王莾天鳯中大風㧞樹飛北闕城門屋瓦縁邊大
饑¶人相食¶
又曰地皇四年大風毁王路門其年司徒王尋司空王邑
守¶昆陽光武起兵南陽至昆陽攻之大風雷屋瓦皆飛
雨下¶如注滍川水溢尋邑乗死人而渡王尋見殺軍人
皆散走王¶邑還長安莾敗俱戰死¶
後漢書曰安帝時京師大風㧞南郊梓樹九十六後海
<pb:KR3k0012_WYG_876-3b>
賊¶張伯路畧九郡¶
魏畧曰正始元年商風大起數十日發屋㧞樹動太極
殿¶東閣正㑹又大風雨傾盆按曹爽將誅之徴毌丘儉
反景<md:KR3k0012_SBCK_876-2b>¶王率衆征之¶
晉書曰吳孫權太元初大風江海湧溢平地水深八尺
拔¶髙陵樹二千株吳城兩門飛落是時賦役繁重
明年¶權死¶
又曰孫休永安元年十二月孫綝出屯武昌衛士施朔
<pb:KR3k0012_WYG_876-4a>
告¶綝欲反聞之大懼是夜大風四轉五復發屋折木揚
沙¶石綝益恐明日臈㑹稱疾休强起之不得已乃至㑹
張布¶丁奉自左右縛之綝叩頭請爲奴不許乃斬之¶
又曰孫皓末年狂暴丞相陸抗與大司馬丁奉謀欲廢¶
皓太史令陳苗奏乆隂不雨風氣廻逆將有隂謀皓深
驚¶懼抗遂寢其事¶
又曰晉武帝咸寧三年八月大風㧞木暴寒且氷其年
吳¶將孫慎入江夏太康末京都風大㧞木<md:KR3k0012_SBCK_876-3a>¶
<pb:KR3k0012_WYG_876-4b>
又曰惠帝永康中六月飄風吹賈謐朝衣飛數百尺明
年¶謐誅其年十一月京都大風發屋折木十二月愍懐
太子¶幽於金墉¶
又曰永康元年四月張華舎颻風起折木飛甑轉六七
枚¶是月趙王倫矯制廢賈后害張華裴頠等¶
又曰趙王倫簒位改元建始祀太廟風大起黄塵四合
其¶年倫誅¶
又曰元帝永昌中大風㧞木壊屋㧞御道栁百餘株時
<pb:KR3k0012_WYG_876-5a>
王¶敦害尚書刁協僕射周顗等¶
又曰成帝時劉𦙍鎮尋陽有廻風從東來入𦙍船中西
出¶狀如疋練長五六丈術人戴洋曰有刀兵死䘮之亂
𦙍頃¶爲郭黙所害¶
王隠晉書曰王澄在荆州率衆軍次江陵之東射堂北救<md:KR3k0012_SBCK_876-3b>¶國難飄風折其節後為王敦所殺¶
晉中興書曰桓𤣥營建康逆風迅激旌旗不立儀飾一¶
皆傾偃是月酷寒此日尤甚急恒寒若之應也出遊門
<pb:KR3k0012_WYG_876-5b>
外¶飄風飛其儀蓋¶¶
沈約宋書曰孝武帝大明七年風吹初寧陵隧口左標折¶
鍾山通天臺新成飛倒散落山澗¶
又曰徐羨之文帝初作揚州有飄風自西明門須臾合
城¶直至㕔前繞㡌及席遥逺雲際尋羨之爲文帝所誅¶
又曰文帝元嘉九年壽陽驟雨有廻風雲霧廣二三十
歩從¶南來至城西廻散滅當其衝者宫室樹木皆摧倒
其年晉寧¶太寧㸑松子反
<pb:KR3k0012_WYG_876-6a>
又曰元嘉三十年正月朔上㑹羣臣於太極殿有大風
㧞<md:KR3k0012_SBCK_876-4a>¶木雷雹晦冥凍殺牛馬明年太子謀逆¶
又曰孝武帝時柳太尉乘車行還於庭中洗車有大風
從南¶而入直來衝車蓋復向天其年明帝立合門被殺¶
又曰竟陵王誕文帝子孝武時鎮京口夜大風吹落屋
瓦¶城門鹿床倒覆及鎮廣陵將入城衝風暴起俄而反
伏誅¶
又曰順帝昇明二年飄風起建康縣吹帛一疋入雲風
<pb:KR3k0012_WYG_876-6b>
止¶下於御道上俄宋授禪其君爲匹夫之象¶
齊書曰明帝建武末大風㧞東宫門外楊樹齊徳行東木¶
位其衰乎至東昏侯立狂亂被害¶
又曰東昏侯寳卷永元元年始安王遥光知政入殿有
飄¶風飄儀繖出城外少日而反被殺¶
又曰崔惠景圍臺城有一五色幡風吹飛翔在雲中半
日¶乃下衆見皆驚恠相謂曰幡者事當翻覆數日惠景
敗<md:KR3k0012_SBCK_876-4b>¶
<pb:KR3k0012_WYG_876-7a>
南史曰梁武帝太清二年九月邵陵王綸軍出頓丘其
日¶天色隂慘風塵蕭瑟咸以出軍不祥十一月綸至江
遇風¶幾溺人馬多損¶
又曰大寳元年邵陵携王綸出鎮南浦僭擬施幄帳無
何¶風起吹投於江後爲侯景將任約所襲綸敗走保汝
南爲¶魏將侯幾通所攻城破被殺¶
又曰元帝承聖三年帝親講武於津陽門風雨總集普
天昏¶暗旗幟飄亂趣駕而返無復次序還宫至城風雨
<pb:KR3k0012_WYG_876-7b>
隨息¶羣臣竊驚俄為魏軍所執送岳陽殺之¶
又曰元帝徐妃初嫁夕車至州西疾風大起發屋折木
無¶何雪霰交下帷簾皆白及還之日又大雷震西州㕔
兩柱¶碎以爲不祥妃竟以淫穢自殺¶
又曰梁岳陽王詧昭明太子之子西魏立爲梁王其年
至<md:KR3k0012_SBCK_876-5a>¶江陵結營夜疾風甚雨水平地數尺其月詧乃夜遁
爲諸¶蠻斷於山路墜馬僅得脱¶
又曰侯景簒梁拜南郊登壇大風㧞木物盡吹散見者
<pb:KR3k0012_WYG_876-8a>
莫¶不驚駭俄而景被殺¶
崔鴻十六國春秋曰北燕馮䟦太平二十一年二月飄
風入¶征南大將軍上黨公姚昭宅至於司徒中山公宅
而散上黨¶公家人問太史闗尚曰風者天之號令所以
吹塵去穢除¶姦慝之禍至二十二年䟦弟𢎞簒立以姚
昭爲大司馬昭¶貪暴其子肇諫曰大人不聞飄風之怪乎
昭不納明年馮𢎞¶殺昭并子姪四十餘人¶
又曰前秦苻生壽光元年長安大風發屋㧞樹行人顛
<pb:KR3k0012_WYG_876-8b>
頓¶宫中奔擾或稱賊至門晝閉五日乃止生推告賊者
殺之¶刳出其心左光禄大夫强平諫曰元正盛曉日有
蝕之正<md:KR3k0012_SBCK_876-5b>¶陽神朔風昏大起願陛下務養元元生大怒鑿
其頂而殺¶之¶
又曰苻堅建元十八年三月大風吹壊長安西門㧞宫
中¶大樹倒根於上至二十二年堅爲姚萇所殺¶
又曰李期玉恒四年三月大風㧞樹發屋四月爲李壽
所¶殺
<pb:KR3k0012_WYG_876-9a>
又曰蜀李夀漢興三年二月大風暴雨震端門至六年
夀¶死子勢立三年爲晉將桓温所滅¶
又曰前趙劉曜塟其父母費用億計發掘古冡暴骸原
野¶哭聲盈衢大霖雨震曜父墓門屋大風飄發其父寢
堂于¶外垣五十餘歩松栢衆木植已成林至是悉枯死
曜竟爲¶石勒所擒¶
又曰劉曜末年與石季龍對軍不撫士衆專與嬖臣博
飲<md:KR3k0012_SBCK_876-6a>¶左右諫之以爲妖言斬之大風㧞木昏霧四塞須臾
<pb:KR3k0012_WYG_876-9b>
見擒¶
又曰前凉張𤣥靚四年六月大風震雷晦冥宫中雨水
深¶四尺時宋昆兄弟擅權𤣥靚虛坐而已¶
後魏書曰孝文太和中安定王禎出爲相州刺史至日
暴¶風大雨凍死者數十人是月禎發背死後宣武延昌三
年章¶武王熈除相州刺史七月入治其日大風雨凍死
者二十¶餘人驢馬凍死數十匹熈聞祖父楨前事心惡之
俄而舉¶兵反伏誅
<pb:KR3k0012_WYG_876-10a>
北齊書曰後主天統年大風晝晦發屋拔木和士開譖趙郡
王¶叡坐死士開出入宫掖胡太后幸之瑯瑘王儼矯詔
殺¶士開於南臺儼伏誅¶
又曰後主末年安徳王延宗鄴下宅被風吹其㕔棟榱
相¶連置數百步外後主敗王亦被擒入周賜死<md:KR3k0012_SBCK_876-6b>¶陳書曰陳文帝天嘉三年梁永嘉王將司空王琳與陳
將¶侯禎對軍其日東北風吹琳舟檻琳軍大敗¶
又曰天嘉六年大風西南吹靈臺後樓倒
<pb:KR3k0012_WYG_876-10b>
又曰後主至徳年風吹朱雀門倒又明年大風自西¶
北激濤水入石頭城時後主昏誅諫臣沈客卿明年大
雨¶風
又曰隋文帝開皇中東都大風發屋折木時獨孤皇后
干¶預政事後宫多有濫死又楊素邪侫¶隂氣盛之象也
又曰開皇末秦州商胡乘騾遇暴風飄上空數百丈俄
而¶墜下人騾俱碎時晉王廣矯詐取媚謀危太子勇勇
竟廢¶死立廣爲太子
<pb:KR3k0012_WYG_876-11a>
淮南子曰人主之精通於天故誅暴則多飄¶風
　　　　暴風¶
京房易妖占曰獄吏暴害人臣專政暴風折木<md:KR3k0012_SBCK_876-7a>¶又曰暴風折柱大邑憂暴風折木次草上屋且有急令
獨禄¶風入宫人主死飄數相從入殿門有㓙疾憂以此
亡飄留¶君門一日一夜不去亂兵在門獨禄風者回轉
風也¶
京房别對災異曰狂風發何人君政教無法爲下所逆
<pb:KR3k0012_WYG_876-11b>
則¶致狂風發泄其救也修政教聘賢士風消矣¶
又曰人君賊罰良善政教無常使命數變則致暴風折
木¶發屋鳴瓦或害殺人其救也修舊典任忠臣思過自
改則¶風災消¶
六韜曰人主好田獵畢弋則嵗多大風飄牛馬發屋㧞
木¶民人飛揚數十里¶
漢書曰文帝時吳暴風雨壊城門吳王濞反卒服誅其
年¶楚王都彭城大風毁市門殺人後王與吳王濞謀反
<pb:KR3k0012_WYG_876-12a>
同誅¶
京房曰衆逆同志暴風將起<md:KR3k0012_SBCK_876-7b>¶晉書曰孝武太元二年春暴風折木發屋夏又暴風揚
沙¶石三年又暴風折木發屋時苻堅强盛¶
又曰安帝元興初夜大風雨大航門飛落明年桓𤣥簒
位¶
沈約宋書曰前廢帝義符時正月朔朝暴風發殿前㑹
席¶翻揚數十丈至五月帝廢爲榮陽王
<pb:KR3k0012_WYG_876-12b>
梁書曰昭明太子孫棟簡文大寳二年八月爲候景廢
棟¶時與妃張氏鋤菜而法駕至驚懼而泣升輦及即位
升武¶徳殿備陳文物於庭有暴風自東來吹旌旗悉倒
又有廻風¶從地踊起折竿翻飛華蓋經出端門不見陪
列者驚駭時¶人知其不終十一月景廢棟景乃簒立¶
崔鴻十六國春秋曰南燕慕容超僭位祀南郊將登壇
大¶風暴起天地晝昏行宫羽儀皆壊裂後超爲晉將劉
裕所¶滅斬於建康市<md:KR3k0012_SBCK_876-8a>¶
<pb:KR3k0012_WYG_876-13a>
又曰慕容盛建平元年八月暴風㧞闕前大樹七其月
歩¶兵校尉馬勒謀反伏誅至長樂三年盛爲段讚子泰
所殺¶
又曰後燕慕容垂遣太子寳伐魏次參合陂忽大風黑氣
狀¶若隄防臨覆軍上沙門支曇猛言於寳曰風氣暴逆
魏軍¶將至宜遣兵禦之寳笑而不納俄黄霧四塞日月
晦冥魏¶師至三軍奔潰其年垂死¶
又曰石季龍死子遵立其月夜暴風㧞木震雷雨雹俄
<pb:KR3k0012_WYG_876-13b>
而¶遵見殺¶
隋書曰太子勇朝髙祖於仁壽宫還至岐山偕元妃止
於¶周太王廟因縱騎獵須臾暴風折樹雨雪深至没膝
天晦¶暝咫尺不相見妃因心痛再宿而死勇後廢爲庶
人煬帝¶殺之¶
又曰太子勇廢立晉王爲皇太子當受册髙祖曰吾以
大<md:KR3k0012_SBCK_876-8b>¶興公成帝業令出舍大興縣其夜烈風大雪地裂山
崩民¶舎多壊死者百餘
<pb:KR3k0012_WYG_876-14a>
又曰煬帝大業十四年三月在江都蜀王秀囚於右驍
勇¶營暴風塵吹晝昏識者皆以爲異秀謂防者曰吾生
年以¶來未見斯變亡國之禍應在旦夕其夜宇文化
及司馬¶徳戡裴䖍通反¶
唐書曰𤣥宗天寳十一年潼闗口女媧墓因風雨失所
在¶後至肅宗乾元二年五月一日其墓復
　　　　黒風¶
後魏書曰世祖太常元年二月京師有黒風竟天廣五
<pb:KR3k0012_WYG_876-14b>
十¶餘丈其年四月沮渠䝉遜㓂張掖¶
古今五行志曰大業十三年二月李密於鞏縣南設壇
刑¶白馬祭天稱魏公置僚佐改元升壇時有黒風從壇
北暴<md:KR3k0012_SBCK_876-9a>¶至吹密衣冠及僚屬皆匍匐於壇下沙塵暗天咫
尺不相見¶良乆乃息漢軍伐之而密敗¶
　　　　赤風¶
春秋潛潭巴曰天赤有大風發屋折木兵大起行千里¶
漢書曰建元四年夏有風赤如血六月旱
<pb:KR3k0012_WYG_876-15a>
崔鴻十六國春秋曰張天錫十二年有赤風昏闇至十
三¶年苻堅滅之¶
　　　　雷¶
古今五行記曰夏桀末年雷震殺人其年湯放之¶
左傳曰僖公十五年九月晦震夷伯之廟董仲舒以爲
夷¶伯季氏之陪臣不當有廟明絶去僭差之類¶
河圖曰臣僭奢下犯主則雷電撃朝¶
京氏易五星占曰雷霆殺人何夫雷天拒難之折衝也
<pb:KR3k0012_WYG_876-15b>
人<md:KR3k0012_SBCK_876-9b>¶君承用節度即雷風以節暴行威福則雷霆殺人其
救也¶議獄緩死則災消矣¶
京房别對災異曰雷鳴連而不絶者何夫雷鳴萬里懼
今¶鳴不絶此謂人君行政事民不恐懼也故致遊雷之
災雷¶當先電而鳴雷今與電俱出或鳴而後電何此謂
執法者貪¶所致災也¶
後漢書曰桓帝建和三年六月雷震憲陵寢屋先是太
后¶聽兄梁冀擅殺李固杜喬
<pb:KR3k0012_WYG_876-16a>
魏志曰魏明帝景初中洛陽水橋同日俱震時勞役大
起¶
古今五行記曰吳孫權赤烏八年夏雷震宫門柱又撃
南¶津橋至十三年廢太子和立子亮¶
又曰晉惠帝永康初六月震崇陽陵標西南五百步標破¶
時賈后䧟害大臣終見殺<md:KR3k0012_SBCK_876-10a>¶晉中興書徴祥説曰元興三年永安皇后至自巴防將¶
設威儀入宫天大雷震人馬多死
<pb:KR3k0012_WYG_876-16b>
沈約宋書曰元嘉十四年震初寧陵標四破至地十七
年¶廢大將軍彭城王義康¶
後魏書曰太祖天賜六年震天安殿東序帝惡之令左
校¶以衝車攻殿東西兩序屋毁之¶
唐書曰太宗貞觀十四年四月雷震乾元殿前槐樹¶
　　　　冬雷¶
京房易妖占曰天冬雷地必震教令撓則冬雷民饑¶
漢書曰昭帝五年十一月大雷震十二月丞相王訢薨
<pb:KR3k0012_WYG_876-17a>
後漢書曰安帝永初六年十月郡國火雷延光四年十
月¶郡國凡三十雷時鄧太后專政帝不親萬機<md:KR3k0012_SBCK_876-10b>¶晉書曰吳孫亮建興初十二月大風雷亮見廢¶
又曰愍帝建興初十一月大雨雷震劉向以雷二月出
八¶月入今此月雷電者陽不閉藏失節之異是時九州
幅裂¶至四年帝降劉曜害之¶
晉中興書徴祥説曰太興元年十一月京都雷震時未
應¶雷而恒燠也
<pb:KR3k0012_WYG_876-17b>
又曰昇平二年十一月雷時皇太后朝舒緩也¶
崔鴻十六國春秋後趙録曰建武十三年十二月雷大雨¶
霖石虎問佛圖澄此何災也澄曰其爲我耳至戊子而葬¶¶¶
　　　　霹靂¶
春秋合誠圖曰霹靂擊於宫殿者妃后爭政<md:KR3k0012_SBCK_876-11a>¶春秋潛潭巴曰霹靂擊宫失君精池下有謀起¶
春秋繁露曰王者言不從則金不從革而秋多霹靂霹靂
者金氣也其¶音商故應之
<pb:KR3k0012_WYG_876-18a>
續晉陽春秋曰太元五年霹靂破含章殿四柱殺内
侍二人¶
晉朝雜事曰元康七年霹靂破高禖石占爲賈后將殺
愍¶懐¶之兆
趙書曰前石時暴風雷雨霹靂震臺壊署婦人震死瘞
之¶三日重霹靂出之¶
蔡邕封事曰臣聞天降災異縁象而至霹靂數發殆刑
誅¶繁多之所生
<pb:KR3k0012_WYG_876-18b>
　　　　無雲而雷¶
洪範五行傳曰秦二世元年無雲而雷雷陽也雲隂也
有¶雲然後有雷有臣然後有君無雲而雷示君獨處無
民臣<md:KR3k0012_SBCK_876-11b>¶也
竹書紀年晉莊伯八年無雲而雷十月莊伯以曲沃叛
又曰幽公元年無雲而雷至六年晉夫人秦嬴弑君於
髙寢
又曰秦二世時無雲而雷二世不恤天下有怨叛之心
<pb:KR3k0012_WYG_876-19a>
是嵗陳勝起兵天下亂
漢書曰武帝征和四年天清晏無雲而雷聲聞四里至
後年侍中莾何羅反
又曰成帝元延元年夏無雲而雷光耀四照昏乃止是
嵗趙飛燕害後宫皇太子
後漢書曰獻帝初平四年無雲而雷時天下大饑人民
相食
晉書曰惠帝太安二年四月諸將立李特子雄爲王八
<pb:KR3k0012_WYG_876-19b>
月天中裂爲二無雲而雷成都王頴舉兵逼京師¶
又曰太安二年無雲而雷其年張方入京燒服御死者
萬¶計石超逼帝幸於緱氏王師不利大饑人相食¶
梁書曰大通六年十二月西南無雲有聲而雷至大同
年¶魏分爲二東西各主¶
崔鴻十六國春秋曰張重華三十九年十月無雲而雷
聲¶皆東南引四十一年重華死子曜靈立爲叔祚簒之¶
又曰南燕慕容超太上二年無雲而雷七年爲晉將劉
<pb:KR3k0012_WYG_876-20a>
裕¶所殺¶
隋書曰文帝開皇二十年二月無雲而雷四月有聲如
瀉¶水自南而北¶其年皇太子勇廢為庻人立晉王為太
子¶
唐書曰則天時宗楚客以佞幸為内史受命之日無雲
而<md:KR3k0012_SBCK_876-12a>¶雷
　
　
<pb:KR3k0012_WYG_876-20b>
　
　
　
　
　
　¶
　
　太平御覽卷八百七十六
