# -*- mode: mandoku-view; -*-
#+TITLE: 太平御覽
#+DATE: 2015-09-12 00:54:01.185573
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 979
#+PROPERTY: FILE SB11n0727-979太平御覽-卷之九百七十九.
<pb:KR3k0012_SBCK_979-1a>¶
太平御覽卷第九百七十九¶
菜茹部四¶
　　　瓠　壷盧　蓼¶
　　　葵　蕪菁¶
　　　　　瓠¶
詩碩人曰齒如瓠犀(犀瓠中/辨也)¶
又曰八月斷壷(壷/也)瓠¶
又曰匏有苦葉濟有深渉(匏謂之瓠瓠/葉苦不可食)¶
陸機毛詩䟽義曰匏有苦葉匏瓠也葉小可爲羹楊州人¶
&KR0106;食至八月葉即苦故云苦葉¶
論語曰吾豈瓠𤓰也哉焉能繫而不食¶
爾雅曰瓠犀瓣(瓠中辨也詩/曰齒如瓠犀)¶
魏略曰髙辛氏有老婦人居王宫得耳疾醫爲挑之得物¶
<pb:KR3k0012_SBCK_979-1b>¶
大如璽盛以瓠覆以盤化爲犬五色因名盤瓠¶
𣈆書曰杜預病癭(吴人/憚其)智計以瓠繫狗之頸毎大樹似癭¶
斬使白乃　題曰杜預頸(及/城)平盡捕殺之¶
又曰祖逖在河南百姓感恱甞置酒大㑹𦒿老坐中流涕¶
曰吾等老矣更得父母死將何恨乃歌曰幸哉遺&KR0058;免俘¶
虜三辰旣朗遇慈父𤣥酒忘勞甘瓠脯何以詠思歌且舞¶
其得人心如此¶
宋書曰徐文伯曽祖熈好黄老隱於𥘿望山有過求飲留¶
一瓠瓢與之曰君子孫冝以道術救丗當得二千石熈開¶
之乃扁鵲醫經一卷¶
齊書曰卞彬性好飲酒瓠臺瓢勺坑皮爲肴着帛冠十二¶
年不改易以大瓠爲籠什物多諸詭異自号卞田居¶
後周書曰強練師不知何許人所至之處人皆敬而信之¶
<pb:KR3k0012_SBCK_979-2a>¶
晉公護未誅之前曽手持一大瓠到護弟門外抵而破之¶
乃大言曰瓠破子苦未幾而護誅諸子並伏法¶
管子曰一年之計莫&KR0002;樹榖十年之計莫&KR0002;樹木終身之¶
計莫&KR0002;樹人𤓰瓠葷菜不俻國之貧也¶
莊子曰惠子曰魏王貽我大瓠之種我樹之而成實五石¶
以盛水漿其堅不能自舉剖之以爲則廓落無所容非不¶
大也吾爲其無用剖之莊子曰夫子固拙於用大也¶
國語曰諸侯伐𥘿(及/涇)莫濟叔向見叔孫穆子穆子曰豹之¶
業業乃瓠有苦葉矣不知其他叔向退召舟虞與司馬曰¶
夫苦瓠不材於人共濟而巳是行魯人與莒人先濟¶
新序曰魏文侯見萁李墻壞不治問其故曰不時(也/又)進瓠¶
羮文侯曰墻壞不築教我無奪民農功飴我瓠羹教我無¶
多歛百姓¶
<pb:KR3k0012_SBCK_979-2b>¶
王充論衡曰千將之刃未磨𤓰瓠不能傷¶
又曰婦人踈孕者子活乳數者子死譬&KR0002;瓠華多實少也¶
風俗通曰燒穰殺瓠俗&KR0003;家人燒&KR0112;穰則使田中瓠枯死¶
也¶
水經曰今豫州汝南郡城西北汝水左出西北流又屈而¶
東轉又西南㑹汝形&KR0002;垂瓠𦒿老云城取名焉¶
太康地記曰朱崖儋耳無水唯種大瓠藤斷其汁用之亦¶
足¶
嶺南異物志曰儋崖種瓠成實率皆石餘¶
　　　　壷盧¶
蜀志曰張&KR1192;字君嗣如瓠壷外澤而内麤¶
三國典略曰齊武成帝皇后胡氏安定人魏宁書令兖州¶
刺史延之女也母盧氏懷孕廷之&KR0004;有胡僧來詣門曰此¶
<pb:KR3k0012_SBCK_979-3a>¶
宅瓠盧中有月¶
崔豹古今注曰匏壷盧也壷盧瓠之無柄者匏有柄者懸¶
匏可作笙曲沃者尤善秋乃可用則&KR0238;其裏¶
又曰瓢瓠也其揔曰匏瓠其别名¶
丗&KR0003;曰陸士衡&KR0004;入洛諮張公所冝曰詣劉道眞是其一旣¶
徃劉尚哀制中性𥊏酒禮畢&KR0004;無他言唯問東吴有長柄¶
壷盧卿得種來否陸兄弟殊失望乃云悔去¶
廣五行記曰西域夷國有石駱駞腹下出水以金䥫器取¶
便即漏下唯匏盧盛之則不漏飲之令人體滑香浄其國¶
神秘不可數遇¶
嶺表録異曰胡盧笙交趾人多取無柄之瓠割而爲笙上¶
安十三簧吹之音韻清響雅合律吕¶
　　　　蓼¶
<pb:KR3k0012_SBCK_979-3b>¶
爾雅曰薔虞蓼(虞蓼澤蓼也薔/音即/力切)¶
詩曰閔子小子未堪家多難子又集于蓼(言辛/苦也)¶
禮曰膾秋用蓼鶉羮雞羮鴽釀之蓼(醸謂切/雜之也)¶
吴越春秋曰越王欲復怨非一旦也苦思勤心夜以接日¶
卧則以蓼¶
劉向别傳曰尹都尉書有種蓼篇¶
魏子曰君以臣爲夲以民爲根猶室與柱梁相持也梁不¶
強則上下俱亡故蓼虫在蓼則生在芥則死非蓼仁而芥¶
賊也夲不可失也¶
(任/昉)述異記曰長沙定王故宫有蓼園云定王故園也菜之¶
辛者謂之蓼¶
吴氏夲草曰蓼實一名野蓼一名澤蓼¶
　　　　　葵¶
<pb:KR3k0012_SBCK_979-4a>¶
廣雅曰蘬(丘&KR0100;/切)葵也¶
詩曰七月烹葵及菽¶
爾雅曰莃(音/希)莬葵(似葵而小葉狀如/藜有毛汋啖之滑)菺(音/肩)戎葵(今蜀葵也/似葵華如)¶
(木槿/華)荍(音/翹)蚍(音/毗)阝(房无切今荆葵/也似葵紫色也)¶
韓詩外傳曰魯&KR0101;門女相從績中夜而泣其偶問其故曰¶
宋司馬得罪於(宋出於/魯馬佚)食吾園葵是歳吾園亡一半越攻¶
吴諸侯畏其威魯徃獻女吾姉預焉兄徃視之道畏而死¶
由此觀之禍福相及也¶
陸機毛詩䟽義曰荍(音/翹)一名比不一名楚葵似蕪菁英華¶
紫緑色可食微苦也¶
左傳曰齊慶克通于聲孟子鮑牽見之告國武子武子召¶
慶克謂之夫人訴之乃刖鮑牽仲尼曰鮑莊子之智不如¶
葵猶能衛其足(葵葉葉向日/以蔽其根也)¶
<pb:KR3k0012_SBCK_979-4b>¶
史記曰(公/儀)休爲魯相食茹而美抜去園葵也¶
𣈆書曰江統上太子書曰今西園賣葵菜藍子雞麫之属¶
𧇊門敗國體貶損令¶
北齊書曰王攸字子&KR0055;少孤獨種葵三𠭇數&KR0013;人盗之王¶
攸宻令人書葵葉下明旦市中看之遂得偷者¶
管子曰桓公北伐山戎出冬葵布之天下桓公憂北郭民¶
貧管子請禁去市三百歩者不得樹葵菜此則空有以相¶
給¶
淮&KR0047;子曰聖人之於道猶葵之與日雖不能與終始其郷¶
之誠也(郷仰誠/實也)¶
繆襲𥙊儀曰夏祀和羹芼以葵¶
列仙傳曰丁次都不知何許人也爲遼東丁氏作人丁氏¶
甞使買葵冬得生葵問冬何得有葵云從日&KR0047;買來¶
<pb:KR3k0012_SBCK_979-5a>¶
列女傳曰魯&KR0238;室有女過時未適人𠋣柱而嘆鄰婦謂曰¶
何悲也欲嫁乎女曰吾憂魯君老而太子少也婦曰此魯¶
大夫憂焉女曰昔有晉客舎吾家繫馬於園馬佚踐吾園¶
葵使吾終&KR0010;不猒葵味鄰女奔亡借吾兄追霧出以求溺¶
流而死使吾終身無兄吾聞河潤九里漸洳三百歩今魯¶
國微弱亂將及人三年魯果亂¶
師曠占曰黄帝問師曠曰欲知牛馬貴賤秋葵下小葵生¶
牛馬貴大葵不虫牛馬賤¶
愽物志曰陳葵　子微火炒令爆咤散着熟地中遍踏朝¶
種暮生逺不過宿陳葵子秋種覆盖令經冬不死至春有¶
子是也¶
潘岳閑居賦曰緑葵含露白薤負霜¶
鮑明逺葵賦曰別有鴨脚肫耳(言葵/似之)¶
<pb:KR3k0012_SBCK_979-5b>¶
古歌辭曰採葵莫傷根傷根葵不生結交莫羞貧羞貧交¶
不成¶
　　　　蕪菁¶
爾雅曰湏葑蓯(音/揔)也(湏未聞江東呼蕪菁爲&KR3713;菘/湏音相近故也湏即蕪菁也)¶
尚書曰荆州厥貢苞匭菁茅(菁似爲/𦵔也)¶
詩曰採葑採菲無以下體(葑蕦也菲芴也下體根莖也箋/云葑蔓菁與葍之𩔖皆上下可)¶
(食然其根有/羙時有惡時)¶
又曰爰采葑矣沫之東矣(箋云葑/蔓菁也)¶
又曰采苓好聽䜛也采葑采葑首陽之東人之爲言茍亦¶
無從(葑菜/也)¶
陸機毛詩䟽義曰菜葑蕪菁也郭𤣥今菘菜也可食少味¶
東觀漢記曰桓帝永興二年詔司&KR0571;蝗水爲灾五榖不登¶
令所傷郡國皆種蕪菁以助民食¶
<pb:KR3k0012_SBCK_979-6a>¶
吴暦曰劉備歸曹公曹公使親近覘視諸將有賔客酒食¶
者輙因事害之俻時閉門將人種蕪菁公使人窺門即去¶
俻謂張飛曰吾豈種菜者乎曹公必有疑意不可復留其¶
夜輕馬而去¶
吴録曰陸遜諸葛瑾攻襄陽遜遣親人韓扁抄掠(瑾/聞)之欲¶
急去遜方催人種豆菘與諸將圍碁以示閑暇¶
齊書曰武陵王曄性清簡尚書令王儉詣曄留儉設食盤¶
中菘菜鮑魚而巳儉重其眞率爲飽食盡歡而去¶
又曰周顒清貧寡欲終日&KR0188;食雖有妻子獨處山舎甚機¶
辨文惠太子問顒菜食何味㝡勝顒曰春&KR0004;早韭秋末晚¶
菘¶
梁書曰范元琰家貧唯以園&KR0188;爲業甞出行見人盗其菘¶
元琰遽退走母問其故乃以實荅問盗者爲誰荅曰向所¶
<pb:KR3k0012_SBCK_979-6b>¶
以退畏其愧耻今啓其名願不泄也於是母子祕之或有¶
渉溝盗其筍者元琰因伐木爲橋以渡之自是盗大慙一¶
郷無復草竊¶
北史曰孟信爲趙郡太守政尚寛和權豪無犯山中老人¶
曽以㹠　酒饋之信和顔接引殷勤勞問乃自出酒以鐡¶
鐺温之素木盤盛蕪菁𦵔而巳¶
吕氏春秋曰菜之美者具區之菁浸淵之草名曰土英¶
荆楚歳時記曰仲冬是月也菜結霜蕪菁葵等&KR0258;菜乾之¶
並爲醎𦵔有得其和者並作金&KR0107;色今南人作醎𦵔以糯¶
米熬搗爲末并研胡麻汁和釀之石笮(音/責)令熟𦵔旣甛汁¶
脆汁亦酸美呼其莖爲金&KR0107;股醒酒所冝也¶
急就篇曰老菁蘘荷冬日藏(並藏蓄之/以禦冬也)¶
太平御覽卷第九百七十九¶
