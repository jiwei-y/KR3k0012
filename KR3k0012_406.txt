# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:20.368477
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 406
#+PROPERTY: FILE SB11n0727-406太平御覽-卷之四百六.
<pb:KR3k0012_SBCK_406-1a>¶
太平御覽卷第四百六¶
　人事部四十七¶
　　　　叙交友　交友一¶
　　　　　叙交友¶
釋名曰友有也相保有也¶
&KR0003;文曰友愛也同志爲友¶
周易曰君子上交不謟下交不黷¶
又曰朋從爾思¶
又曰君子以朋友講習¶
又曰西南得朋東北喪朋¶
又曰二人同心其利斷金同心之言其臭如蘭¶
又曰上下交而其志同由此觀之交乃人倫之本務王道¶
之大義非特士友之私志也¶
<pb:KR3k0012_SBCK_406-1b>¶
又曰岀門同人¶
又曰君子定其交而後求¶
又曰嗟爾朋友¶
又曰朋來無咎¶
毛詩曰伐木讌朋友故舊也自天子至于庶人末有不湏¶
友以成者也親親以睦友賢不弃則民徳歸厚矣伐木丁¶
丁鳥鳴嚶嚶嚶其鳴矣求其友聲¶
又曰雖有兄弟不如友生¶
又曰朋友攸攝攝以威儀(攝𦔳/也)¶
又曰旣見君子我心則喜¶
又曰豈無他人唯子之好¶
又曰言念君子温其如玉¶
又曰未見君子憂心忡忡¶
<pb:KR3k0012_SBCK_406-2a>¶
禮記曰君子不盡人之歡不竭人之忠以全交¶
又曰君子之交淡如水小人之交甘如醴君子淡以成小¶
人甘以壞¶
又曰儒有合志同方營道同術相下不厭乆不相見聞流¶
言不信義同而進不同而退其交友有如此者(同方同術/志行也門)¶
(流言不信不信其友/所行&KR0013;毁而謗之)¶
又曰隨武子利其君子忘其身忘其身不遺其友¶
又曰父母在不許友以死¶
又曰寡婦之子不有見焉弗與爲友¶
又曰見父之執友不謂之進不敢進¶
又曰子夏曰吾離群而索居亦己乆矣¶
又曰僚友稱其弟也執友稱其仁也交遊稱其信也¶
周禮曰司諌紏萬民之徳而勸之朋友¶
<pb:KR3k0012_SBCK_406-2b>¶
又曰孝友任恤(注任信於友/道恤憂患也)¶
論語曰益者三友損者三友友直友諒友多聞益矣友便¶
僻友便倿友善柔損矣(便僻巧譬喻也善柔誇/毗也便倿辯以爲倿也)¶
又曰晏平仲善與人交乆而敬之¶
又曰衛靈公曰居是&KR0022;也事其大夫之賢者友其士之仁¶
者¶
又曰子貢問友子曰忠告而善道之不可則止無自辱焉¶
(忠言以告之/不從則止之)又曰君子以文㑹友以友輔仁¶
又曰故舊無大故則不弃¶
又曰子夏之門人問交於子張子張曰子夏云何曰可者¶
與之其不可者拒之子張曰君子尊賢而容衆嘉善而矜¶
不能我之大賢與於人何所不容我之不賢與人將拒我¶
如之何其拒人也¶
<pb:KR3k0012_SBCK_406-3a>¶
又曰與朋友交言而有信雖曰未學吾必謂之學矣¶
又曰有朋自逺方來不亦樂乎¶
又曰老者安之朋友信之¶
又曰子路曰願車馬衣輕裘與朋友共弊之而無憾¶
又曰事君數斯辱矣朋友數斯踈矣¶
又曰無友不如已者¶
又曰朋友切切偲偲¶
又曰匿怨而友其人¶
禮記曰獨學而無友則孤陋而寡聞¶
孝經曰士有争友則身不離於令名¶
大戴禮曰上親賢則下擇友¶
又曰與君子遊如入蘭芷之室乆而不聞其芳則與之化¶
矣與小人遊如入鮑魚之肆乆而不聞其臭則與之化矣¶
<pb:KR3k0012_SBCK_406-3b>¶
是故君子愼其去就¶
家語曰孔子曰吾死之後啇也日益謂與賢已者交賜也¶
日損好恱不&KR0002;已者交故君子慎所交¶
又曰孔子曰自季氏賜我千鍾而友益親¶
又曰孔子曰夫子産於民爲惠主於學爲愽物晏子於君¶
爲忠臣於行爲恭敏故吾皆以兄事之而加愛敬焉¶
又曰夫内行不脩身之罪也行脩而名不彰友之罪也故¶
君子入則篤行岀則友賢¶
漢書曰下邳翟公爲廷尉賔客亦填門廢外可設雀羅復¶
爲廷尉賔客又來翟公大署其門曰一死一生乃知交情¶
一貧一冨乃知交態一貴一賤交情乃見¶
魏志曰胡質云古人之交也取多知其不貪奔北知其不¶
怯聞流言而不信故可終也¶
<pb:KR3k0012_SBCK_406-4a>¶
莊子曰凢交近則必相靡以信逺則必忠之以言¶
孟子曰萬章曰敢問友孟子曰不挾長不挾貴不挾兄弟¶
而友者友其徳也不可以有挾也○又曰舜尚見帝帝館¶
甥于貳室迭爲賔主是天子而友於匹夫也¶
譙子齊交曰譬之於物猶素之白也染之以藍則青遊居¶
交友亦人之所染也韓起與田蘇處而成好仁之名甘茂¶
事史舉用顯齊𥘿之功曹叅師盖公致清靜之治竇長君¶
兄弟岀於賤𨽻謹恭師友皆爲退譲君子語曰蓬生麻中¶
不扶自直此言雖小可以喻大必得其人千里同好固於¶
&KR1119;&KR0238;堅於金石窮逹不阻其分毀譽不疑其實¶
鄒子曰昔邢髙吕安飲於市仰天泣二子非有喪之哀傷¶
相知之晚耳君子所以勤於接賢汲汲於結善欲以立名¶
者也¶
<pb:KR3k0012_SBCK_406-4b>¶
吕氏春秋曰荆有善相人者言無遺䇿聞於楚囯莊王見¶
而問焉曰臣非得相人能觀人之友也布衣其友皆孝悌¶
純謹如此者家必日益此謂&KR0123;人也居官事君其友皆誠¶
信有行好善如此者事君日益此謂&KR0123;臣也人主也朝臣¶
多賢左右多忠主有失皆敢交争此謂&KR0123;主也臣非能相¶
人能觀人之友王曰善於是取士不解乃大霸¶
晉陽春秋曰知幾其神乎古人以爲難交踈而&KR0269;誠今人¶
以爲難¶
風土記曰越俗性率朴意親好合即脫頭上手巾解要間¶
五尺刀以與之爲交拜親跪妻定交有禮俗皆當於山¶
間大樹下封土爲壇𥙊以白犬一丹雞一雞子三名曰木¶
下雞犬五其壇地人畏不敢犯也祝曰卿雖乗車我戴笠¶
後日相逢下車揖我雖歩行卿乗馬後日相逢卿當下¶
<pb:KR3k0012_SBCK_406-5a>¶
白虎通曰朋友之道有四焉近則正之逺則稱之樂則思¶
之患則死之¶
仲長子昌言曰幽閑則攻己之短㑹同則述人之長&KR0018;我¶
者我加厚焉未有與人交&KR0002;此而見憎者也¶
要覧曰諸葛亮曰𫝑利之交難以經逺士之相知温不増¶
華寒不改葉能貫四時而不衰歴夷險而益固¶
劉欽新議曰夫交接者人道之始紀綱之大要名由之成¶
事由之立¶
又曰交之於人也猶脣齒之相濟¶
又曰才非交不用名非交不發身非交不立¶
楊子法言曰朋而不心面朋也友而不心面友也¶
周昭新撰曰交之爲道起自羲皇造化之&KR0004;君臣始立而¶
有人倫上下之叙象天地交泰以左右於民也唐虞三代¶
<pb:KR3k0012_SBCK_406-5b>¶
莫不因之故交全情親則國安治強交敗情乖則國危治¶
弱立交者欲其親也是故百姓不親禹作司徒踈者能睦¶
廉頗相如忍忿以崇厚陳平周勃感陸生而相親所以安¶
趙於強敵定漢於幾殆此交接之大義帝王之極務聞之¶
於易曰交乃人倫之本務王道之大義也¶
魏文帝集論曰夫隂陽交萬物成君臣交&KR0022;國治士庶交¶
徳行光同憂樂共冨貴而交道備矣¶
阮子政論曰夫交遊者儔黨結於家威權傾其國或以利¶
厚而比或以名髙相求同則譽廣異則毀深朝有兩端之¶
議家有不恊之論至令父子不同好兄弟異交友破和穆¶
之道長諍訟之源¶
鍾㑹芻蕘論曰凢人之結交誠冝盛不忘衰逹不弃窮不¶
疑惑於䜛搆不信受於流言經長歷逺乆而逾固而人多¶
<pb:KR3k0012_SBCK_406-6a>¶
&KR0004;隆而後薄始宻而終䟽斯何故也皆由交靜不發於神¶
氣道數乖而不同權以一時之術取倉卒之利有貪其財¶
而交有慕其𫝑而交有愛其色而交三者旣衰䟽薄由生¶
東方朔與公孫弘書曰蓋聞爵禄不相責以禮同𩔖之遊¶
不以逺近爲是故東門先生居蓬户空穴之中而魏公子¶
一朝以百&KR0016;曰造之吕望未甞與文王同席而坐一朝讓¶
以天下半夫丈夫相知何必以撫塵而遊垂髮齊年偃伏¶
以日數哉¶
離騷曰交不忠信兮怨長¶
晉潘岳陽肇誄曰余以頑蔽覆露重隂仰追先逹執友之¶
心也¶
古歌辭曰結交在相知骨肉何必親甘言無忠實世薄多¶
蘇𥘿¶
<pb:KR3k0012_SBCK_406-6b>¶
又日採葵莫傷根結交莫羞貧傷根葵不生羞貧交不成¶
　　　　　交友一¶
左傳曰吴公子劄聘于齊&KR0003;晏平仲躬於鄭見子産如舊¶
相識¶
又曰鄭子皮卒子産哭且曰吾己無爲爲善矣唯夫子知¶
我(注云無人知己/之善故曰吾己)¶
又曰伍貟與申包胥友(包胥楚/大夫)其亡也謂申包胥曰我必¶
復楚國(復執/也)申包胥曰勉之能復之我必能興之及昭王¶
在隨申包胥如𥘿乞師¶
尚書大傳曰散冝生閎夭南宫括三子者學乎太公大公¶
見三子知爲賢人遂酌酒切脯除爲師學之禮約爲朋友¶
家語曰孔子遇程子傾蓋而語終日甚相恱頋謂子路曰¶
程子天下之賢士取束帛以贈之¶
<pb:KR3k0012_SBCK_406-7a>¶
史記曰趙有處士毛公藏於愽徒薛公藏於賣漿家魏公¶
子無忌從此二人結交遊也¶
又曰&KR0171;𥘿之先逹張儀&KR0049;之數日乃見坐於堂下食以僕¶
妾之餐告舎人曰儀才吾不及恐以小利忘求進故辱之¶
儀怒入𥘿&KR0171;君使舎人齎金帛車馬隂結𦔳之卒相𥘿也¶
又曰藺相如望見廉頗引車避匿廉頗聞之肉&KR0221;&KR0018;荆至¶
藺相如門謝罪曰鄙賤之人不知將軍寛之至此也卒相¶
與歡爲刎頸之交¶
漢書曰漢王與韓信爲金石之交¶
又曰衛青姊子夫得入宫幸上皇后大長公主女也無子¶
妬之大長公主捕青囚欲殺之其友公孫武與壯士往奪¶
之故得不死上聞乃召青爲建章&KR0101;侍中賞賜數日間累¶
千金¶
<pb:KR3k0012_SBCK_406-7b>¶
又曰盧綰豊人與髙祖同里綰親與太上皇相愛髙祖綰¶
同日生里中持羊酒賀兩家親相愛生子同日壯又相愛¶
又曰兩龔皆楚人勝字君賔舎字君倩二人相友著名節¶
故時號之楚兩龔¶
又曰王吉字子陽京兆人也少與貢禹爲友及陽仕至益¶
州刺史貢聞之拂冠以待之陽遂薦稱焉世稱王陽在位¶
貢公彈冠言其取舎同也¶
又曰張耳大梁人陳餘亦大梁人也好儒術餘年少父事¶
耳相與爲刎頸之父¶
又曰鄭崇弟立與髙武侯𫝊喜同門學相友善喜爲大司¶
馬薦崇哀帝擢爲尚書僕射¶
又曰陳遵少孤與張竦俱爲京兆吏竦學通逹以廉儉自¶
守而遵放縱不拘操行雖異然而相友善之　卷終¶
<pb:KR3k0012_SBCK_406-8a>¶
