# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:02.369664
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 67
#+PROPERTY: FILE SB11n0727-067太平御覽-卷之六十七.
<pb:KR3k0012_SBCK_067-1a>¶
爲池齊雖衆無所用之¶
史記封禪書曰&KR0087;始皇遊海上祠名山大川及八神仙人¶
羡門之属八神一曰天齊祠天齊天池名臨南郊山¶
漢書曰昆明池漢武帝元狩三年所穿也&KR0004;漢欲求身毒¶
國爲昆明池夷所閉昆明有滇池方三百里名曰滇河漢¶
將伐昆明以通身毒使謫卒伐&KR0068;上林象滇河作昆明池¶
以習水戰池周廻四十里(漢武帝平昆明以其地爲益州/郡其滇水原深廣末反淺狹有)¶
(似倒流故日滇河潘岳關中記曰昆明池漢武習水戰也/中有靈沼神池云堯時理水訖停舡此池盖堯時巳有汚)¶
(池漢代因而深廣耳曺毗志怪云漢武鑿昆明池極深悉/是&KR0069;墨無復土舉朝不觧以問東方朔朝曰臣愚不足以)¶
(知之可試問西域胡帝以朔不知難以核問至後漢明帝/時外國道人入來洛陽時有憶方朔言者乃試以武帝時)¶
(&KR0069;墨問之胡人云經云天地大刧將盡/則刼燒此刼焼之餘乃知朔言有旨)¶
又曰昭帝元始元年春三月黄鵠下建昌宫太液池¶
又曰宣帝詔曰池籞未御幸者(&KR0171;林日折竹以䋲綿連&KR0002;/禁籞使人不得徃来也)¶
<pb:KR3k0012_SBCK_067-1b>¶
假與貧民郡國宫館勿復脩治¶
又曰宣帝神爵元年詔曰金芝生于&KR0386;德殿銅池中(銅作/池)¶
魏志曰太祖還鄴作&KR0007;武池以肄舟師¶
&KR0051;書曰山簡優遊卒&KR0010;唯酒是躭諸習氏荆&KR0095;豪族有佳¶
園池簡毎出嬉遊多之池上置酒輙醉名之曰髙陽池時¶
有童兒歌曰山公出何許徃至髙陽池日夕倒載歸酩酊¶
無所知時時能&KR0016;馬倒着白接離舉鞭向葛疆何如并州¶
兒彊家在并州簡愛將也¶
又曰荀勗乆在中書&KR0825;管機事失之甚怏怏或有賀之者¶
勗曰奪我鳯皇池諸君何賀我耶¶
後魏書曰文明皇太后馮氏與髙祖幸靈泉池醼羣臣太¶
后忻然歌髙祖亦和歌歌者九十人¶
唐書曰蔣鎭爲諫議大夫時户部侍郎判度支韓滉上言¶
<pb:KR3k0012_SBCK_067-2a>¶
河中鹽池生瑞鹽實土德之上瑞上以秋霖稍多水潦爲¶
患不冝生瑞命鎭馳馹檢行之鎭奏與滉同仍上表賀請¶
宣付史館并請置神祠&KR0236;其號寳應靈慶池¶
又曰文宗用鄭注言即命左右神䇿軍差人淘曲江昆明¶
二池仍許公卿士大夫之家於江頭立亭舘以時追賞¶
遁甲開山圖榮氏解曰降北有陽石山中有神龍池黄帝¶
時遣雲陽先生養龍於此帝王歷代養龍之處國有水旱¶
不時祀池請雨¶
晉宫閣名曰靈芝池廣長百五十歩深二丈上有連樓飛¶
觀四岀閣道釣臺中有鳴鶴舟指南舟¶
&KR0061;山松冝都記曰佷山縣東六十里有山名下魚城四面¶
絶崖唯兩道可上皆峻嶮山上周廻可二十里有林池水¶
民田種於山上昔永嘉亂土人登此避賊賊守之經年食¶
<pb:KR3k0012_SBCK_067-2b>¶
盡取池魚擲下與之示不窮賊遂退散因名此爲下魚城¶
辛氏三&KR0087;記曰昆明池通白鹿原人釣魚綸絶而去夢於¶
漢武求去其鈎明日戯於池見大魚御鈎帝去其鈎而放¶
之間三日帝復遊池濵得明珠一&KR0031;武帝曰豈昔魚之報¶
也¶
湘州記曰湘南縣有架山下有小池常涸竭民齋戒徃請¶
自然而滿事訖還乾¶
雷次宗豫章記曰去洪井六七里有風雨池山嶠水出激¶
着樹木星散逺灑如風&KR0040;焉¶
襄陽記曰峴山南有習郁太魚池依范蠡養魚法當中築¶
一釣臺將亡勑其兒曰必&KR0089;我近魚池山季倫毎臨此輙¶
大醉而歸¶
臨川記曰崇仁縣有鹹池桉陳書司空黄法&KR0612;(音/翟)字仲昭¶
<pb:KR3k0012_SBCK_067-3a>¶
崇仁縣巴山人也侯景亂法&KR0612;於卿里聚徒以助髙祖有¶
功薨墓在崇仁縣巴山郷故老相傳法&KR0612;有竒術常欲變¶
置鹽池於家山之下愊貟六十餘畒至今水味獨鹹於他¶
水而湛然清澈禽畜不敢觸之¶
西京雜記曰梁孝王好宫室苑囿之樂作曜華之宫築兎¶
園園中有靈山山安膚寸石又有鴈池池中鶴洲鳬渚竒¶
果異樹瑰禽恠獸畢備王日與宫人及賔客弋釣其中¶
又曰積草池中有&KR0226;瑚樹髙一丈二尺一云三柯上四百¶
六十二條是越國王趙他所進號爲烽火樹至夜光景照¶
焉¶
述征記曰廣陽門北有魏明帝流杯池¶
穆天子傳曰天子西征于&KR0007;池天子三日休于&KR0007;池之上¶
天子乃樹之竹(種竹/池邊)是曰竹林¶
<pb:KR3k0012_SBCK_067-3b>¶
又曰天子觴西王母于瑶池上西王母爲天子謡¶
三輔故事曰漢武帝作昆明池武帝崩後於池中養魚以給¶
諸陵祠餘付長安市池有二石人如牽牛織女像¶
又曰未央宫西有食池池中有臺王莽死於是也¶
廣州先賢傳曰丁宻字靖公蒼梧人遭父艱哭泣三年飛鳬¶
一&KR0031;游宻廬傍小池¶
郡國志曰&KR0051;州臨汾縣臭水池下畜不飲一名飜鑊池即¶
煑眉間赤頭處鑊飜因成池今水上猶有脂潤¶
又曰成都郡&KR0087;惠王二十七年使張儀築城以象咸陽沃野¶
千里號曰陸海有萬&KR0010;池是築城取土處¶
又曰合浦海曲出珠號曰珠池又有夷人號越㐌多採甲¶
香爲業¶
吕氏春秋曰衛靈公天寒鑿池宛春諌曰天寒公曰天寒¶
<pb:KR3k0012_SBCK_067-4a>¶
乎宛春曰公衣狐裘坐熊席陬隅有竈是以不寒¶
淮南子曰隂氣極則下至黄泉故不可鑿池穿井¶
丗&KR0003;曰&KR0051;明帝欲作池臺元帝不許之明帝爲太子養武¶
士一夕中作比暁便成即今謂太子池是也¶
又曰太原王國寳治宅因浚池忽見一物如酒杓形長四¶
尺許飛去¶
水經注曰隴西神馬山有淵池龍馬所生即是水西流謂¶
之馬池¶
又曰蔡州西即蔡倫故宅傍有蔡子池倫漢黄門即順帝¶
之丗始檮故魚網爲&KR0083;用代簡素自其始也¶
又曰滇池中有神馬家馬交之則生駿駒日行五百里¶
顧子曰與子華遊於東池子華曰水有四德池爲一焉沐¶
浴羣生流澤萬丗仁也&KR0045;清激濁盪滌塵&KR0126;義也弱而難¶
<pb:KR3k0012_SBCK_067-4b>¶
勝勇也導江䟽河變&KR0313;流謙智也¶
顧子曰我得汝於池上矣¶
方輿記曰興元府南鄭縣天池山上有池方二十里冬夏¶
不竭乆飲之可愈痼疾故號天池¶
又曰梅福池一名風雨池梅福種蓮池福歎曰生爲我酷¶
身爲桎梏形爲我辱智爲我毒於是弃南昌縣尉去妻子¶
入洪崖山得道爲神仙代代有人見或在玉笥山逢之今¶
西山有梅君壇南昌開元觀有梅君堂焉¶
又曰明月池在興道縣西北中有一臺云是漢髙所營注¶
水經云形如偃月故號明月池¶
又曰七女池昔有人無男而養七女父亡七女&KR0018;土&KR0089;父¶
取土之處今成一池號曰七女池今池邊又有七女塜¶
　　　　　谿¶
<pb:KR3k0012_SBCK_067-5a>¶
尚書大傳曰吕尚釣於磻溪得魚腹中有五璜¶
春秋&KR0003;題辭曰谿者隱也深虚繞山令得&KR0054;也(宋均曰無/水曰谷有)¶
(水曰/谿)¶
爾雅曰水注川曰谿¶
桓彛別傳曰彛字茂倫明帝丗彛與當時英彦名徳&KR0067;亮¶
温嶠羊曼等共集青谿池上郭璞預焉乃援筆属詩以白¶
四賢并自序¶
武昌記曰樊山東有山谿夏時凛凛&KR0106;有寒氣故謂之寒¶
谿¶
王韶之始興記曰連水下流有斟谿一日十溢十竭¶
盛弘之荆州記曰酈縣北五十里有菊谿源出石澗山有¶
甘菊村人食此水多壽¶
又曰零陵郡西有九渡谿山獸從數十里徃飲之經越他水¶
<pb:KR3k0012_SBCK_067-5b>¶
皆不飲傍有半石坑上石形極方峭名爲仙人樓¶
又曰桂陽郡桂横谿谿水甚深冬夏不乾俗謂之爲貪泉也¶
郡西南五十里有萬歳山有石室出鍾乳山上悉生靈壽¶
木下有一谿名爲千秋水其傍有居民即號萬歳村¶
管子曰桓公北征&KR0012;竹廻未至卑耳之谿授弓而射未敢¶
發謂左右曰見前人乎對曰不見公曰寡人見人長尺而¶
人物具焉管仲曰臣聞霸王之君興而登山神見公拜曰¶
仲父之聖&KR0002;此¶
俗&KR0003;曰郗僧施青谿中汎舟一曲處輙作一篇詩謝益壽¶
見詩嘆曰青谿中曲復何可窮¶
水經注曰磻溪即太公釣所也石壁深髙幽泉䆳宻林障¶
秀阻亦人罕交東南隅有石室盖太公所居也水次平石¶
即太公垂釣之處也其水清冷神異北流注于渭¶
<pb:KR3k0012_SBCK_067-6a>¶
又曰長陽谿源石穴中有神魚大者二尺小者一尺居民¶
釣魚先陳所須多少拜而請之拜訖投釣得魚過數者水¶
輙波涌&KR0064;風卒起樹木催折水側生異花路人欲摘者皆¶
當先請不得輙取¶
又曰白馬谿水出冝陽山有大石厥狀似馬故谿澗以物¶
色受名也¶
又曰向城有水二源俱北流合爲一川名天漿谿¶
又曰閩中有徐登者女子化爲丈夫與東陽趙昞並善越¶
方時遭兵亂相遇於谿各矜其所能登先禁谿水爲不流¶
昞次禁枯柳爲生荑二人相視而&KR0015;登年長昞師事之後¶
登身故昞東入章安百姓未知昞乃&KR0155;茅屋榰鼎而㸑主¶
人驚怪昞&KR0015;而不應屋亦不損又甞臨水求渡舡人不許¶
昞乃張盖坐中長嘯呼風亂流而濟於是百姓神服從者¶
<pb:KR3k0012_SBCK_067-6b>¶
如歸¶
又曰山隂縣西四十里有二溪東溪廣一丈九尺冬暖夏¶
冷西溪廣三丈五尺冬冷夏暖二溪北出行三里至徐村¶
合成一溪廣五丈餘而温凉不雜盖山經所謂茗水也¶
又曰朐䏰縣有&KR0027;溪出靈&KR0027;咸熈元年獻&KR0027;於相府言出¶
自此溪也¶
郡國志曰豫州呉房縣呉王闔閭之第夫槩王朝楚楚封¶
之於堂溪¶
又曰王昭君秭歸人也有香溪即昭君遊處¶
又曰資陽縣有環溪百丈池所謂溪流如鐶池深百丈也¶
又曰陵陽山在石碌縣北三里按輿地志陵陽令竇子明¶
於溪側釣魚一日釣得白龍子明隣而放之後數年又釣¶
得一白魚割其腹中乃有書教子明燒煉食餌之術三年¶
<pb:KR3k0012_SBCK_067-7a>¶
後白龍來迎子明遂得上昇其溪環遶山足今有仙壇醮¶
&KR0021;不絶¶
信州圖經曰師溪水源出黄蘗山北面在弋陽縣東南一¶
百一十里昔有隠士胡超居此衆人師之故名師溪¶
越絶書曰薛燭對越王曰&KR0002;耶之溪涸而出銅也古歐冶子¶
鑄劒之所故戰國䇿云涸&KR0002;耶以取銅破堇山而岀&KR0236;¶
又郡國志云歐冶子鑄劒處下有&KR0012;潭深而清有&KR0012;石聳¶
出潭上有大櫟樹謝客兒與弟惠連作詩連句刻於樹上¶
呉興記曰前溪在縣南東流入太湖謂之風渚夾溪悉生¶
箭箬後溪在市北東出餘不亭&KR0051;車&KR0016;將軍沈充作前溪¶
歌曲傳者以爲指此溪也¶
裴氏廣州記曰百管谿周廻丈餘水極沸涌如猛火煎油¶
聲¶
<pb:KR3k0012_SBCK_067-7b>¶
臨海圖經曰銅溪在縣西北五十里其水黄色狀似銅故¶
號銅溪也〇孫興公天台山賦云過靈溪而一濯是也¶
善歌録曰武溪水源出武山東南流注于沅故爲歌曰武¶
溪深復深飛鳥不能渡遊獸不能臨¶
又曰下潦上霧看飛鳥墮水中即此也¶
　　　　　壑¶
周易略例曰隆墀永歎逺壑必&KR0313;¶
禮記曰大蜡之&KR0021;辭曰土反其宅水歸其壑¶
山海經曰東海之水有大壑¶
列子曰渤海之東不知幾億萬里有大壑實惟無底之谷¶
曰歸塘¶
莊子曰夫壑之爲物注焉而不滿取焉而不竭¶
又曰藏舟於壑藏山於澤謂之固矣然則夜半有力者&KR0018;¶
<pb:KR3k0012_SBCK_067-8a>¶
之而趨昧者不知¶
孟子曰志士不志在溝壑¶
太平御覽卷第六十七¶
<pb:KR3k0012_SBCK_067-8b>¶
