# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:38.325866
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 684
#+PROPERTY: FILE SB11n0727-684太平御覽-卷之六百八十四.
<pb:KR3k0012_SBCK_684-1a>¶
太平御覽卷第六百八十四¶
　服章部一¶
　　　　　緫叙冠¶
&KR0003;文曰冠絭也所以絭髪弁冕之緫名也¶
釋名曰冠貫也所以貫韜髪也¶
董巴漢輿服志曰上古穴居野處衣毛而冐皮未有制度¶
後世聖人易之以&KR0093;麻觀翬翟之文榮華之色乃染帛以¶
効之始作五綵成爲五緌¶
又曰術氏冠有五彩衣青玄裳前貟其制差池四重趙氏¶
靈王好服之今不施用也¶
白虎通曰人所以有冠者　也所以　持髪也人懷五德¶
莫不貴德示成禮有脩飾文章故制冠以飾首別成人也¶
三禮圗曰緇布冠始冠之冠也太古冠布齋則緇之今武¶
<pb:KR3k0012_SBCK_684-1b>¶
冠則其遺象也太古未有&KR0093;繒始麻布耳¶
又曰建華冠祠天地五郊八佾舞人服之以䥫爲柱卷貫¶
雜大珠九枚¶
禮記檀弓曰古者冠縮縫今也衡縫(縮從也今禮制衡讀/爲横今冠横縫以其)¶
(辟積/多)故䘮冠之反&KR0123;非古也(解時人之喪冠/縮縫古冠耳)¶
又郊特牲曰冠義始冠之緇布之冠也(始冠三加先/加緇布冠)太古¶
冠布齋則緇之其緌也(齋則緇之&KR0017;/神重幽闇也)孔子曰吾未之聞也¶
冠而敝之可也(三代改制/齋冠不用)適子冠於阼以著代也醮於客¶
位加有成也三加彌尊喻其志也(始加緇布冠次皮弁次/爵弁冠益尊而志益大)¶
(也)冠而字之敬其名也委貌周道也章甫殷道也母追(上/音)¶
(牟下/音堆)夏后氏之道也周弁殷冔(音/詡)夏収三王共皮弁素積¶
(所不易/於先代)¶
又曰黄衣黄冠而𥙊息田夫也野夫黄冠黄冠草服也(以/息)¶
<pb:KR3k0012_SBCK_684-2a>¶
(民服象季秋/草木黄落)¶
又玉藻曰始冠緇布冠自諸侯下達冠而敝之可也(本大/古耳)¶
(非時王之/法服也)玄冠朱組纓天子之冠也緇布冠繢緌諸侯之¶
冠也(皆始冠之冠也玄冠委皃委諸侯緇布/冠有緌尊者飾也繢或作繪緌或作㽔)玄冠丹組纓¶
諸侯之齋冠也玄冠綦組纓士之齋冠也(言齋時所服也/四命巳上齋𥙊)¶
(異冠/也)縞冠玄武子姓之冠也(謂父有䘮服子爲之不純&KR0123;/也武冠卷也古者冠卷也)¶
縞冠素紕旣祥之冠也(紕縁邉也紕讀如埤益之埤旣/祥之冠也巳祥祭而服之也)垂¶
緌五寸惰游之士也(惰㳺罷民也亦縞冠素紕㐫/服之象也垂長緌明非旣祥)玄冠縞¶
武不齒之服也(所放不/帥教者)居冠屬武(謂燕居冠也著/冠於武少威儀)自天子¶
下達有事然後緌(燕無事/者去飾)¶
又曰玄冠紫緌自魯桓公始也(盖僣宋王者之後/服也緌當用績)¶
又冠義曰冠者禮之始也古者冠禮筮日筮賔所以敬冠¶
事敬冠事所以重禮重禮所以爲國本也¶
<pb:KR3k0012_SBCK_684-2b>¶
傳曰狄人滅衛齊桓公封衛于楚丘衛國忘亡(忘其滅/亡之困)衛¶
文公大布之衣大帛之冠(用諸侯諒/闇之服)¶
又曰鄭子華之弟子臧奔宋好聚鷸冠(鷸鳥名聚鷸羽爲/冠言非法之服)¶
鄭伯聞而惡之使盗誘之八月盗殺之陳宋之間君子曰¶
服之不𠂻身之災也¶
又曰衛獻公戒孫文子甯惠子食皆服而朝日旰不召而¶
射鴻於囿二子從之不釋皮冠而與之言¶
又曰齊侯田于沛招虞人以弓不進使人執而問之辭曰¶
昔我先君之田也旌以招大夫弓以招士皮冠以招虞人¶
臣不見皮冠故不敢進乃舎之¶
又曰范獻子求貨於叔孫使請冠焉(以求冠/爲辭)取其冠法而¶
與之兩冠曰盡矣¶
詩曰彼都人士臺笠緇撮(緇撮緇/布冦也)¶
<pb:KR3k0012_SBCK_684-3a>¶
穀梁傳哀公曰公㑹晉侯呉子于黄池呉王夫差曰好冠¶
來孔子曰大矣夫差未能言冠而欲冠也(范寗日不知冠/有&KR0980;等唯欲好)¶
(冠)¶
史記曰髙祖時籍&KR1040;孝惠時閎&KR1040;婉佞貴倖與上卧起故¶
惠帝時郎中皆冠鵕䴊具帶傅脂粉比閎籍之屬¶
又曰丞相公孫弘燕見上或時不冠至如汲黯見上不冠¶
不見甞坐武帳中黯前奏事上不冠望見黯避帳中敬禮¶
如此¶
漢書曰髙祖爲亭長以竹皮爲冠及貴所謂劉氏冠也後¶
令爵非公乗以上母得冠劉氏冠也應劭注曰竹皮今之¶
鵲尾冠是也¶
又曰沛公畧地陳留麾下&KR0016;士酈食其里中子也食其見¶
之曰沛公吾所欲從&KR0016;士曰沛公不喜儒諸客冠來者沛¶
<pb:KR3k0012_SBCK_684-3b>¶
公輙解其冠溺其中未可以儒生&KR0003;也¶
又曰杜欽字子夏家富而目偏盲茂陵杜業亦字子夏時¶
人號欽爲盲杜子夏以相别欽惡以疾詆廼爲小冠廣裁¶
一寸由是京師更謂欽爲小冠杜子夏而業爲大冠杜子¶
夏¶
又曰盖寛饒&KR0004;拜衛司馬冠大冠帶長劒躬按行士卒之¶
室¶
又曰江充召見衣紗縠禪衣冠蟬纚歩揺冠上見之曰燕¶
趙固多竒士¶
又曰王陽與貢禹爲友陽爲益州刺史禹聞之彈其冠以¶
待陽薦陽薦禹於成帝召爲大夫¶
東觀漢記曰莽居攝子宇諌莽而莽殺之逢萌謂其友人¶
曰三䌉絶矣不去禍將及人即解冠掛東門而去¶
<pb:KR3k0012_SBCK_684-4a>¶
又曰叚頴滅羗詔賜頴赤幘大冠一具¶
又曰馬援與公孫述有舊援入蜀述見之甚喜冠之交内¶
之冠立舊友之位¶
後漢書曰劉虞爲公孫瓉所誅&KR0004;虞以儉素爲操冠弊不¶
改乃就&KR0024;其穿及遇害瓉兵搜其内而妻妾服羅䊵盛綺¶
飾時人以此疑之¶
續漢書曰梁兾改輿服别制卑幘狹冠¶
晉書曰劉暾字長升轉侍御史武庫火尚書郭彰率百人¶
自衛而不救火暾正色詰之彰怒曰我能截君角也暾勃¶
然謂彰曰君何敢恃寵作威作福天子法冠而欲截角乎¶
求&KR0083;筆奏之彰伏不敢言衆人解釋乃止¶
崔鴻十六國春秋前燕録曰慕容廆曽祖父慕容跋見燕¶
代少年多冠歩摇冠好之乃歛髮襲冠諸部因呼之爲歩¶
<pb:KR3k0012_SBCK_684-4b>¶
揺其後音訛而爲慕容遂以慕容爲氏¶
又曰慕容儁下書曰周禮冠冕體制君臣畧同中世巳來¶
亦无常體今特制燕平上冠悉賜廷尉巳下使瞻冠思事¶
刑斷詳平諸公冠悉顔裹屈竹錦&KR0414;作公字以代梁處施¶
之金瑱令僕尚書置瑱而巳祕&KR0101;令别施珠瑱庶能敬愼¶
威儀示民䡄則¶
齊書曰武帝幸劉悛第帝着鹿皮冠劉悛設兎毛衾於牖¶
中宴樂以冠賜悛至夜乃去¶
梁書曰陳伯之濟隂睢陵人也年十三四好着&KR0425;皮冠¶
又曰張欣泰爲直閣歩兵校尉領羽林&KR0101;欣泰通渉雅好¶
交結多是名素正直輙着鹿皮冠挾素琴有以啓武帝曰¶
將家兒何敢作此舉止¶
又曰婆利國以瓔絡繞身頭着金長冠髙尺餘形如弁綴¶
<pb:KR3k0012_SBCK_684-5a>¶
以七寳之飾¶
後魏書曰崔休兼給事黄門侍郞參定禮儀帝常閱故府¶
得舊冠題曰南部尚書崔逞制顧謂休曰此卿家舊事也¶
唐書曰貞觀中太宗&KR0004;服翼善冠賜貴臣進德冠因謂侍¶
臣曰幞頭起自周武帝盖以便於軍容今四海無虞息武¶
事此冠頗採古様兼𩔖幞頭乃冝常服可與袴槢通用¶
又曰肅宗時司天韓頴奏五官正其官配五方臣請冠上¶
加一星衣從方色¶
國語曰定王使單襄聘于宋遂假道於陳以聘于楚及陳¶
陳靈公與孔寗儀行父南冠以如夏氏單子歸告王曰陳¶
我大&KR0078;之後也棄衮冕而南冠以出不亦簡彛乎(言簡畧/常服也)¶
家語曰哀公問孔子曰昔舜何冠孔子不對公曰有問於¶
子不對何也對曰舜之爲君好生惡殺任能授賢君舎此¶
<pb:KR3k0012_SBCK_684-5b>¶
不遵而冠是問是以緩對¶
又曰大夫請罪用白冠𣯛纓¶
周書曰成王將加元服周公使人來零陵取文竹爲冠¶
春秋繁露曰冠之在首玄武之象也玄武貌之最嚴威者¶
其象在後反居首者武之至而不用者矣¶
春秋合誠圖曰天皇大帝北辰星也含元秉陽舒精吐光¶
居紫宫中制御四方冠有五采¶
戰國䇿曰王&KR0155;謂齊宣王曰王之憂國愛民不若王愛尺&KR1796;¶
也王曰何謂&KR0155;曰王使人爲冠不使左右便辟而使工者¶
何也爲能之也今王治齊非左右便辟無使也臣故曰不¶
如愛尺&KR1796;也¶
桓子新論曰傳記言魏牟北見趙王王方使冠工制冠於前¶
問治國於牟對曰大王誠能重國&KR0002;此二尺縱則國治且¶
<pb:KR3k0012_SBCK_684-6a>¶
安王曰國所受於先人宗廟社稷至重而比之二尺縱何¶
也牟曰大王制冠不使親近而必求良工者非爲其敗縱¶
而冠不成與今治國不善則社稷不安宗廟不血食大王¶
不求良士而任使其&KR0059;愛此非輕國於二尺縱之制耶王¶
無以應¶
又曰宋康王爲無頭之冠以示勇¶
六韜曰冠雖弊禮加之於首履雖新法踐之於地¶
莊子曰宋鈃尹文爲華山之冠以自表¶
又曰盗跖責孔子曰爾詐言造語妄稱文武冠抜木之冠¶
帶死牛之脅揺唇鼔舌擅生是非以迷天下之主¶
尉繚子曰天子玄冠玄纓諸侯素冠素纓大夫巳下練冠¶
練纓¶
墨子曰昔齊桓公髙冠博帶以治其國楚莊王鮮冠組纓¶
<pb:KR3k0012_SBCK_684-6b>¶
絳衣博&KR0129;以治其國¶
孟子曰陳相道許子之行言於孟子孟子曰許子必種粟¶
而後食乎曰然許子冠乎曰冠曰奚冠曰冠素曰自織之¶
與曰以粟易之曰許于奚爲不自織曰害於耕¶
韓子曰齊桓公飲酒遺其冠耻之三日不朝管仲曰此有¶
國者之耻公胡不雪之以政公曰善因發囷倉賜貧窮論¶
囹圄出薄罪處三日而民謌之曰公胡不復遺其冠乎¶
晏子春秋曰景公爲巨冠長衣以聽朝¶
淮南子曰莊王誅史里孫叔敖制冠澣衣(史里侫臣也惡/人死自知當見)¶
(用故作/冠澣衣)¶
又曰楚莊王好觟(胡瓦/切)冠楚國効之也(許愼注曰/今力土冠)¶
又曰冠之於人也寒不能煖風弗能鄣暴不能敵然而戴¶
冠履屨者其所自託者然¶
<pb:KR3k0012_SBCK_684-7a>¶
又曰魯人身善制冠妾善織履徃徙於越而大困以有用¶
遊於不用之郷也¶
𤨏語曰范獻子卜獵命人占之　其繇也曰君子得黿小¶
人遺冠范獻子獵而無得遺其豹冠¶
語林曰丞相拜司空諸葛道明在坐王指冠冕曰君當復¶
着此乎¶
古今注曰曽參鋤𤓰三足烏來萃其冠¶
漢武内傳曰上元夫人戴九星靈芝夜光之冠西王母戴¶
太真晨嬰之冠¶
神仙服食經曰漢武帝閑居未央殿有人乗白雲車駕白¶
鹿冠芙蓉冠曰我中山衛叔卿也¶
楚辭曰余㓜好此竒服年旣老而不衰帶長鋏之陸離冠¶
青雲之崔嵬¶
<pb:KR3k0012_SBCK_684-7b>¶
又曰髙余冠之岌岌長余珮之陸離¶
又曰握申椒與杜若冠浮雲之峩峩¶
摯虞遊思賦曰戴㓪月之髙冠綴大珠之明璫¶
傳玄冠銘曰居髙無忘危在上無忘敬懼則安敬則正¶
曹植與陳琳書曰夫披翠雲以爲衣戴北斗以爲冠帶虹¶
蜺以爲紳連日月以爲珮此服非不美也然而帝王不服¶
者望殊於天志絶於心矣¶
張衡七辯曰微霧之冠飛翮之纓¶
太平御覽卷第六百八十四¶
