# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:46.238827
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 789
#+PROPERTY: FILE SB11n0727-789太平御覽-卷之七百八十九.
<pb:KR3k0012_SBCK_789-1a>¶
太平御覽卷第七百八十九　四夷部十¶
　　南蠻五¶
　　　　南詔蠻　驃國　暴蠻等部落¶
　　　　勿鄧　大賧　南瀘¶
　　　　量水川　弥諾國　弥臣國¶
　　　　崑崙國　小婆羅門國　夜半國¶
　　　　女王國　獨錦國　弄㨂國¶
　　　　清蛉蠻　長禈國　施蠻¶
　　　　磨此蠻　撲子蠻　㝷傅蠻¶
　　　　祼形蠻　苴望子蠻　望蠻¶
　　　　黒齒諸蠻　繡面蠻　穿鼻蠻¶
　　　　長鬃㨂鋒　范蠻　堂魔蠻¶
　　　　　　　南詔蠻¶
<pb:KR3k0012_SBCK_789-1b>¶
唐書曰南詔蠻本烏蠻之別種也姓&KR0170;氏蠻謂王爲詔自¶
言哀牢之後代居&KR0170;舎州爲渠帥在漢永昌故郡東姚州¶
之西其先渠帥有六自號六詔兵力相埓各有君長無統¶
帥蜀時爲諸葛亮所征皆臣服之¶
又曰南詔蠻國&KR0004;時有&KR0170;舎尨生迦獨迦獨生細奴邏髙宗¶
時來朝細奴邏生邏盛武后時來朝其妻方娠邏盛次姚¶
州間妻生子曰吾且有子死於唐地足矣子名盛邏皮邏¶
盛至京師賜錦&KR0129;金帶師國開元&KR0004;邏盛死盛邏皮立盛¶
邏皮死子皮邏閤立¶
又曰南詔蠻皮邏閤嗣立二十六年詔授特進封越國公¶
賜名曰歸義其後破洱阿蠻(洱音而/志切)以功策授雲南王歸¶
義漸強盛餘五詔浸弱先是劒南節度王昱受歸義賂奏¶
六詔合爲一詔歸義旣併五詔服群蠻破吐蕃之衆兵日¶
<pb:KR3k0012_SBCK_789-2a>¶
<pb:KR3k0012_SBCK_789-3a>¶
縣令嶲州䧟爲所虜閤羅鳯以回有儒學更名曰蠻利甚愛¶
重之命教鳯迦異及異牟㝷立以回爲清平官事皆咨之回嘗¶
言於牟㝷曰自昔南詔嘗&KR0323;附中國中國尚禮義以惠飬爲¶
務無所求取今弃蕃歸唐無逺戍之勞利莫大焉牟尋善其¶
言謀内附者十餘年矣會劒南西川節度使韋臯招撫諸蠻¶
苴烏星虜望等歸化聞牟尋之意因諸蠻寓書於牟尋且¶
招懷之牟尋乃斬吐蕃使去其所立帝號以歸我仍請復南¶
詔舊名&KR0004;吐蕃因爭北庭與迴鶻大戰死傷頗衆乃徴兵¶
於牟尋湏萬人牟尋欲因以襲之及示寡弱謂吐蕃曰蠻¶
軍素少僅可發三千人吐蕃五千人戍吐蕃乃將數萬踵¶
其後晝夜兼行乗其無備大破吐蕃於神川䥫橋遣使告¶
捷帝乃命兼御史中丞𡊮滋持節𠕋南詔王仍賜金印曰¶
貞元𠕋南詔印¶
<pb:KR3k0012_SBCK_789-3b>¶
又曰(貞元/十年)南詔王遣使&KR0170;湊羅棟來獻鐸槊浪人劒¶
　　　　　驃國¶
唐書曰驃國在永昌故郡南二千餘里其國境東隣真臘¶
西接東天竺南盡　海北通南詔些樂城界東北距陽苴¶
咩城六千八百里徃來通聘迦羅婆提等二十國役属者¶
道林王等九城食境土者羅君潜等二百九十八部落其¶
王姓困没長名摩羅惹其國相名摩訶思郍其王近適則¶
輿以金繩床逺適則乗象嬪妃甚衆常數百人其羅城構¶
以塼甃周一百六十里壕岸亦構塼相傳本是舎利佛城¶
城内有居人數萬家佛寺百餘區其堂宇皆錯以金銀塗¶
以丹彩地以紫鑛覆以錦𦋺其俗好生惡殺其土冝菽粟¶
稻　無麻麥其理無刑名桎梏之具犯罪者以竹五十本¶
束之復犯者撻其背數止五輕者止三殺人者戮之男女¶
<pb:KR3k0012_SBCK_789-4a>¶
十歳則落髪止寺舎依桑門至二十不悟佛理乃復髪爲¶
居人其衣服悉以白㲲爲朝霞繞腰而巳不衣繒帛云出¶
於𧖟爲其傷生故也君臣父子長㓜有序華言謂之驃自¶
謂突羅成闍婆人謂之徒里拙古未嘗通中國貞元中其¶
王聞南詔異牟㝷歸附心慕之八年乃遣其弟悉利移因¶
南詔重譯來朝又獻其國樂凡十曲與樂工三十五人俱¶
樂曲皆演釋氏經論之詞意以悉利移爲試大僕卿¶
南夷志曰驃國在永昌南七十五日程閤羅鳯所通也其¶
國用銀錢以青塼爲圎城周行一日程百姓盡在城内有¶
十二所堂當國王所居門前有大象露坐髙百餘尺白如¶
霜雪俗尚廉耻人壯和善少言重佛法城中並無宰殺又¶
多推歩天文&KR0002;有訴訟者王即令焚香向大象思惟是非¶
便各引退或有災疫王亦焚香對象悔過自責男子多衣¶
<pb:KR3k0012_SBCK_789-4b>¶
白疊婦人當頂爲髙髻以金銀真珠爲(飾/餘)着青婆裙又披¶
羅叚行必持　扇貴家(婦/女)皆三人五人在傍(持/扇)¶
與波斯及婆羅門接界西去舎利城六十日程疑此是東¶
天竺也¶
　　　　　暴蠻　等部落¶
南夷志曰竹子嶺東有暴蠻部落嶺西有盧鹿蠻部落又¶
有生蠻磨弥殿部落此等部落皆東㸑烏蠻也男則髻女¶
則散髪見人無禮節拜跪三譯乃與華通大部落則有大¶
&KR0017;主百家二百家小部落亦有小&KR0017;主一切信使&KR0017;巫用¶
相　服制土多牛馬無布帛男女悉&KR0013;牛羊皮¶
　　　　　勿鄧¶
南夷志曰勿鄧部落大&KR0017;主夢衝地方千　里功部一姓¶
白蠻五姓烏蠻烏蠻婦人以白黒繒爲衣白蠻婦人(以/白)繒¶
<pb:KR3k0012_SBCK_789-5a>¶
爲衣下不過膝¶
　　　　　大賧¶
南夷志曰大賧周迴百餘里悉是野蠻無君長地有瘴毒¶
河賧人至中瘴者十死八九閤羅鳯嘗遣使築城於彼管¶
制野蠻不逾歳死者過半歳遂罷弃其土肥沃種瓠長丈¶
餘冬𤓰亦然皆三尺圍又多薏苡無農桑収此充粮三靣¶
皆是雪山其髙造天¶
　　　　　南瀘¶
南夷志曰瀘水蜀諸葛亮伐南蠻五月渡瀘處大如臂川¶
中氣候常熱雖方冬行過者皆&KR0221;衣流汗¶
　　　　　量水川¶
南夷志曰量水川在滇池南兩日行漢舊&KR0058;州地川中有¶
天地其水東南流岀一石竇中水流甚　廣石竇甚狹¶
<pb:KR3k0012_SBCK_789-5b>¶
蠻云此竇忽室空則百姓憂溺¶
　　　　　弥諾國　弥臣國¶
南夷志曰弥諾國弥臣國皆邊海國也呼其君長爲壽弥¶
諾面赤而長弥臣靣黒而短性恭謹毎與人語向前一歩¶
一拜國無城郭弥諾王所居屋之中有一大柱雕刻爲文¶
飾以金銀弥臣王以木柵爲居海際水中以石師子爲屋¶
四足仍以板蓋悉用香木王岀即乗象百姓皆樓居披婆¶
羅籠男少女多俗好音樂樓兩頭置皷飲酒即擊皷男女¶
携手樓中踏舞(為/樂)在永昌城西南六十日程¶
　　　　　崑崙國¶
南夷志曰崑崙國王北去西洱河八十一程出象及青木¶
香旃檀㯽榔琉璃水精犀牙等物蠻宼嘗攻之爲其决水¶
淹浸進退無計餓死萬餘不死者去其右腕後放迴¶
<pb:KR3k0012_SBCK_789-6a>¶
　　　　　小婆羅門國¶
南夷志曰小婆羅門國在永昌北七十四日程俗不食牛¶
&KR0079;預知身後事出貝齒白蠟越諾共大耳國來徃蠻夷善¶
之信通其國¶
　　　　　夜半國¶
南夷志曰夜半國在蒼望城東北隔麗水城川原其婦人¶
唯與&KR0017;通能知吉凶禍福本土君長崇信之蠻夷徃徃以¶
金購之要知善惡¶
　　　　　女王國¶
南夷志曰女王國去驩州十月程徃徃與驩州人交昜蠻¶
嘗伐之中其藥箭百不存¶
　　　　　獨錦蠻¶
南夷志曰獨錦蠻(者烏蠻/之苗裔)也在秦臧川去安寜兩日程其¶
<pb:KR3k0012_SBCK_789-6b>¶
族多姓李異牟尋母即獨錦蠻女也有季&KR0018;藍貞元中爲¶
大將軍在勃弄㨂川爲城使等¶
　　　　　弄㨂蠻¶
南夷志曰弄㨂蠻則白蠻苗裔也本姚州弄㨂縣部落其¶
地舊爲褒州嘗有首領誤殺司户懼罪率衆北奔在摩磨¶
些江側貞元中異牟㝷破吐蕃城邑獲弄㨂城遷於永昌¶
之地¶
　　　　　清蛉蠻¶
南夷志曰清蛉蠻亦白蠻苗裔也本清蛉縣部落天寳中¶
嶲州&KR0004;䧟有首領尹氏父子相率南奔河賧閣羅鳯厚待¶
之貞元中南詔清平官尹輔酋皆其人也衣服言語與蒙¶
舎略同¶
　　　　　長禈蠻¶
<pb:KR3k0012_SBCK_789-7a>¶
南夷志曰長禈蠻本鳥蠻之後部落在劒川属浪詔其俗¶
皆衣長禈曵地更無衣服唯披牛羊皮¶
　　　　　施蠻¶
南夷志曰施蠻(本烏蠻/種族也)䥫橋西北大施賧(小施賧/劒㝷賧)皆其所¶
居之地男以繒布爲縵襠袴婦人從頂横分其髪當額及¶
頂後各爲一髻男女終身跣足披牛羊皮¶
　　　　　磨些蠻¶
南夷志曰磨些蠻鳥種也䥫橋上下及大婆小婆(三/婆)採覽¶
昆池等川皆其所居之地土多牛羊一家即有羊群終身¶
不洗手靣男女皆披羊皮俗好飲酒歌舞¶
　　　　　撲子蠻¶
南夷志曰撲子蠻勇悍趫捷以青婆羅叚爲通身袴善用¶
泊箕竹弓&KR0055;林間射飛䑕發無不中部落首領謂之酋在¶
<pb:KR3k0012_SBCK_789-7b>¶
上無食器以芭蕉葉藉之¶
　　　　　㝷傳蠻¶
南夷志曰尋𫝊蠻俗無&KR0093;綿布帛披婆羅籠跣足可以踐¶
&KR0130;捺&KR0068;持弓挾矢射豪猪生食其肉取其兩牙𩀱挿頂傍¶
爲飾又條其皮以擊腰毎戰&KR0720;即以籠子籠頭如兠鍪狀¶
　　　　　祼形蠻¶
&KR0047;夷志曰祼形蠻在㝷𫝊城西三百里爲巢穴謂之野蠻¶
閤羅鳯旣定㝷𫝊而野蠻散居山谷集戰即召之亦無君¶
長女多男少無田農衣服唯有木皮以蔽形或十妻五妻¶
共養一丈夫盡日持弓下褐欄有外來侵害者則射之¶
　　　　　苴望子蠻¶
南夷志曰苴望子蠻在蘭蒼江以西其人勇捷善於馬上¶
用槍所乗馬不用鞍跣足衣短甲&KR0138;蔽胷腹而巳¶
<pb:KR3k0012_SBCK_789-8a>¶
　　　　　望蠻¶
南夷志曰望蠻外喻部落在永昌北其人長大&KR0018;排持槊¶
前無強敵又能用木弓短箭傅毒藥中人立斃婦人跣足¶
以青布爲衣聯珂具巴齒真珠斜絡其身有夫竪分髪爲¶
兩髻無夫者頂後爲一髻垂之地冝沙牛角長四尺以來¶
婦人𥊏乳酪¶
　　　　　黒齒金齒銀齒繡脚¶
南夷志曰黒齒金齒銀齒繡脚四蠻並在永昌𨵿南&KR0258;種¶
𩔖也黒齒以&KR0238;&KR0238;其齒金齒以金鏤片裏其齒以銀齒以¶
銀有事見人則以此爲飾寢食則去之皆當頂上爲一髻¶
以青布爲通身袴又斜披青布條繡脚蠻則於踝上腓下¶
周匝刻爲文彩衣以緋布¶
　　　　　繡靣蠻¶
<pb:KR3k0012_SBCK_789-8b>¶
南夷志曰繡靣蠻生一月則以針刺靣青黛塗之如繡狀¶
　　　　　穿鼻蠻¶
南夷志曰穿鼻蠻在柘東以徑尺金環穿鼻中隔下垂過¶
頥君長即以絲繩繫使人牽起乃行其次者花頭金釘兩¶
枚從鼻兩邊穿令透下¶
　　　　　長鬃㨂鋒¶
南夷志曰長鬃㨂鋒二蠻部落鬃黒而長當額前爲一長¶
鬃髻下過臍每行即以物撑起君長使兩女在前各持一¶
物撑之今爲南詔所惣¶
　　　　　茫蠻¶
南夷志曰茫蠻部落並開南&KR0258;種也茫是其君之号亦呼¶
茫詔從永昌城南先過唐封次鳯藍苴次茫天連次茫吐¶
薅又有火賧茫昌盛恐他茫鮓茫施皆其𩔖也樓居無城¶
<pb:KR3k0012_SBCK_789-9a>¶
郭或&KR0238;齒衣青布衫藤篾&KR0414;腰紅繒布緾髻出其餘垂後¶
爲飾婦人披五色娑羅籠孔雀巢人家樹上象如水牛俗¶
飬以耕田¶
　　　　　棠魔蠻¶
南夷志曰棠魔蠻去安南林西原十二程俗飬牛馬長與¶
漢人愽易大中八年經略使苛暴(人/將)塩一斗愽牛或馬一¶
疋因兹隔絶不來¶
太平御覽卷第七百八十九¶
