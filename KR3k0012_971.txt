# -*- mode: mandoku-view; -*-
#+TITLE: 太平御覽
#+DATE: 2015-09-12 00:54:00.566522
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 971
#+PROPERTY: FILE SB11n0727-971太平御覽-卷之九百七十一.
<pb:KR3k0012_SBCK_971-1a>¶
太平御覽卷第九百七十一¶
果部八¶
　　柿　橙　林擒　椑　枇杷¶
　　㯽榔　豆䓻　胡桃　荔支¶
　　　　　杮¶
義熈起居注曰二年正月吴令顧脩期言西郷有柿樹殊¶
夲合條依舊集賀詔停¶
晉宮閣名曰徽章殿前柿一株¶
廣志曰柿有小者如　杏¶
壬逸荔支賦曰宛中朱柿¶
潘岳閑居賦曰張公大谷之梨梁侯烏椑之柿¶
王廙洛都賦曰豹祠赤杏胡並丹柿甘液滋脆不絓牙齒¶
李尢七𣢾曰鴻柿若瓜¶
<pb:KR3k0012_SBCK_971-1b>¶
劉義恭啓事曰勑旨垂賜華林園柿出自神苑滋味殊絶¶
　　　　橙¶
說文曰橙橘屬也¶
東觀漢記曰建武中南單于來朝賜御食及橙橘龍眼荔¶
支¶
晉令曰諸官有祑者守護橙者置吏一人¶
淮南子曰夫橘樹之江北化爲橙¶
風俗通曰橙皮可爲醬虀¶
博物志曰成都廣都郫繁江原臨卭六縣生金橙似橘而¶
非若柚而芬香夏秋冬或華或實大如櫻桃小者或如彈¶
丸或有年春秋冬夏華實竟歳¶
廣志曰有給客橙目夏至冬且花且實¶
風土記曰橙柚屬也而葉正圎¶
<pb:KR3k0012_SBCK_971-2a>¶
異苑曰南康歸羙山石城内有橙就食其實任意取足持¶
歸家人啖輙病或顚仆失徑¶
庾仲𥘉楊都賦曰菓則黄甘朱橙¶
胡道安甘賦曰襄隂大橙江陽巨橘¶
　　　　　林檎¶
廣志曰黒琴以赤㮏(亦名/黒琴)¶
劉禎京記曰園多林檎¶
述征記曰林檎菓實可佳其榅勃實微大其狀醜其味香¶
輔関有之江淮南少¶
晉宫闕記曰華林園有林檎十二株榅勃六株¶
左思蜀都賦曰林檎枇杷橙柿梬楟¶
謝靈運山居賦曰枇杷林檎帶谷映渚¶
　　　　　椑¶
<pb:KR3k0012_SBCK_971-2b>¶
廣州記曰荔支壷橘南珎之上菱蓮椑柿爲其次¶
地理記曰梁侯園有烏椑八稜大如醬盞¶
荆州土地記曰冝都出大椑¶
晉宫閣名曰華林園椑子二株¶
范汪祠制曰孟冬祭用椑柿¶
異苑曰傅亮永𥘉中爲護軍兄珎住府西齋忽見北䆫外¶
椑樹下物靣廣三尺狀若方相乆乃自滅¶
韋耀靈陽賦曰甘蔗椑柿榛栗木瓜¶
潘安仁閑居賦曰梁俟烏椑之柿¶
謝靈運山居賦曰椑柿𬒳實於長浦¶
潘岳金谷詩曰前庭樹沙甘後園植烏椑¶
魏武帝爲兖州牧上書曰謹上椑棗二箱¶
　　　　　枇杷¶
<pb:KR3k0012_SBCK_971-3a>¶
范汪祠制曰孟夏祭用枇杷¶
唐書曰建中元年詔山南之枇杷江南之甘橘藕歳爲次¶
第貢者取一次以供廟饗餘皆罷¶
晉宫閣名曰華林園枇杷四株¶
風土記曰枇杷葉似栗子似葯十而叢生四月熟¶
南中八郡志曰南安縣出好枇杷¶
廣州記曰枇杷若榴叅乎京都¶
華山記曰華山講堂西頭有枇杷園¶
荆州記曰冝都岀大枇杷¶
廣志曰枇杷冬華實黄大如雞子小者如杏味甜酢四月¶
熟岀犍爲¶
仲長統昌言曰今人主不思甘露醴泉涌而患枇杷荔支¶
之腐亦鄙矣¶
<pb:KR3k0012_SBCK_971-3b>¶
王彪之閩中賦曰菓則烏椑朱柿扶餘枇杷¶
周祗枇杷賦曰昔魯季孫有嘉樹韓宣子譽之屈原離騷¶
亦著橘賦至於枇杷寒暑無變負雪楊華余植之庭圃遂¶
賦之云名同音器質異貞松四序一采素華冬馥¶
曹植樂府歌曰橙橘枇杷甘蔗代出¶
謝靈運七濟曰朝食旣畢摘菓堂隂春惟枇杷夏則林檎¶
　　　　㯽榔¶
吴録地理志曰交趾朱䳒縣有㯽榔樹直無枝條髙六七¶
丈葉大如蓮實房得古賁灰扶留藤食之則柔而羙郡内¶
及九真日南並有之¶
宋書曰劉穆之少時家貧誕節嗜酒食不脩拘檢好徃妻¶
兄家乞食多見辱不以爲耻其妻江嗣女甚明識每禁不¶
令徃江氏後有慶㑹屬勿來穆之猶徃食畢求㯽榔江氏¶
<pb:KR3k0012_SBCK_971-4a>¶
兄弟戯之曰㯽榔消食君乃常飢何忽湏此妻復截髮市¶
肴饌爲其兄弟以餉穆之自此不對穆之梳沐及穆之爲¶
丹陽尹將召妻兄妻泣而稽顙以致謝穆之曰本不匿怨¶
無所致憂及至醉穆之乃令厨人以金拌貯㯽榔一斛以¶
進之¶
齊書曰任昉父遥本性重㯽榔以爲常餌臨終甞求之不¶
得好者昉亦所嗜好深以爲恨遂終身不甞㯽榔¶
梁書曰干陁利國在南海洲上其俗與林邑扶南略同出¶
班布古貝㯽榔㯽榔特精爲諸國之極¶
三國典略曰齊命通直散騎常侍辛徳源聘于陳陳遣主¶
客蔡佞宴醻因談謔手弄㯽榔乃曰頃　聞北間有人¶
爲噉㯽榔獲罪人間遂禁此物定爾不徳源荅曰此是天¶
保𥘉王尚書罪狀辭耳猶如李固被責云胡粉飾貌搔頭¶
<pb:KR3k0012_SBCK_971-4b>¶
弄姿不聞漢世頓禁胡粉¶
金樓子曰有寄㯽榔與家人者題爲合字蓋一人口也¶
風俗記曰王髙麗年十四五時四月八日在彭城佛寺中¶
謝混見而以㯽榔贈之執王手謂曰王郎謝叔源可與周¶
旋否¶
南中八郡志曰㯽榔大如棗色青似蓮子彼人以爲異婚¶
族好客輙先進此物若邂逅不設用相嫌恨¶
林邑記曰㯽榔樹大圍丈餘髙十餘丈皮似青桐節如桂¶
竹下夲不大上末不小調直亭亭千萬若一森秀無柯端¶
頂有葉葉似甘蕉條派開破仰望沙沙如㴙藂蕉於竹杪¶
風至獨動似舉羽扇之掃天葉下繋數房房綴十數子家¶
有數百樹雲踈如墜繩也¶
廣州記曰嶺外㯽榔小如交阯而大如蒳(音/納)子土人亦呼¶
<pb:KR3k0012_SBCK_971-5a>¶
爲㯽榔¶
廣志曰木實曰㯽榔樹無枝略如柱其顚五六尺間穟如¶
黍秀實大如桃李生棘針重疊其下剥其皮煑其肉實而¶
貫之堅如乾棗食後啖之滑羙消糓下氣彼方珎之以爲¶
口實亦出交阯¶
南方草物狀曰㯽榔樹三月開花仍連著實大如雞卵十¶
一月熟¶
雲南記曰雲南有大腹㯽榔在枝朶上色猶青每一朶有¶
三二百顆又有剖之爲四片者以竹串穿之隂乾則可乆¶
停其青者亦剖之以一片青葉及蛤粉卷和嚼嚥其汁即¶
似減澁味雲南每食訖則下之¶
又曰雲南多生大腹㯽榔色青猶在枝朶上每朶數百顆¶
云是彌臣國來¶
<pb:KR3k0012_SBCK_971-5b>¶
又曰雲南有㯽榔花糝極羙¶
又曰平琴州有㯽榔五月熟以海螺殻燒作灰名爲奔蛤¶
灰共扶留藤葉和而嚼之香羙¶
羅浮山䟽曰山㯽榔一名蒳子幹似蔗葉類柞一藂十餘¶
幹每幹生十房房底數百子四月采樹似栟(音/并)櫚生日南¶
者與㯽榔同狀五月子熟長寸餘¶
楊衒之洛陽伽藍記曰南方歌營國㝡爲強大民戸殷多¶
出明珠金玉及水精珎異饒㯽榔¶
異物志曰㯽榔若筍竹生竿種之精硬引莖直上末五六¶
尺間洪洪腫起若瘣木焉因折裂出若黍穗無華而爲實¶
大如桃李又生棘針重累其下以禦衛其實剖其上皮空¶
其膚熟而貫之硬如乾棗以扶留藤古賁灰并食下氣及¶
宿食消穀飲設以爲口實¶
<pb:KR3k0012_SBCK_971-6a>¶
嶺表録異曰㯽榔交廣生者非舶㯽榔皆大腹子也彼中¶
悉呼爲㯽榔交阯豪士皆家園植之其樹莖葉根幹與桄¶
榔椰子小異也安南人自嫰及老採實啖之以不婁藤兼¶
之瓦屋子灰競咀嚼之自云交州地温不食此無以祛其¶
瘴癘廣州亦噉㯽榔然不甚於安南也府郭内亦無㯽榔¶
樹¶
周成雜字曰㯽榔菓也似螺可食¶
李當之藥録曰㯽郎一名賔門¶
左思吴都賦曰㯽榔無柯椰葉無䕃¶
劉淵林吴都注曰㯽榔髙六七丈正直無枝葉條從心生¶
其實作房從心中一房數百實如鷄子外有殻肉滿殻中¶
正白味苦澁得枎留藤與古賁灰食則柔滑而羙矣¶
俞益期與韓康伯牋曰㯽榔信南遊之可觀子旣非常木¶
<pb:KR3k0012_SBCK_971-6b>¶
亦特竒云温交州時度之大者三圍髙者九丈其擢穗似¶
禾其綴實似榖其皮似桐而厚其節似竹而穊(音/旣)其中空¶
其外勁其屈如覆虹其申如縋繩歩其林則寥㓪庇其䕃¶
則蕭條信可以長吟可以逺想矣性不奈霜不得北植必¶
當遐樹海南遼然萬里不遇長者之目自令恨深¶
劉義恭啓事曰奉賜交州所獻㯽榔味殊常品塗逺蒟醤¶
九真蠻獠俗曰九真獠欲㛰先以㯽榔子一函詣女女食¶
即㛰¶
　　　　　豆䓻¶
劉欣期交州記曰豆䓻似杬樹味辛堪綜合㯽榔嚼治斷¶
齒¶
環氏吴地記曰黄𥘉三年魏來求豆㓂¶
南方草物狀曰漏榮樹子大如李實二月華七月熟岀興¶
<pb:KR3k0012_SBCK_971-7a>¶
古¶
左思吴都賦曰草則藿蒳豆榖¶
　　　　胡桃¶
晉宫閣名曰華林園胡桃八十四株¶
廣志曰陳倉胡桃皮薄多肌隂平胡桃大而皮脆急捉則¶
破¶
西京雜記曰上林苑有胡桃¶
吴時外國志曰大秦有棗㮏胡桃¶
博物志曰張騫使西域還得胡桃¶
廣五行記曰後蜀李雄王衡十二年扶風人韓豹爲太史¶
令雄卒子期立以豹爲太傅猶領候職豹甞言於期曰臣¶
今老志在田園欲植胡桃願賜其種期不悟俄而李壽自¶
涪率衆南向襲剋成都廢期自立¶
<pb:KR3k0012_SBCK_971-7b>¶
嶺表録異曰山胡桃皮厚而堅大於北府底平如㯽榔多¶
肉少穰亦與北中者相似以斧磓之方破或取之自底磨¶
平以爲印子其隔屈曲類篆文也¶
馬融西弟頌公胡桃自零¶
潘岳閑居賦曰三桃表櫻胡之別¶
孔融與諸郷書曰先日多惠胡桃深知篤意¶
劉滔母荅虞吴國書曰咸和中避蘇峻亂於臨安山吴國¶
遣使餉饋乃荅書曰此菓有胡桃飛欀飛禳岀自南州胡¶
桃夲生西差外剛内柔質似賢欲以奉貢¶
　　　　　荔支¶
東觀漢記曰單于來朝賜橙橘龍眼荔支¶
謝承後漢書曰汝南唐羗爲臨武縣長接交州舊獻荔支¶
羗上書諌乃止¶
<pb:KR3k0012_SBCK_971-8a>¶
魏文帝詔羣臣曰南方有龍眼荔支寜比西國蒲陶石蜜¶
乎今以荔支賜將吏啖之則知其味薄矣¶
吴録曰蒼梧多荔支生山中人家亦種之¶
唐書曰楊貴妃生於蜀好荔支南海荔支勝蜀者故每歳¶
飛馳以進然方暑而熟經宿輙敗¶
又曰白居易爲忠州刺史在郡爲木蓮荔支圖寄朝中親¶
友各記其狀曰荔支生巴峽間形圎如帷蓋葉如桂冬青¶
華如橘春榮實如丹夏熟朶如蒲萄核如枇杷殻如紅繒¶
膜如紫綃瓤肉瑩白如氷雪漿液甘酸如醴如酪大抵如¶
此其實過若離本枝一日而色變二日而香變三日而味¶
變四五日外色香味盡去矣¶
廣志曰荔支髙五六丈如桂樹緑葉蓬蓬然冬夏欎茂青¶
華朱實實大如雞子核黄黒似熟蓮子實白如肪甘而多¶
<pb:KR3k0012_SBCK_971-8b>¶
汁似安石榴有甜味夏至日將巳時翕然俱赤則可食也¶
一樹下百斛犍爲𤏡道南荔支熟時百鳥肥其名之曰焦¶
核小次曰春花次曰朝偈此三種爲羙次鼈卵大而酸以¶
爲醢和率生稻田間¶
又曰荔支壷橘南珎之上¶
西京雜記曰南越王尉他獻髙祖鮫魚荔支髙祖報以蒲¶
桃錦四疋¶
笁法真登羅山䟽曰荔支冬青夏至日子始赤六七日可¶
食甘酸冝人其細核者謂之焦核荔支之㝡珎也¶
異物志曰荔支爲異多汁味甘絶口又小酸所以成其味¶
可飽食不可使厭生時大如雞子其膚光澤皮中食乾則¶
醮小則肌核不如生時竒四月始熟也¶
嶺表録異曰荔支南中之珎果也梧州江前有火山上有¶
<pb:KR3k0012_SBCK_971-9a>¶
荔支四月先熟(以其地熱/故曰火也)核大而味酸其髙新州與南海¶
産者㝡佳五六月方熟(黔中亦出荔支余曽/得一甞一似火山者)形若小鷄子¶
近蔕稍平皮殻殷紅肉瑩寒玉又有焦核者性熱液甘食¶
之過度即蜜漿制之又有䗶荔支黄色味稍劣於紅者¶
廣州記云每歳進荔支郵傅者疲斃於道漢朝下詔止之¶
今猶修事荔支煎進焉其樹自徑尺至于合抱葉蜜如冬¶
青木性堅重其根工人多取爲阮咸槽彈弓碁局¶
仲長統昌言曰今人主不思神芝朱草而患枇杷荔支之¶
腐亦鄙矣¶
王逸荔支賦曰乃覩荔支之樹其形也曖若朝雲之興森¶
如横天之篲角亢興而靈華敷大火中而朱實繁灼灼若¶
朝霞之吐日離離如繁星之著天¶
劉淵吴郡注曰荔支樹生山中葉緑色實正赤肉肥肌正¶
<pb:KR3k0012_SBCK_971-9b>¶
白味美¶
左思蜀都賦曰傍挺龍目側生荔支布緑葉之萋萋結朱¶
實之離離¶
太平御覽卷第九百七十一¶
