# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:55.431266
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 907
#+PROPERTY: FILE SB11n0727-907太平御覽-卷之九百七.
<pb:KR3k0012_SBCK_907-1a>¶
太平御覽卷第九百七¶
　獸部十九¶
　　麞(麕附)兎¶
　　　　　麞¶
春秋運斗樞曰樞星散爲麞¶
伏侯古今注曰麞有牙而不能噬鹿有角而不能觸麞一¶
名&KR0874;青州人謂&KR0874;爲麞○抱朴子曰麞兎入軍中當徙之¶
又曰山中稱赤吏者麞也○吕氏春秋曰使麞疾走馬弗¶
及也而得之者時願也○瑞應圗曰宋文元嘉二十五年¶
華林園飬麞生二百子文帝又獲青麞¶
晉起居注曰咸寧中白麞見魏郡後諸州各送白麞¶
異𫟍曰青州劉幡元嘉&KR0004;射得一麞剖肚藏以草塞之厥¶
然起走幡怪而拔塞湏&KR0119;復還倒如此三焉幡宻録此種¶
<pb:KR3k0012_SBCK_907-1b>¶
求𩔖治傷痍多愈¶
北史曰後魏廣平王懷甞獵於河北馬塲間逐一麞入草¶
命人圍遶將自射之田巳先經燒不見其出遂失麞所在¶
唯有塼塔存焉懷乃悵然動仁恕之心解鷹放犬遂不復¶
獵¶
蕭廣濟孝子傳曰蕭國遭喪有鵠遊其庭至暮而玄麞暮¶
入其門與馬犬侣至旦而去¶
王&KR0274;上白麞表曰所領阮藻之於江寧縣界得白麞一頭¶
毛色鮮㓗異於𩔖誠嘉祥也¶
　　　　　&KR0874;(几筠/切)¶
爾雅曰&KR0874;牡麌牝麋(音/栗)其子麆(音/助)其跡解絶有力豜(音/肩)¶
&KR0003;文曰&KR0874;麞也¶
毛詩曰野有死&KR0874;惡無禮也野有死&KR0874;白茅苞之¶
<pb:KR3k0012_SBCK_907-2a>¶
穆天子傳曰天子賜曹奴之人白銀之&KR0874;¶
論衡曰都尉王子鳯時&KR0874;入府中其後迁爲丹陽太守¶
魏文帝詩曰巾車出鄴宮校獵東橋津湾弓忽髙馳一發¶
連𩀱&KR0874;¶
晉書曰中興所在獻白麕¶
建武故事曰咸和六年計貢合集於樂堂有野&KR0874;走至堂¶
前左右逐之於池中而獲之¶
沈約宋書曰宗室傳曰劉慶於廣陵有疾野&KR0874;入府心甚¶
惡之因陳惡求還太祖許之薨于京邑¶
　　　　　兎¶
爾雅曰兎子嬎(敷万/切)其跡迒絶有力(迒音剛又/胡剛切)¶
廣志曰兎大者曰毚(音/讒)¶
春秋運斗樞曰玉衡星散而爲兎¶
<pb:KR3k0012_SBCK_907-2b>¶
孫氏瑞應圖曰赤兎者瑞獸王者盛德則至¶
典略曰兎者明月之精¶
詩小雅曰巧言躍躍毚兎遇犬獲之¶
又國風有兎曰有兎爰爰雉離于羅(爰爰/緩意)¶
又小雅瓠葉曰有兎斯首炮之燔之(斯白也字/或作鮮)¶
史記曰李斯出獄頋謂其子曰吾欲與尓復牽黄犬俱出¶
上蔡東門逐狡兎其可得乎¶
又曰范雎謂𥘿昭王曰夫以𥘿而治諸侯譬&KR0002;縱韓盧而¶
摶蹇兎也¶
謝承後漢書曰儒叔林爲東郡太守赤烏巢於屋梁兎産¶
於&KR0451;下¶
又曰方儲字聖明丹陽歙人㓜喪父事母母死&KR0018;土成墳¶
種樹千株鸞鳥栖集其上白兎遊其下¶
<pb:KR3k0012_SBCK_907-3a>¶
范曄後漢書曰南徼外蠻夷獻白雉兎¶
又曰蔡邕性篤孝母嘗滯病三年邕自非寒暑節變未嘗¶
解衿帶不寢寐七旬母卒廬於冢側動静以禮有兎馴擾¶
其室傍¶
漢獻帝春秋曰張楊大將睦固屯於射犬巫戒之曰將軍¶
本名白兎兎見犬必驚不宜屯此固不從司空曰兎入犬¶
城伹當取遂進軍擊平之¶
張璠漢記曰梁冀起兎𫟍於河南移檄所調發生兎刻其¶
毛以爲識民有犯者罪至死西域嘗有賈胡來不知禁誤¶
殺一兎轉相告坐死者十餘人也¶
晉書載記曰石勒時茬(叔之/切)平令師歡獲黒兎獻之於勒¶
或以爲勒龍飛革命之祥於晉以水承金兎隂精之獸玄¶
爲水色此殿下冝速副天人之望也於是大赦改咸和三¶
<pb:KR3k0012_SBCK_907-3b>¶
年曰大和¶
王隱晉書曰慕容皝田于南鄙見父老曰此非獵所言卒¶
不見旣明日又出見白兎馳射之墜馬于石即死¶
後魏書曰有兎入於後宮撿問門官無從得入太祖恠之¶
令崔浩推其咎徵浩以爲當有隣國貢嬪嬙者明年姚興¶
果來獻女¶
三國典略曰周命尉遟逈伐蜀帥甲士一萬二千&KR0016;萬疋¶
自散𨵿由固道而入太祖送於城西見一走兎命弟中領¶
軍網射之網誓曰&KR0002;獲此兎必當破蜀俄而獲兎太祖喜¶
曰事平之日賞汝佳口及剋蜀乃賜侍婢二人¶
隋書曰華秋汲郡臨河人也㓜喪父事母以孝聞家貧傭¶
賃爲飬其母卒秋髮盡秃落廬於墓側&KR0018;土成墳有人欲¶
助之者秋輒拜而止之大業&KR0004;調狐皮郡縣大獵有一兎¶
<pb:KR3k0012_SBCK_907-4a>¶
人逐之奔入秋廬中匿秋膝下獵人至廬所異而免之自¶
尓此兎常𪧐廬中馴其左右郡縣嘉其孝感具以狀聞¶
春秋考異尤曰熒惑不明雉生兎焉¶
春秋運斗樞曰行失揺光則兎出月(宋灼注曰隂不衘/陽故兎出月也)¶
春秋元命苞曰君失德則地吐泉魚銜兎(宋灼注曰兎陽/精魚是陽見制)¶
(也)¶
詩推度災曰八月成光决鼻始明决鼻兎也¶
黄帝占書曰月望而月兎不見者所見之國崩大水滔民¶
崔豹古今注曰兎口有缺尻有九孔¶
括地圗曰天池之出有獸如兎名曰飛兎以背毛飛¶
莊子曰蹄者所以在兎也得兎而忘蹄(蹄者取/兎網)¶
韓子曰宋人有耕者田中有株兎走觸折頭而死因釋耕¶
守株冀復得兎爲宋國𥬇¶
<pb:KR3k0012_SBCK_907-4b>¶
慎子曰一兎走街百人追之積兎於市過而不視非不欲¶
得分定不争也¶
韓子曰趙王遊於圃中左右以兎與虎而輟之虎盻然環¶
其眼王曰可惡哉虎在左右曰平陽之目可惡過此(平陽/君趙)¶
(王之/弟)¶
文子曰飛鳥反郷兎走歸窟狐死首丘¶
抱朴子曰兎壽千&KR0010;五百&KR0010;其色白¶
又曰山中夘日稱丈人者兎也¶
又曰采女丹法以兎血和丹與宻蒸之百日服之如梧子¶
者二丸一百日有神女二人來侍之可役使¶
淮南子曰以兎之走使大如馬則逐日追風及其爲馬則¶
不走矣○又曰楚王珮玦逐兎爲速破乃取兩玦重而着¶
之其破愈疾¶
<pb:KR3k0012_SBCK_907-5a>¶
述異記曰殷紂之時大龜生毛兎生角兵甲將興兆也¶
春秋後語曰昔齊有良兎曰東郭俊(本或作狡兎以/其善走故曰俊)一日¶
走百里有良狗曰韓子獹(黒犬也獹/讀如盧也)亦一日而走百里使¶
人遥見而指屬(指属猶指蹤也/属音之欲切)則雖韓獹不及良兎躡跡¶
而蹤之則雖東郭不能離也¶
春秋後語曰淳于髠&KR0003;齊威王曰韓子獹天下之壯犬也¶
東郭俊者海内之狡兎也韓子獹逐東郭俊環山者三騰¶
山者五兎極於前而犬疲於後犬兎俱疲各死其處田父¶
見而𫉬之無勞倦之苦而擅其功今齊魏相持頓兵弊衆¶
臣恐強𥘿大楚乘其後而有田父之功也威王懼而罷兵¶
又曰㽵辛對楚王曰臣聞鄙諺曰見兎而頋犬未爲晩也¶
亡羊而&KR0024;牢未爲遲也¶
又曰馮煖謂孟嘗君曰聞狡兎有三穴¶
<pb:KR3k0012_SBCK_907-5b>¶
范子計然曰兎毫出玄莵樂浪¶
書紀年曰昭王十九年天大曀雉兎皆震宣王三十年有¶
兎舞鎬¶
風俗通曰食兎&KR2635;(音/牝)者令人靣生&KR2635;食得&KR2635;者賞以寒酒¶
按𥘿法言好車裂抽脅黔首飲泣永歎故食兎&KR2635;以爲嘉¶
瑞全巳之&KR2635;也所以有賞耳¶
古今注曰成帝建平元年山陽得白兎目赤如朱京房妖¶
占曰兎止城上邑必虚入宫生子宫空¶
廣志曰漢諸郡獻兎毫書鴻都門題唯趙國豪中用¶
論衡曰兎䑛雄豪而孕及其生子從口中出¶
又愽物志曰兎望月而孕兎吐子舊有此&KR0003;余目所見也¶
又曰儒者言月中兎夫月水也兎在水中無不死者夫兎¶
月氣也¶
<pb:KR3k0012_SBCK_907-6a>¶
又曰任娠者不食兎肉令兒口缺¶
幽明録曰桓大司馬温時有叅軍夜坐忽見屋樑棟間¶
有一伏兎張目切齒而向之甚可畏惡兎來轉近遂引¶
刀而斫之正中於兎而實反傷其𦞃流血滂沲&KR0055;恠此意¶
命家中悉藏刀刄不以自近後忽復見如前意廻或復索¶
刀重斫因傷委頓幸刀不利故不至死再過而止¶
傳玄歌辤曰兎擣藥月間安足道神烏戯雲間安足道¶
楚辤天問曰夜光何德死則又育(夜光月也育生也言月/得於天死而復生也)¶
古𧰟歌曰焭焭白兎東走西頋衣不如新人不如故¶
樂府歌詩曰採取神藥山之端白兎擣成蝦蟇九奉上陛¶
下一玉柈(音盤)¶
太平御覽卷第九百七¶
<pb:KR3k0012_SBCK_907-6b>¶
