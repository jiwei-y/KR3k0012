# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:38.694591
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 689
#+PROPERTY: FILE SB11n0727-689太平御覽-卷之六百八十九.
<pb:KR3k0012_SBCK_689-1a>¶
太平御覽卷第六百八十九¶
　服章部六¶
　　　　　衣¶
白虎通曰衣者隱也裳者鄣也所以隱形自鄣蔽也¶
釋名曰衣者依也人所依以疪寒暑也¶
爾雅曰衣裗(音/旒)謂之䘽(音霓衣䄛也齊人謂之/褗或曰袿衣之飾也)黼領謂之¶
襮(繡刺黼文以褗/領也襮音博之)縁謂之純(衣縁/飾也)袕謂之褮(衣開孔也孔/袕音穴褮音)¶
(褮)衣皆謂之&KR0109;(交/領)衱(居業/切)謂之&KR0322;(衣後/&KR0322;也)衿謂之袸(辭見切/衣小帶)¶
(也)佩衿謂之禐(佩玉之/帶上屬)執衽謂之結(持衣/上祍)扱衽謂之襭(音/襭)¶
(扱衣上/衽於帶)衣蔽前謂之䄡(今黻/膝也)婦人之禕謂之縭緌也(即今/之香)¶
(纓也禕邪交絡帶繫於/體因名爲禕緌繫也)裳削幅謂之纀(蒲木切削殺其/幅深衣衣裳)¶
世夲曰胡曹作衣(宗&KR0454;注曰/黄帝臣也)¶
易曰黄帝堯舜垂衣裳而天下治盖取諸乾坤(上衣下裳/乾坤之象)¶
<pb:KR3k0012_SBCK_689-1b>¶
又曰訟卦上九或錫之鞶帶終朝三禠之象曰以訟受服¶
亦不足敬也¶
書曰予欲觀古人之象日月星辰山龍華蟲作㑹宗彞藻¶
火粉米黼黻絺繡以五采彰施于五色作服汝明¶
又&KR0003;命曰唯衣裳在笥¶
禮曰夫爲人子者父母存衣冠不純素孤子當室衣冠不¶
純采(純/縁)¶
又曰季康之母死陳褻衣(褻衣非/上服)敬姜曰婦人不飾不敢¶
見舅姑將有四方之賔來褻衣何爲陳於斯命撤之¶
又曰孔子曰昔先王未有火化食草木之實鳥獸之&KR0079;飲¶
其血茹其毛未有絲麻衣其羽皮後聖有作治其&KR0093;麻以¶
爲布帛¶
又曰朝玄端夕深衣&KR0055;衣三祛(謂大夫士也/祛尺二寸)&KR1164;齊倍要祍¶
<pb:KR3k0012_SBCK_689-2a>¶
當旁袂可以回肘長中繼揜尺祫二寸祛尺二寸縁廣寸¶
半以帛裏布非禮也士不衣織無君者不貳采衣正色裳¶
閒色非列采不入公門振絺&KR1533;不入公門振裘不入公門¶
襲裘不入公門纊爲繭緼爲&KR0129;禪爲網帛爲褶¶
又緇衣曰子曰長民者衣服不貳從容有常以齊其民則¶
民德歸一¶
左傳曰衮冕黻珽(黻韋&KR1302;以敝膝/也珽丑笏也)帶裳幅舄(帶革帶也衣/下曰裳幅今)¶
(之行𦞃者/舃&KR0232;履)衡紞紘綖(衡持冠者紞冠之垂者紘/纓從下而上者綖冠上覆)昭其度也¶
藻率鞞鞛(藻率以韋爲之所以籍王/鞞佩刀削上飾鞛下飾)鞶厲游纓(鞶紳帶也/一名大帶)¶
(厲大𢃄之垂者游旌/旗之游纓在馬膺前)昭其文也¶
又曰狄人伐衛衛懿公與石祁子玦與寗莊子矢使守曰¶
以此賛國擇利而爲之與夫人繡衣曰聽於二子(取其文/章順序)¶
又曰欒武子曰&KR0002;敖蚡冐篳路藍縷以啓山林(若敖蚡冒/皆楚之先)¶
<pb:KR3k0012_SBCK_689-2b>¶
(君蓽路柴車一/藍縷弊衣也)¶
又曰呉季札聘於鄭見子産如舊相識與之縞帶子産獻¶
紵衣焉¶
詩曰碩人其頎衣錦褧衣(褧單也尚以禪衣/謂其文之大著)¶
又曰縞衣綦巾&KR0147;樂我貟¶
又曰蜉蝣之羽衣裳楚楚蜉蝣之翼采采衣服蜉蝣掘閲¶
麻衣如雪¶
又曰靑青子衿悠悠我心(青衿青領也/學子之所服)¶
又曰山有樞隰有榆子有衣裳弗曵弗婁¶
又曰緇衣美鄭武公也緇衣之冝兮敝予又改爲兮緇衣¶
之好兮敝予又改造兮緇衣之蓆兮敝予又改作兮(蓆大/也)¶
又曰衣錦褧衣裳錦褧裳¶
又豈曰無衣七兮不如子之衣安且&KR0123;兮豈曰無衣六兮¶
<pb:KR3k0012_SBCK_689-3a>¶
不如子之衣安且燠兮¶
又豈曰無衣與子同袍豈曰無衣與子同澤(澤褻/衣)豈曰無¶
衣與子同裳¶
又曰君子至止黻衣繡裳¶
又曰七月流火九月授衣一之日觱發二之日栗烈無衣¶
無&KR0260;何以卒歳¶
史記曰文帝衣弋綈所幸愼夫人令衣不得曵地¶
漢書曰齊國有三服之官奉獻冠幘縱爲首服紈素爲冬¶
服輕綃爲夏服¶
又曰韓信旣平齊項羽使武渉&KR0003;信背漢歸楚信曰臣事¶
項王官不過郎中位不過執㦸漢王予我上將軍印授我¶
兵數萬解衣衣我推食食我夫人深親信我我背之不祥¶
雖死不易幸爲信謝項王¶
<pb:KR3k0012_SBCK_689-3b>¶
又曰武帝末郡國賊盗羣起暴勝之爲直指使者衣繡衣¶
持斧捕之¶
又曰朱愽爲琅瑘太守勑官屬多作衣褒大祒(音紹祒/袴也)不¶
中節度自令&KR0122;吏令去地三寸¶
又曰帝賜南粵王他上禇五十衣中禇三十衣下禇二十¶
衣(以綿裝衣曰禇上中下/者綿之多少厚薄差)¶
又曰江充&KR0004;召見犬臺宫自請願以所常&KR0013;服冠見上上¶
許之充衣紗&KR1796;單衣曲&KR0322;後垂交輸(如淳曰交輸割正幅/使一頭狹&KR0250;若燕尾)¶
(垂之兩旁/見於後也)冠禪纚歩揺冠飛翮之纓(服䖍曰冠禪纚故行/則摇以鳥羽作纓也)¶
(步)容貌甚壯帝望而異之謂左右曰燕趙固多竒士¶
又曰雋不疑佩環玦襃衣愽帶盛服至門下謁暴勝之¶
又曰王&KR0123;字子陽好車馬衣服自奉養極爲鮮明而遷徙¶
所載不過囊衣天下服其廉而怪其奢丗傳子陽能作黄金¶
<pb:KR3k0012_SBCK_689-4a>¶
後漢書曰更始時授官爵皆群小賈竪膳夫庖人多著繡¶
而衣錦袴䄡䄖諸于罵詈道中時智者見之以爲服之不¶
中身之災也(漢書音義曰諸于大掖衣也如婦人之袿衣/楊雄方言曰襜䄖其短者自𨵿之西謂之裗)¶
(䘿郭璞注曰俗名䘿䘸據此即是諸子上/加繡䘿如今之半臂也䘪音充䘿音屈)¶
又曰光武見來歙大歡即解衣以衣之¶
又曰𥙊遵爲人廉約家無&KR0059;財常衣韋袴寢布&KR0013;夫人裳¶
不加縁¶
又曰𥙊彤在遼東幾三十年衣無兼副顯宗美其清約賜¶
之衣&KR0013;什物無不悉備¶
又曰耿恭自䟽勒廻衣屨穿决形容枯槁¶
又曰東平憲王蒼侍肅宗饗衛士於南宫因從皇太后周¶
行掖庭池閲隂太后舊時器服愴然動容乃命留五時衣¶
各一襲(五時衣謂春青夏朱季夏黄/秋白冬黒也衣單&KR0232;其曰襲)及常所御衣合五十¶
<pb:KR3k0012_SBCK_689-4b>¶
篋餘悉分布諸王公主及子孫在京師者各有差特賜蒼¶
及琅邪王京書曰間饗衛士於南宮因閲視舊時衣物惟¶
王有孝友之德今送光烈皇后假髻帛各一及衣一篋可¶
時奉瞻以慰凱風寒泉之思又欲令後生子孫得見先后¶
衣服之製¶
又曰明德馬后身長七尺二寸方口美髮能誦易好讀春¶
秋常衣大練&KR0322;不加縁(大練大帛也杜預注/左傳曰大帛厚繒也)朔望諸&KR0078;主¶
朝請望見后&KR0129;衣踈麄反以爲綺&KR1796;就視乃𥬇后辭曰此¶
繒特冝&KR0055;色故用之耳六宫莫不歎息¶
謝承後漢書曰𡊮忠乗舡戴笠詣王㓪見㓪左右僮從皆¶
著青絳采衣非其奢麗即辭疾發而退也¶
又曰郭賀拜荆州刺史有殊政顯宗廵狩到南陽特見嗟¶
嘆賜以三公之服黼黻冕旒勑行部去幨幃令百姓見其¶
<pb:KR3k0012_SBCK_689-5a>¶
容服以彰有德¶
魏志曰文帝詔曰三丗長者知&KR0013;服五丗長者知飲食此¶
言&KR0013;服飲食難曉也¶
又曰明帝徴管寧爲光禄勲辭不就詔問青州刺史程喜¶
寧守節髙子審疾尫頓耶喜上言寧&KR0106;著皂帽布&KR0237;袴布¶
裙時單&KR0232;出入閨庭能自柱杖不須扶持四時𥙊祀輙自¶
力強改加衣服著絮巾故在遼東所有白布單衣親薦饋¶
饌跪拜成禮¶
魏略曰文昭甄后以漢光和五年十二月丁酉生毎寢寐¶
家中髣髴見有人持玉衣覆其上者常共怪之¶
魏氏春秋曰王允爲吏部郎中選郡守明帝疑其所用非¶
次召入將加罪允妻阮出謂曰明主可以理奪難以情求¶
允頷之而入帝怒詰之允對曰某郡太守雖限滿文書先¶
<pb:KR3k0012_SBCK_689-5b>¶
至年限在後月限在前帝取事視之乃釋遣出望其衣敗¶
曰清吏也¶
呉書曰孫權毎賜周瑜衣寒暑皆白領諸將皆不及¶
晉書曰石崇以奢豪矜物厠常有十餘婢列侍置香粉有¶
客如厠皆易新衣而出客多羞脫故而王敦脫故著新意¶
氣無怍婢相謂曰此必能作賊¶
又曰髙士郭文字文舉河内軹人也洛陽䧟奔呉居大辟¶
山&KR0106;著鹿裘葛巾餘杭令顧颺與葛洪造之颺使致韋衣¶
不納使置室中乃爛於内竟不服用¶
王隱晉書曰董威輦不知何許人忽見洛陽止宿白社於¶
市得殘繒輙結以爲衣號曰百結衣¶
宋書曰沈慶之領隊防東掖門劉湛&KR0013;収之夕上開門召¶
慶之慶之戎服履韎縳袴入上見而驚曰卿何意乃爾急¶
<pb:KR3k0012_SBCK_689-6a>¶
裝慶之曰夜半喚隊主不容換服¶
又曰明帝體肥憎風夏月常著小皮衣¶
又曰明帝疾召禇彦回入帝坐帳中流涕曰吾近危篤故¶
召卿欲使著黄羅(來可/切)耳指牀頭大凾曰文書皆凾得不¶
復開彦回亦悲不自勝黄羅　乳母服也¶
又曰范曄性精微有思致觸𩔖多善衣裳器服莫不増損¶
制度丗人皆法學之¶
又曰江湛字微&KR0055;爲吏部尚書家甚貧不營財利餉饋盈¶
門一無所受無兼衣餘食嘗爲上所召遇澣衣稱疾經日¶
衣成然後起¶
又曰謝超宗爲義興太守昇明二年公事免詣東府門自¶
通其日風寒髙帝謂四座曰此客至使人不衣自暖矣¶
齊書曰宋元嘉制諸主入齋閤得自服&KR0322;㡌見人主唯出¶
<pb:KR3k0012_SBCK_689-6b>¶
太極西廟乃備朝衣車駕幸其第乃白服烏紗㡌以侍宴¶
焉至於衣服制度動皆陳啓事無專制¶
又曰髙帝即位後手詔賜張融衣曰見卿衣服麄故誠乃¶
素懷有本交爾藍縷亦虧朝望今送一通故衣意謂雖故¶
乃勝新也是吾所著巳令裁减稱卿之體并履一量¶
又曰陶弘景永明十年脫朝服挂神武門上表辭禄詔許¶
之¶
又曰王思逺立身簡㓗諸客詣巳者覘知衣服垢穢¶
不前形儀新楚乃與促膝雖然及去之後猶令二人交帚¶
拂其坐處¶
又曰王琨性儉約景和中討義陽王昶六軍誡嚴應湏紫¶
服左右欲營辦琨曰元嘉&KR0004;征謝晦有紫服在匣不湏更¶
製檢取果得焉¶
<pb:KR3k0012_SBCK_689-7a>¶
梁書曰到漑性率儉不好聲色庭室單牀傍無&KR0078;侍冠履¶
十年一易朝服或至穿&KR0024;¶
又曰波斯國婚姻法一聘財訖女壻將數十人迎婦壻着¶
金綖錦袴戴天冠婦亦如之¶
又曰新羅呼其冠曰遺子禮&KR0237;曰尉解袴曰柯半靴曰洗¶
百濟呼㡌曰冠&KR0237;曰&KR0232;衫袴曰禈¶
又曰張&KR0792;(音/盛)稷之子也稷&KR0004;爲剡令至嵊亭生之因名&KR0792;¶
字四山少敦孝行年三十餘猶班衣受稷杖動至數百収¶
淚歡然¶
又曰胡緭(胡貴/切)隨陳伯之入魏時元㑹緭戯爲詩曰㡌上¶
着籠冠袴上着朱衣不知是今是不知非昔非¶
又曰何敬容爲吏部尚書侍中領太子中庶子敬容身長¶
八尺白晳美鬚眉性矜莊衣冠鮮麗武帝　衣而左右衣¶
<pb:KR3k0012_SBCK_689-7b>¶
必湏潔嘗有侍臣衣帶卷摺帝怒曰卿衣帶如繩欲何所¶
縳敬容希旨故益鮮明常以膠清刷&KR0161;衣裳不整伏牀熨¶
之或暑月背爲之燋¶
又曰任昉有子東里西華南容北&KR0369;西華冬月著葛帔練¶
裙(事具交/友部)¶
又曰任昉爲義興太守友人彭城到漑弟洽從昉共爲山¶
澤遊及&KR0013;代登舟止有絹七疋米五石至都無衣鎭軍將¶
軍沈約遺&KR0322;衫迎之¶
後魏書曰樂浪王万壽孫忠明帝時位太常少卿孝武帝¶
汎舟天泉池命宗室諸王陪宴忠愚而無智性好衣服着¶
紅羅&KR0237;繡作領碧納袴錦爲縁帝謂曰朝廷衣冠應有常¶
式何爲着百戯衣忠曰臣少來所愛情存綺羅歌衣儛服¶
是臣所願帝曰人之無良乃至此乎¶
<pb:KR3k0012_SBCK_689-8a>¶
又曰胡&KR0369;於髙允館見中書侍郞李璨&KR0013;服華靡&KR0369;貧老¶
衣&KR0260;璨頗忽之&KR0369;謂曰老子今&KR0002;相脫體上袴褶衣㡌君¶
欲作何許也譏其唯假盛服璨惕然失色¶
又曰文宣囚元韶幽於京畿地牢絶食㗖衣䄂而死¶
北齊書曰爾朱敞字乾羅彦伯之誅敞小隨母養於宫中¶
年十二敞自竇走至大街見童兒群戲敞解所着綺羅金¶
翠服易衣而遁追&KR0016;至不識敞便執綺衣兒比䆒問知非¶
㑹日巳暮由是免¶
陳書曰徐陵爲吏部尚書精簡人物搢紳之士皆嚮慕焉¶
陳暄以玉㡌&KR0426;挿髻紅絲布裹頭&KR0129;拂踝靴至膝不陳爵¶
里直上陵坐陵不知識命吏持下暄徐歩而出舉止自&KR0002;¶
竟無怍容作書謗陵陵甚病之¶
隋書曰齊後主於𫟍内作貧兒村親衣藍縷之服而行乞¶
<pb:KR3k0012_SBCK_689-8b>¶
其間以爲𥬇樂多令人服烏衣以相執縳後主果爲周所¶
敗&KR0013;虜困至以賣燭爲業¶
唐書曰太宗詔冠冕制度巳備令文㝷常服飾未爲差等¶
於是三品巳上服紫四品巳上服緋六品七品以緑八品¶
九品以青婦人從夫之色仍通服黄¶
又曰楊妃寵愛特甚宫中主貴妃刺繡者七百人楊益及¶
諸戚里每歲進衣服布之於庭光奪人目¶
又曰肅宗性節儉嘗出衣䄂示近臣曰此衣巳三浣矣¶
又曰貞元六年德宗&KR0004;賜節度觀察使新製時服尚方織¶
作呈閱所冝上曰頃來賜衣文綵不&KR0106;非制也朕今思之¶
節度使以鵰銜綬帶取武毅以靖封内觀察使以鴈銜威¶
儀委(威儀委/瑞草也)取其行列有序牧人有威儀也¶
又曰文宗朝淮南節度使李德&KR0073;奏比以婦人長&KR0322;大䄂¶
<pb:KR3k0012_SBCK_689-9a>¶
朝廷制度尚未頒行微臣之分合副天心比聞閭閻之間¶
䄂闊四尺今令闊一尺五寸裙曵四尺今曵五寸&KR0004;延安¶
公主以衣服踰制駙馬竇澣得罪德&KR0073;因而奏之¶
六韜曰武王伐紂蒙寶衣投火而死¶
國語曰晉獻公使太子申生伐東山衣之偏裻(音/督)之衣¶
又魯語曰季文子相宣成無衣帛之妾無食粟之馬仲孫¶
它諫曰(仲孫它孟獻子/之子子服也)子爲上卿妾不衣帛馬不食粟人¶
其以子爲愛且不華國乎(愛𠫤/也)文子以告孟獻子獻子囚¶
之七日(囚子/服也)自是子服之妾衣不過七&KR0155;之布¶
春秋後語曰田文謂其父靖郭君曰君下宫蹈綺縠之衣而¶
士不得短&KR0260;¶
又曰趙襄子旣滅智伯智伯之臣䂊讓變姓名入宮塗厠¶
以刺襄子襄子覺而赦之後讓伏於橋下襄子至橋馬驚¶
<pb:KR3k0012_SBCK_689-9b>¶
使視之復得讓襄子歎曰嗟乎䂊讓之爲智伯名旣成矣寡¶
人赦子名亦足矣子自爲計寡人不釋子矣讓曰臣固伏¶
誅願得君之衣而擊之於是襄子義之脫付身之衣以與¶
之讓抜劒三躍呼而擊之曰吾可以下報智伯矣遂伏劒¶
而死¶
漢雜事曰髙祖時大謁者臣章受詔長樂宫令群臣議天¶
子所衣服以安天下謁者趙堯舉春李舜舉夏倪湯舉秋¶
貢禹舉冬四人各職一時制曰可舉者以各舉一時之事¶
白之五服衣始於此¶
董巴漢輿服志曰上古穴居衣毛未有制度後丗聖人易之¶
以&KR0093;麻觀翬　翟之文榮華之色乃染帛以効之始作五¶
采成以爲服凢十二章¶
莊子曰莊子衣大布之衣而過魏王魏王曰何先生之憊¶
<pb:KR3k0012_SBCK_689-10a>¶
<pb:KR3k0012_SBCK_689-11a>¶
且温夏則絺綌清且涼所以適身體和肌膚也¶
又曰晉文公好士之惡衣故文公之臣皆䍧羊之裳韋以¶
爲帶¶
吕氏春秋曰戎夷違齊如魯天大寒而後與門弟子一人¶
宿於郭外寒逾急謂其弟子曰子與我衣我活我與子衣¶
子活我國士也爲天子惜死子不肖也不足愛子與我衣¶
弟子曰夫不肖之人安能與國士衣哉戎夷解衣與弟子¶
夜半而死弟子遂活¶
淮南子曰林𩔖榮啓期衣若懸蓑¶
說𫟍曰齊林旣者衣葦朝景公公曰何忽服小人衣耶林¶
旣曰衣狗裘者不必羊鳴今君衣狐裘音能不狐乎¶
又曰魏文侯封太子擊於中山三年使不徃來舎人趙倉¶
唐奉使文侯問子之君長大孰與寡人倉唐曰君賜之外¶
<pb:KR3k0012_SBCK_689-11b>¶
府之衣則能勝之文侯遣倉唐賜太子衣一襲令倉唐雞¶
鳴時至太子迎拜賜發篋衣盡顚倒太子趣具駕曰賜之¶
衣非以爲寒也欲召擊知無誰與謀故遣子以衣詩曰東¶
方未明顚倒衣裳顚之倒之自公召之(事具奉/使門)¶
鹽鐵論曰古者庶人老耋而後衣絲其餘則麻枲而已¶
拾遺録曰宋景公之時懸四時衣春夏以珠玉爲飾秋冬¶
以翡翠爲温¶
又曰禮敬國其俗人年三百歳而織芳茅以爲衣盖尚書¶
云島夷卉服之𩔖也¶
又曰任未年十四好學觀書有合意䖏則題其衣裳及掌¶
裏以記其事門徒恱其勤學更以靜衣易之¶
又曰太始元年魏帝以陳留王之歳有頻斯國人來朝以¶
五色玉爲衣如今之鎧¶
<pb:KR3k0012_SBCK_689-12a>¶
又曰天漢三渠捜國之西有折淪國其俗淳和人壽三百¶
歳有大木一樹千㝷&KR0002;經此木下皆不死不病或有泛海¶
繩山來㑹其國綴草毛爲繩網其衣如今之羅紈也至元¶
狩六年獻網衣一襲帝焚於九逵之道恐後人徴求此物¶
故燒之煙如金石之氣¶
又曰貟嶠山南有池移國人長三尺壽萬歳茅爲衣衣服¶
皆長&KR0322;大䄂因風以昇烟霞若鳥用羽毛也¶
鍾㑹母傳曰夫人㓜少衣不過青紺¶
世說曰齊王冏爲大司馬輔政嵇紹爲侍中詣冏諮事冏¶
召葛旟董艾等共論時冝旟等白冏曰嵇侍中善於&KR0093;竹¶
公可能操之遂進樂器紹推却不受冏曰今共爲歡何爲¶
却耶紹曰公恊輔皇室令作事可法紹雖職卑忝備常伯¶
豈可以先王之服爲伶人之業今逼髙命不敢有辭當釋¶
<pb:KR3k0012_SBCK_689-12b>¶
冠冕襲&KR0059;服此紹之心旟等不自得而退¶
又曰桓車&KR0016;不好着新衣浴訖婦故送新衣車&KR0016;大怒催¶
使將去婦便持還(冲妻王/恬女也)傳語云衣不經新何由而故桓¶
大𥬇而著之¶
又阮宣子論&KR0017;神有無或以人死有&KR0017;阮子獨以爲無曰¶
今見者云著生時衣服若人死有&KR0017;衣服亦有&KR0017;乎¶
孝子傳曰老萊子年七十父母猶在萊子常服班襴衣爲¶
嬰兒戲¶
曹肇傳曰明帝寵愛肇與帝戲賭衣物有所獲輙入御¶
帳服之遥出親狎如此¶
襄陽𦒿舊記曰王昌字公伯爲東平相散&KR0016;常侍早卒婦¶
是任城王曹子大女昌弟式字公儀爲渡遼將軍長史婦¶
是尚書令桓階女昌母聦明有典教二婦入門皆令變服¶
<pb:KR3k0012_SBCK_689-13a>¶
下車不得踰侈後階子嘉尚魏主欲金縷衣見式婦嘉¶
止之曰其嫗嚴固不聽善耳不湏持徃犯人家法¶
列仙傳曰道士徐延年平陽人也見人持新黄羅衣云延¶
年五百夜半夜明如晝從五億萬人登仙也¶
古艶歌曰焭焭白兎東走西顧衣不如新人不如故¶
離騷屈原曰新沐者必彈冠新浴者必振衣¶
太平御覽卷第六百八十九¶
