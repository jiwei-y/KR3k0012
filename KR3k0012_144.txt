# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:06.354852
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 144
#+PROPERTY: FILE SB11n0727-144太平御覽-卷之一百四十四.
<pb:KR3k0012_SBCK_144-1a>¶
太平御覽卷第一百四十四¶
　皇親部十¶
　　　昭儀　夫人　貴人　婕妤¶
　　　　　昭儀¶
漢書外戚傳曰武帝制婕妤娙娥容華充衣各有爵位而¶
元帝加昭儀之號位次丞相爵比諸侯王婕妤視上卿比¶
列侯¶
漢書曰孝元𫝊昭儀哀帝祖母也河内人少爲上官太后¶
才人元帝進幸有寵爲人才略善事人下至宫人左右飲¶
酒酹地皆祝延之産一男一女女爲平都公主男爲定陶¶
恭王¶
漢書曰孝元馮昭儀平帝祖母父奉丗爲執金吾上幸虎¶
圈𨷖獸後宫皆坐熊佚出圈攀檻欲上殿左右貴人昭儀¶
<pb:KR3k0012_SBCK_144-1b>¶
等皆驚走馮婕妤直前當熊而立左右殺熊上問人情驚¶
懼何故前當婕妤曰猛獸得人而止妾恐熊至御座故身¶
當之元帝嗟嘆以此倍敬重焉男立爲信都王尊婕妤爲¶
昭儀元帝崩爲信都太后與王俱居儲元宫(宫名在長/安城西)¶
又曰孝成趙皇后夲長安宫人生時父母不舉三日不死¶
乃收養及壯屬陽阿主家學歌舞號曰飛鷰帝微行過陽¶
阿主作樂見飛鷰而恱之召入宫大幸有女弟復召入俱爲¶
婕妤貴傾後宫許后廢立爲皇后後寵小衰而弟更幸爲¶
昭儀居昭陽舎其中庭彤朱殿上髹&KR0238;砌皆銅呇金塗白¶
玉堦璧帶徃徃爲黃金紅鈆藍田璧明珠翠羽飾之後宫¶
未甞有焉¶
魏志序曰魏因漢法母后之號皆如舊制自夫人以下丗¶
有増損太祖建國始命王后其下五等有夫人昭儀婕妤¶
<pb:KR3k0012_SBCK_144-2a>¶
容華美人明帝又置淑妃昭華¶
後魏書曰丗祖左昭儀文明皇后馮氏之姑父㓪坐事誅¶
后遂入宫昭儀雅有母德鞠養教誨年十四髙宗踐極選¶
后爲貴人皆是昭儀撫訓之力¶
又曰孝文馮昭儀廢后馮氏姊也髙祖還洛后恩遇甚厚¶
昭儀先以疾病文明太后遣還家爲尼太后崩服終髙祖¶
重引爲左昭儀至洛稍有寵后禮愛漸衰昭儀自以年長¶
且前入宫掖素見待厚規爲内主&KR0626;構百端帝遂廢后爲¶
庶人昭儀寵愛過夲專寢當夕宫人稀復進見後遂立爲¶
皇后¶
沈約宋書曰漢元帝制昭儀丗祖省之晉泰始二年又置¶
昭華昭儀等以備九嬪也¶
崔鴻三十國春秋前趙録曰嘉平二年立司空王育女爲¶
<pb:KR3k0012_SBCK_144-2b>¶
左昭儀尚書令任顗女爲右昭儀¶
晉書載記曰石勒定昭儀夫人位視上公貴嬪貴人視列¶
侯貟各一人三英九華視伯淑媛儀視子容華美人視男¶
務簡賢淑不限貟數¶
西京雜記曰趙后腰體弱善行歩進止女弟昭儀不能及¶
弱骨豐肌尤工𥬇語爲當時第一皆擅寵後宫¶
西京賦曰增昭儀於婕妤賢旣公而復侯¶
唐書曰髙宗六年將立昭儀武氏爲皇后長孫無忌屢言¶
不可帝後召于志寜等謂曰武昭儀有令德朕欲立爲皇¶
后卿等以爲如何志寜曰自貞觀二十三年後先朝付託¶
遂良望陛下問其可否竟不從無忌等言而立昭儀爲皇¶
后¶
　　　　　夫人¶
<pb:KR3k0012_SBCK_144-3a>¶
周禮注曰三夫人之於后猶三公之於王坐而論婦禮無¶
官職者矣¶
禮記婚義曰古者天子后立六宫三夫人九嬪二十七丗¶
婦八十一御妻以聽天下之内治以明章順故天下内和¶
而家理¶
五經要義曰古者后夫人必有女史彤管之法后妃羣妾¶
以禮御于君所女史書其日月授其環以進退之生子月¶
娠則以金環退之當御者以銀環進之着于左手旣御着¶
于右手左手陽也以當就男故着右手隂也旣御而復故¶
此女史之職也¶
史記曰武帝時幸夫人尹婕妤邢夫人號娙(徐廣曰/五耕反)妭秩¶
比中二千石尹夫人邢夫人同時並幸有詔不得相見尹¶
夫人自請武帝許之即令他夫人飾徒御者數十人來前¶
<pb:KR3k0012_SBCK_144-3b>¶
尹夫人見之曰非邢夫人身也帝曰何以言之對曰視其¶
形貌體狀不足以當人主於是有詔使邢夫人衣故衣獨¶
身來前尹夫人望見之曰眞是矣於是乃低頭俛而泣自¶
痛其不如也諺曰美女入室惡女之仇¶
漢書曰漢興因𥘿之稱號妾皆稱夫人有美人良人八子¶
七子長使之號焉¶
又曰漢王得定陶戚&KR0078;愛幸生趙隱王如意髙祖崩惠帝¶
立吕后爲皇太后乃令永巷囚戚夫人髠鉗衣赭衣令舂¶
戚夫人舂歌曰子爲王母爲虜終日舂薄暮常與死爲伍¶
相離三千里當誰使告汝太后遂斷戚夫人手足去眼熏¶
耳飲以瘖藥使居鞠域中名曰人彘¶
又曰髙帝薄&KR0078;文帝母也少時與管夫人趙子兒相愛約¶
曰先貴無相忘也而管先幸漢王四年坐河南成臯靈臺¶
<pb:KR3k0012_SBCK_144-4a>¶
此兩美人相與𥬇問其故兩人俱以實告王心悽然憐薄¶
&KR0078;是日召而幸之¶
又曰孝武李夫人夲以倡進&KR0004;夫人兄延年性知音善歌¶
舞武帝愛之毎爲新聲變曲聞者莫不感動延年侍上起¶
舞歌曰北方有隹人絶丗而獨立一顧傾人城再顧傾人¶
國寜不知傾城與傾國佳人不可得上嘆息曰善丗豈有¶
此人乎平陽主因言延年有女弟上乃召見之實妙麗善¶
舞由是幸生一男是爲昌邑哀王李夫人少而蚤卒上憐¶
閔焉圖𦘕其形甘泉宫齊人少翁能致其神迺夜張燈燭¶
帷帳陳酒肉而令上居他帳望見好女如李夫人之貌不¶
得就視上愈益悲感爲作詩曰是耶非耶立而望之偏何¶
姍姍其來何遟令樂府諸音家絃歌之上自爲作賦以傷¶
悼夫人¶
<pb:KR3k0012_SBCK_144-4b>¶
又曰孝武鈎弋趙婕妤昭帝母也家在河間武帝廵狩過¶
河間望氣者言此室有竒女天子氣使召之旣至女兩手¶
皆拳上自披之手即時伸是得幸號曰拳夫人¶
後漢書曰陳夫人者家夲魏郡少以聲𠆸入孝王宫得幸¶
生質帝亦以梁氏故榮寵不及焉¶
魏志曰魏因漢法母后之號皆如舊制自夫人以下丗有¶
増損太祖建國始命王后其下五等有夫人有昭儀有婕¶
妤有容華有美人明帝増淑妃昭華脩儀太和中始復命¶
夫人登其位於淑妃之上自夫人以下爵凢十二等貴嬪¶
夫人位次皇后¶
魏志曰文德郭皇后有智數時有所獻納文帝之爲嗣后¶
有謀焉太子即位后爲夫人¶
王隱晉書曰胡芳以選入宫父奮哭曰老奴不死唯有二¶
<pb:KR3k0012_SBCK_144-5a>¶
兒男入九地之下女上九天之上後拜芳夫人元后臨終¶
有命先來臨者有賞胡夫人自排人徑前辭訣咸寜二年¶
立皇后楊氏封父駿臨晉侯駿漸驕慢奮語駿卿恃女更¶
豪也與天家作婚者未有不滅門駿曰卿女不在天家也¶
奮曰我女與卿女作婢耳何能増損¶
後魏書曰明元昭哀皇后姚興之女太宗以后禮納之後¶
爲夫人后以鑄金人不成未昇尊位然帝寵幸出入居處¶
禮如后焉¶
晉中興書曰簡文宣皇后鄭氏字阿春榮陽人也先過渤¶
海田氏生一男夫亡后依舅濮陽吴氏中宗爲丞相敬后¶
先崩將納吴氏女爲夫人后及吴氏女並遊後園有見之¶
者言於中宗曰鄭氏雖&KR0660;居賢於吴氏逺矣遂以德色納¶
爲夫人甚有寵¶
<pb:KR3k0012_SBCK_144-5b>¶
沈約宋書曰晉武採漢魏之制置貴嬪夫人貴人是爲三¶
夫人位視三公¶
晉起居注曰有司奏今月九日當拜鄭夫人后婕妤桉儀¶
注應服雀&KR0107;袿&KR1638;¶
列仙傳曰鈎弋夫人右手拳姿色甚偉帝披其手得一鈎¶
而手㝷伸生昭帝旣而帝害之殯尸不臰而香數月昭帝¶
旣即位更葬之棺空但有系履故名其宫曰鈎翼後避諱¶
改爲弋廟有神祠焉¶
西京雜記曰髙帝戚夫人善鼓瑟擊筑帝擁夫人𠋣瑟而¶
絃歌畢泣下流連夫人善爲翹䄂折腰之舞歌出塞望歸¶
之曲侍婢數百人皆爲之後宫齊唱常入雲霄¶
又曰戚夫人以百煉金爲彄環照見指骨上惡之以賜侍¶
兒鳴王曜&KR0653;等各四枚¶
<pb:KR3k0012_SBCK_144-6a>¶
又曰戚夫人侍兒賈佩蘭後出爲扶風人叚儒妻&KR0003;在内¶
時戚夫人侍髙祖常以趙王如意爲言髙祖思之或半日¶
不言歎息悽愴而未知其術輙𠋣夫人夫人擊筑髙祖自¶
歌大風詩以和之¶
又曰武帝以象牙爲簟賜李夫人¶
又曰武帝過李夫人就取玉&KR0426;搔頭自此宫人搔頭皆用¶
玉¶
　　　　　貴人¶
東觀漢記曰光烈隂皇后上即位立爲貴人上以后性賢¶
仁冝母天下欲授以尊位后&KR0186;追讓自陳不足以當大位¶
又曰章帝宋貴人時竇皇后内寵方盛以貴人名族節操¶
髙妙心内害之欲爲萬丗長計隂設方略䜛毀貴人由是¶
母子見踈數月誣奏貴人使婢爲蠱道祝詛七年遂&KR0013;&KR0626;¶
<pb:KR3k0012_SBCK_144-6b>¶
暴卒¶
又曰孝和隂皇后聦慧敏逹有才能善史書永元二年選¶
入掖庭爲貴人託以先后近屬故有寵¶
後漢書曰順烈梁后永建三年與姑俱入掖庭時年十三¶
太史卜兆得封房又筮得坤之比遂以爲貴人常時&KR0013;引¶
御從容辭曰願陛下思雲雨之均澤識貫魚之次序使小¶
妾得免罪謗之累由是帝加敬焉¶
又曰桓思竇后延熹八年選入掖庭爲貴人其冬立爲皇¶
后而御見甚稀帝所寵唯采女田聖等永康元年冬帝寢¶
疾遂以聖等九女皆爲貴人¶
東觀漢記曰申貴人生孝穆皇帝趙夫人爲穆皇后匽夫¶
人生桓帝帝旣立追謚趙夫人爲穆皇后匽夫人爲愽園¶
貴人和平元年桓帝詔曰愽園匽貴人履髙明之懿德咨¶
<pb:KR3k0012_SBCK_144-7a>¶
淑美之嘉㑹與天合靈篤生朕躬欲報之德詩所感歎今¶
以貴人爲孝崇皇后¶
又曰孝桓帝鄧后字猛父香早死猛母宣改嫁爲掖庭民¶
梁紀妻紀者襄城君孫壽之男也壽引進令入掖庭得寵¶
爲貴人故冒姓爲梁氏¶
續漢書曰光武郭皇后聖通丗祖至眞定納聖通有寵丗¶
祖即位以爲貴人¶
魏志曰文帝納甄后於鄴有寵生明帝郭后李貴人並愛¶
幸后愈失意有怨言¶
王隱晉書曰武帝臨軒拜諸葛婉爲夫人李曄爲貴人¶
後魏書曰文成馮后生有神光之異髙祖踐極以選爲貴¶
人¶
又曰文成光皇后李氏梁國蒙縣人也頓丘王峻妹后之¶
<pb:KR3k0012_SBCK_144-7b>¶
生也有異於常父方叔常言此女當大貴及長姿質美麗¶
永昌王仁得后後遇事誅后與其家人送平城宫髙祖登¶
白樓望見之謂左右曰此婦人佳乎乃下臺后得幸於齋¶
庫中遂有娠守庫者亦私書壁記之後驗問皆相符同生¶
顯祖拜貴人¶
沈約宋書曰貴嬪文帝所制貴人漢光武制泰始二年又¶
省貴人置貴&KR0078;¶
　　　　　婕妤¶
漢書曰婕妤視上卿比列侯¶
又曰孝宣皇帝之爲曾孫也暴室嗇夫許廣漢有女平君¶
年十四五配曾孫數月曾孫立爲帝平君爲婕妤是時霍¶
將軍有小女與皇太后公卿議更立皇后皆心議霍將軍¶
女亦未有言上乃詔求微時故劒大臣知旨白立許婕妤¶
<pb:KR3k0012_SBCK_144-8a>¶
爲皇后¶
又曰孝宣王皇后父奉光少時𨷖雞宣帝在民間數與奉¶
光㑹相識奉光有女年十餘歳毎當適人所當適者輙死¶
故乆不行及宣帝即位召入後宫爲婕妤是時館陶公主母¶
婕妤及淮陽憲王母張婕妤楚孝王母衛婕妤皆愛幸皇¶
后廢後上憐許太子早失母幾爲霍氏所害於是乃選後¶
宫素謹愼而無子者遂立王婕妤爲皇后令母養太子¶
又曰孝成班婕妤成帝&KR0004;即位選入後宫　俄而¶
大幸爲婕妤居增城合歡宫再就館有男數月失之成帝遊¶
於後庭嘗欲婕妤同輦載婕妤辭曰觀古圖書賢聖之君¶
皆有名臣在側三代末主迺有嬖女今欲同輦得無近似¶
之乎上善其言而止太后聞之喜曰古有樊&KR0078;今有班&KR0078;¶
丗&KR0003;曰漢成帝幸趙飛鷰讒班婕妤呪詛帝乃考問婕妤¶
<pb:KR3k0012_SBCK_144-8b>¶
對曰妾聞死生有命冨貴在天修善尚不蒙福爲邪欲以何¶
望&KR0002;&KR0017;神有知不受邪佞之訴如其無知訴之何益故不¶
爲也¶
漢書曰成帝隆於内寵班婕妤進侍者李平得幸立爲婕¶
妤上曰始衛皇后亦從微起乃賜平姓曰衛所謂衛婕妤¶
又曰中山衛&KR0078;平帝母也父子豪中山盧奴人官至衛尉¶
子豪女弟爲宣帝婕妤生楚孝王長女又爲元帝婕妤生¶
平陽公主成帝時中山孝王無子以衛氏&KR0123;祥以子蒙少¶
女配孝王元延四年生平帝¶
魏志曰太祖建國始命王后其下有婕妤五等¶
晉服制令曰婕妤銀印青綬佩朱瓄玉¶
婦人集曰漢元帝賜婕妤書曰問飛鷰趙婕妤夫上有誠¶
必應以實憤懣充中必形於色詩云皷鍾于宫聲聞于外¶
<pb:KR3k0012_SBCK_144-9a>¶
猶此言之眞僞之效難以欺矣夫君子貴素文足通殷勤¶
而巳亦何必華辭哉自以親婕妤異於他人故不能無言亦¶
不以&KR0055;相過望前數以顔色不平應對舒遟爲譴卒不能¶
自改婕妤方見親幸之時老母在堂兩弟皆&KR0426;金貂並侍¶
於側同列比舎豈不謂婕妤妹弟尊幸哉今過蒙譴獨謂¶
老親兩弟何班婕妤報諸姪曰記言屬見元帝所賜趙婕¶
妤書以相比元帝&KR0013;病無悰但鍜錬後宫貴人書也𩔖多¶
華辭至如成帝則推誠冩實&KR0002;家人夫婦相與書矣何可¶
比也故略陳其長短今汝曹自評之¶
後魏書曰御史中尉李彪有女㓜而聦令彪每竒之教書¶
學讀誦經傳曾謂所親曰此女當興我家卿曹各得其力¶
彪亡後丗宗聞名納爲婕妤在宫常教帝妺書誦授經史¶
丗宗崩婕妤爲比丘尼通習經義法座講&KR0003;諸僧歎重之¶
<pb:KR3k0012_SBCK_144-9b>¶
¶
太平御覽卷第一百四十四¶
