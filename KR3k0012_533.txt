# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:28.395560
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 533
#+PROPERTY: FILE SB11n0727-533太平御覽-卷之五百三十三.
<pb:KR3k0012_SBCK_533-1a>¶
太平御覽卷第五百三十三¶
禮儀部十二¶
　　　　　明堂¶
尚書帝命驗曰帝者承天立府以尊天重象(象五精之神/也天有五帝)¶
(集居太微降精以生聖人故帝/者承天立五帝之府是爲天府)赤曰文祖(赤帝熛怒之府/名文祖火精光)¶
(明文章之祖故謂/之文周曰明堂)黄曰神斗(黄帝含樞紐之府而名曰神/斗斗主也士精澄静四行之)¶
(主故謂之神/主周曰太室)白曰顯記(白帝白招矩之府曰&KR0139;記法也金/精断割万物成故記之顯記周曰)¶
(總/章)黒曰玄矩(黒帝汁光紀之府名曰玄矩矩法也水/精玄昧能權輕重故謂玄矩周曰玄堂)蒼曰¶
靈府(蒼帝靈威仰之府/名靈府周曰青陽)¶
周書明堂曰明堂方百一十二尺髙四尺階廣六尺三寸¶
室居中方百尺室中方六十尺東應門南庫門西臯門北¶
雉門東方曰青陽南方曰明堂西方曰緫章北方曰玄¶
堂中央曰太廟以左爲左个右爲右个也又程寤曰文王¶
<pb:KR3k0012_SBCK_533-1b>¶
在翟太姒夢見啇之庭産&KR0068;小子發取周庭之梓樹於闕¶
間化爲松柏棫柞驚以告文王文曰召發于明堂拜告夢¶
受啇之大命¶
毛詩清廟我將曰我將祀文王於明堂也¶
周禮冬官下匠人曰夏后氏丗室堂脩二七廣四脩一殷¶
人重屋堂脩七尋堂崇三尺周人明堂度九尺之筵東西¶
九筵&KR0047;北七筵堂崇一筵(丗室者宗廟也脩南北之深也/夏度以歩令堂脩十四歩其廣)¶
(益以四分脩之一則廣十七步半也重室者王/室正堂&KR0002;大寢者周則其廣九尋七丈三尺也)¶
大戴禮威徳曰凡人民疾六畜疾五榖災者生於天道不¶
順天道不順生於明堂不飭故有天災則飭明堂¶
又威徳曰明堂者古有之凡九室一室而有四户八牖三¶
十六户七十二牖以茅蓋屋上圓下方明堂者所以明諸¶
侯尊卑也外水名曰辟雍列&KR0047;蠻東夷北狄西戎¶
<pb:KR3k0012_SBCK_533-2a>¶
禮記明堂位曰昔者周公朝諸侯于明堂之位(周公攝王/位以明堂)¶
(之礼儀朝諸侯也/不於宗廟避王也)天子&KR0018;斧扆南向而立(天子周公也&KR0018;/言背也斧扆爲)¶
(斧文屏風於戸牖/間周公於前立也)三公中階之前北靣東上諸侯之位阼¶
階之東西靣北上諸侯伯之國西階之西東靣北上諸子之¶
國門東北靣東上諸男之國門西北靣東上九夷之國東¶
門之外西靣北上八蠻之國南門之外北靣東上六戎之¶
國西門之外東靣南上五狄之國北門之外南靣東上九¶
采之國應門之外北靣東上四塞丗告至此周公明堂之¶
位也(朝之礼不於此/周公權用之)¶
又明堂位曰明堂也者明諸侯之尊卑也(朝於此所以/正儀辯等也)昔¶
殷紂亂天下脯&KR0017;侯以饗諸侯(以人肉爲薦/羞&KR0086;之甚也)是以周公相¶
武王以伐紂武王崩成王㓜弱周公踐天子之位以治天下¶
六年朝諸侯於明堂制禮作樂頒度量而天下大服¶
<pb:KR3k0012_SBCK_533-2b>¶
又&KR0021;義曰祀乎明堂所以教諸侯之孝也¶
禮記明堂隂陽録曰明堂隂陽王者之所以應天也明堂¶
之制周旋以水水行左旋以象天内有太室象紫宫南出¶
明堂象太微西岀緫章象五潢北出&KR0007;堂象營室東岀青¶
陽象天市上帝四時各治其宫王者承天統物亦於其方¶
以聽國事¶
禮含文嘉曰明堂所以通神靈感天地正四時(明堂者八/䆫四逹䆫)¶
(通八卦之氣布政之宫在囯之陽靣三室四靣十二法十二/月也天子孟春上幸於南郊揔受十二月之政逺/藏於祖)¶
(廟月取一政班於明堂也諸侯以孟春之月朝于天子受/十二月之政藏於祖廟月取一政行之閏月無常處則闔)¶
(門而/居之)¶
禮記外傳曰明堂古者天子布政之宫在國南十里之内¶
七里之外黄帝享百神於明廷是也(南方陽明之地因爲/明堂路&KR0230;宫室之制)¶
(同)唐虞爲五府(府者聚也合五/帝之神&KR0021;之)夏謂太廟爲丗室(丗室不/毁之義)¶
<pb:KR3k0012_SBCK_533-3a>¶
殷人謂路寢爲重屋周人謂五府爲明堂(刑制同/故手㪯)夏后氏¶
一堂之上爲五室(木室東北火室東&KR0047;金室/西南水室西北王室中央)南靣三階(三/靣)¶
(兩階則/九階矣)五室者象地載五行也五行生於四時故每室四¶
逹(逹向也四/戸相對)一室八牎(夾戸之牎/象八節)周人有圎屋九月大享¶
五帝於明堂(即祖/廟)心爲天子明堂(東方之&KR0043;大火謂/之辰即心星也)或以¶
明堂獨以一室耳¶
孝經援神契曰明堂之制東西九筵筵長九尺也明堂東¶
西八十一尺南北六十三尺故謂之太室¶
又曰周之明堂在國之陽三里之外七里之内在辰巳者¶
也¶
春秋合誠圖曰明堂在辰巳者言在水火之際辰木也巳¶
火也木生數三火成數七故在三里之外七里之内¶
漢書郊祀志曰天子封太山太山東北趾古時有明堂處¶
<pb:KR3k0012_SBCK_533-3b>¶
處險不敞上欲治明堂奉髙傍未曉其制度濟南人公玉¶
帶上黄帝時明堂圖明堂中有四殿四靣無壁以茅蓋通¶
水圜宫垣爲&KR0232;道上有樓從西南入名曰崐崙天天子從¶
之¶
又曰元始五年春正月祫&KR0021;明堂諸侯王列侯宗室子九¶
百餘人助&KR0021;畢皆益戸賜爵及金帛増秩&KR0024;吏各有差¶
後漢書曰永平二年春正月辛未宗祀光武於明堂帝及¶
公卿列侯始服冠冕衣裳玉佩絇屨以行事¶
續漢書&KR0021;祀志曰明帝即位郊祀五帝於明堂光武帝配¶
五帝坐位堂上各處其方黄帝在未皆如南郊祀之位光¶
武帝位在青帝之南少退西面牲犢各一奏樂如南郊¶
又禮儀志曰明堂五郊宗廟太社稷六宗夕牲皆以晝漏¶
未盡十四刻&KR0004;納夜漏未盡七刻五刻&KR0004;納進熟獻送神¶
<pb:KR3k0012_SBCK_533-4a>¶
還有司告事畢六宗燔燎火大燃有司告事畢¶
蔡邕禮樂志曰漢承&KR0087;㓕學庶事草創明堂辟雍闕而未¶
舉武帝封禪始立明堂於太山猶不於京師元始中王莽¶
輔政庶績復古乃起明堂辟雍¶
宋書禮志曰晉元帝紹命中興依漢氏故事冝享宗明¶
堂祀之禮江左不立明堂故闕焉¶
齊書禮志曰案禮及孝經援神契並云明堂有五室天子¶
每月聽朔布教&KR0021;五帝之神配以有功徳之君¶
大載禮曰明堂者所以明諸侯尊卑也¶
許慎五經異義曰布政之宫故稱明堂明堂盛貌也¶
周官匠人職稱明堂有五官鄭玄云周人明堂五室帝一¶
室也¶
齊書禮志曰永明二年祠部郎蔡履議郊與明堂夲冝異¶
<pb:KR3k0012_SBCK_533-4b>¶
曰漢東京禮儀志南郊禮畢次北郊明堂髙廟謂之五供¶
蔡邕所據亦然近丗存省故郊堂共日來年郊&KR0021;冝有定¶
准太學&KR0054;士王祜議來年正月上辛冝&KR0021;南郊次辛有事¶
明堂後辛饗祀北郊¶
隨書禮儀志曰明堂在國之陽梁&KR0004;依宋齊其祀之法猶¶
依齊制禮有不通者武帝更與學者議之先是帝欲有改¶
作乃下制書而與羣臣切磋其義制曰明堂准大戴禮九¶
室八牖三十六户以茅蓋屋上圓下方鄭玄據援神契亦¶
云上圓下方又云八䆫四逹明堂之義本是&KR0021;五帝神九¶
室之數未見其理&KR0002;堂而言雖當五帝之數向&KR0047;則背汁¶
光紀向北則背赤熛怒東向西亦如此於事殊未可安¶
又禮儀志曰明堂後齊採周官考工記爲五室周採漢三¶
輔黄圖爲九室各存其制而竟不立¶
<pb:KR3k0012_SBCK_533-5a>¶
又禮儀志曰隋將作大匠宇文愷依月令文造明堂木様¶
重檐&KR0232;廟五房四逹丈尺規矩皆有准慿以獻髙祖異之¶
命有司於郭内安業里爲規兆方欲崇建又命詳定諸儒¶
爭論莫之能决牛弘等又條經史正之重奏時議旣多乆而¶
不定又議罷之及大業中愷又造明堂議及様奏之煬帝¶
下其議但令於霍山採木而建都興役其制遂寢終隋代¶
祀五方上帝於明堂&KR0106;以季秋在雩壇上而祀其用幣各¶
於其方¶
唐書曰永徽中詔曰朕聞合宫靈府創鴻規於上代太室¶
緫章摽茂範於中葉雖復質文殊制奢儉異時然其立天¶
中作人極布政施教歸之一揆朕嗣膺下武丕承上烈思¶
所以荅眷上靈事遵孝養而法宮曠禮明堂寢&KR0799;永言大¶
禮朕甚懼焉冝令所司與禮官學士等考覈故事詳議¶
<pb:KR3k0012_SBCK_533-5b>¶
得失於是太常&KR0054;士栁宣依鄭&KR0007;義以爲明堂之制當爲五¶
室内直丞孔志約據大戴禮及盧植蔡邕等議以爲九室¶
祕書郎薛文思等各造明堂圖¶
又曰永徽中令禮官學士詳議明堂制度乆之不定上乃¶
内出九室㨾更今損益群儒紛競各執異議于志寧等請¶
爲九室太常&KR0054;士唐畛等請爲五室上令所司於觀徳殿¶
依兩議張設親與公卿觀之上曰明堂之禮自古有之議¶
者不同未果營建今設兩議公等以何者爲冝閻立徳對¶
曰兩議不同俱有典故九室似闇五室似明取捨之冝斷¶
在聖慮上亦以五室爲便議又不定由是止¶
又曰垂拱二年毁乾元殿就其地創造明堂凢髙二百九¶
十四尺東西南北各廣三百尺凢有三層下層象四時各¶
隨方色中層法十二辰圎蓋蓋上盤九龍捧之上層法二十¶
<pb:KR3k0012_SBCK_533-6a>¶
四氣亦圖蓋亭亭中有巨木十圍上下通貫刻木爲瓦¶
紵&KR0238;之明堂之下施鐵渠以爲辟雍之象號爲萬象神¶
宫¶
又曰證聖元年正月明堂後佛堂火延燒明堂三年又¶
令重造如明堂髙廣如舊制上施寳鳯號爲通天宫也¶
又曰永昌元年正月天后親享明堂戊午布政于明堂頒¶
九條以記于百官巳未神皇御明堂饗羣臣賜縑練有差¶
自明堂成後縱神都婦人及諸州老人入觀兼賜酒食至¶
是日始止¶
又曰開元中敕雲州置魏孝文帝祠堂一所有司以時享¶
&KR0021;是州有魏故明堂遺跡乃置廟於其跡焉¶
家語觀周孔子觀乎明堂覩乎四門之墉有堯舜桀紂之¶
象而各有善惡之狀興廢之誡焉又有周公相成王抱之¶
<pb:KR3k0012_SBCK_533-6b>¶
而負斧扆南靣朝諸侯之圖焉¶
晏子春秋曰明堂之制土事不文木事不鏤示民知節也¶
尸子曰黄帝合宫有虞氏曰緫章殷人曰陽館周人曰明¶
堂此皆所以名休其善也¶
淮南子曰自古者明堂之制(明堂太/廟正室)下之潤濕弗能及也¶
上之霧霜弗能入也四方之風弗能襲也¶
頴容春秋釋例曰周公朝諸侯於明堂太廟與明堂一體¶
也春秋人君將岀吿于宗廟反行䇿勲獻俘於廟¶
禮論曰或以爲明堂者文王廟周時徳澤和洽蒿茂大以¶
爲宫柱名曰蒿宫¶
三輔黄圖曰孝武帝議立明堂於長安城南許令裒等議¶
曰按五經¶
禮傳記曰聖人之教制作之象所以法則天地比&KR0011;隂陽以¶
<pb:KR3k0012_SBCK_533-7a>¶
之宫室夲之太古以昭令徳茅屋采椽土階素輿越席皮¶
弁蓋興於黄帝堯舜之代是以三代修之也¶
黄圖曰明堂者明天道之堂也¶
蔡邕禮樂志曰孝武帝封禪岱宗立明堂於㤗山汶上也¶
許愼五經異義曰明堂在國之陽三里之外七里之内巳¶
地就陽位也¶
釋名曰明堂猶堂堂髙顯貌也¶
三禮圖曰明堂者布政之宫周制五室東爲木室南爲火¶
室西爲金室北爲水室土室在中&KR0087;爲九室十二階各有¶
所居¶
趙曄吴越春秋曰越王召范蠡問曰&KR0012;竊自志欲以今日¶
一登上明堂布恩致令以撫百姓¶
&KR0061;子正論曰明堂宗廟太學禮之大物也事義不同而論¶
<pb:KR3k0012_SBCK_533-7b>¶
者合以爲一失之逺矣¶
李尤明堂銘曰布政之宫上圓下方體則天地在國之陽¶
䆫闥四設流水洋洋順節行化各居其房春恤㓜&KR0012;夏進¶
賢良秋厲威武冬謹&KR0028;梁¶
桓譚新論曰王者造明堂辟雍所以承天化也¶
班固東都賦明堂詩曰於昭明堂明堂孔陽聖皇宗祀穆¶
穆皇皇上帝宴饗五位時序誰其配之丗祖光武¶
晉紀贍荅秀才䇿曰周制明堂所以宗其祖以配上帝其¶
正中皆太廟以順天時施令法也¶
太平御覽卷第五百三十三¶
