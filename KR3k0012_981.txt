# -*- mode: mandoku-view; -*-
#+TITLE: 太平御覽
#+DATE: 2015-09-12 00:54:01.342260
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 981
#+PROPERTY: FILE SB11n0727-981太平御覽-卷之九百八十一.
<pb:KR3k0012_SBCK_981-1a>¶
太平御覽卷第九百八十一¶
香部一¶
　　　香　麝　葳香　欝金¶
　　　鷄舌　龍腦　雀頭¶
　　　　　香¶
書曰至治馨香感于神明¶
左傳曰&KR0112;稷非馨(馨者香/之逺聞)明德惟馨¶
&KR0003;文曰香芳也¶
吴志曰士爕兄弟並爲列郡雄長一州車&KR0016;滿道胡人夾¶
轂焚香者常有數千¶
丗&KR0003;曰桓車&KR0016;時有陳莊者入武當山學道所居恒有白¶
烟香氣聞徹○續晉安帝紀曰王鎮惡亡經曰魏興太守郭¶
宣之晝坐忽見(陳莊/來因)叙舊事相對悲泣勸營功德去後郡¶
<pb:KR3k0012_SBCK_981-1b>¶
内悉聞香狀如芳烟流散¶
晉書曰杜太后傳曰海西公之丗太后復臨朝稱制桓温¶
之廢海西公也太后方在佛屋燒香内侍啓云外有急奏太¶
后乃出尚&KR0029;户前視奏¶
宋書曰范曄撰和香方其序之曰麝夲多忌過分必害沉¶
實易和盈斤無傷零藿虚&KR1003;詹唐黏濕甘松&KR0171;合安息欝¶
金奈多和羅之属並&KR0013;珎於外國無取於中道又&KR0037;膏昏¶
鈍甲煎淺俗非唯無助於馨烈乃當弥増於尢疾也所言¶
悉以比&KR0011;朝士麝夲多忌比&KR0067;仲丈零藿虚&KR1003;比何尚之¶
詹唐黏濕比沈演之&KR0037;膏昏鈍比羊玄保甲煎淺俗比徐¶
湛之甘松&KR0171;合比慧琳道人沉實易和以自比也¶
齊書曰韓懷明上黨人也客居荆州十歳母患尸疰毎發¶
輙危殆懷明夜於星下稽顙祈禱時寒甚切忽聞香氣空¶
<pb:KR3k0012_SBCK_981-2a>¶
中有人曰童子母須&KR0119;永差無勞自苦未曉而母平復¶
梁書曰&KR0067;詵尢遵釋教宅内立道&KR0163;環繞禮懴六時不息¶
誦法華經毎日一遍後夜中忽有一道人自稱願公容止¶
甚異呼詵爲上行先生授香而去¶
又曰梁武帝祀&KR0047;郊先是一日景夜&KR0047;郊令解除之等到郊¶
所履行忽聞異香(隨風/而至)及將行事奏樂迎神有異光圎¶
滿壇上朱紫黄白&KR0258;食頃乃滅¶
又曰王琛夲無令問爲太子中舎人謟事何敬容爲其階¶
前種植香草脫履躡其草根敬容意以爲善¶
郭子曰陳騫以韓壽爲椽毎㑹聞壽有異香氣是外國所¶
貢一着衣歷日不歇騫計武帝唯賜巳及賈充他家理無¶
此香嫌壽與巳女通考問左右婢具以實對騫以女妻壽¶
壽時未婚(晉書云賈充女/切香與韓壽)¶
<pb:KR3k0012_SBCK_981-2b>¶
金樓子曰齊東婚以錦石爲殿内開千門万户又有和香¶
香氣紛馥聞之使人&KR0172;恱生諸雅態兼令睡眠¶
又曰昔玉池國有民軰面十二醜婦國色鼻齆壻乃求媚¶
此婦終不肯廻頋遂徃西市無價名香而燻之還入其室¶
婦旣齆矣豈分香臭哉¶
吕氏春秋曰懷腐而欲香入水而惡濡¶
漢武故事曰上作栢梁䑓悉以香栢香聞數十里也¶
漢官典職曰尚書郎懷香握蘭¶
神仙傳曰淮南王爲八公張錦綺之帳燔百和之香¶
佛圗澄傳曰澄以鉢盛水燒香呪之須&KR0119;生青蓮花¶
林邑記曰朱吾以南有文狼野人居無室宅依樹止&KR0043;¶
食生肉採香爲業與人交市&KR0002;上皇之民矣¶
鄴中記曰石虎作流&KR0171;帳頂安金蓮花花中懸金簿織成¶
<pb:KR3k0012_SBCK_981-3a>¶
綩(音/&KR0080;)囊囊受三&KR0155;以盛香注帳之四面上十二香囊采色¶
亦同¶
竺法登真羅山䟽曰越王擣薫陸香○扶南傳曰頓遜國人¶
恒以香花事天神香有多種區撥葉逆花途致各遂花摩¶
夷花冬夏不衰日載數十車於市賣之燥乃益香亦可爲¶
粉以傳身體○&KR0274;征記曰北芒有張母墓舊&KR0003;是王氏妻¶
塟有年載後開墓而香火猶¶
十洲記曰漢武時長安大疫人死日以百數帝乃試取月¶
氏國神香燒之於城内死未滿三日者活芳氣經三月不¶
歇帝始信神物也乃祕録餘香○郭子横洞&KR0115;記曰漢武¶
帝於招仙閣燒靡離之香屑如粟一粒香氣三月不歇¶
又曰跋塗闍者胡人也剪髮祼形不食&KR0150;唯飲清水食都¶
夷香如&KR0037;核食一斤則歴月不飢以一粒如粟大投清水¶
<pb:KR3k0012_SBCK_981-3b>¶
中俄而滿大孟也¶
&KR0054;物志曰西域使獻香(漢制献/香不蒲)斤不得受西使臨去又發香¶
器如大豆者試着宫門香氣聞長安四面數十里中經月¶
乃歇¶
捜神記曰渤海史良好一女子許嫁而未果良怒殺之後夣¶
見曰還君物覺而得昔所與香纓金&KR0107;之属¶
又曰&KR0004;鈎弋夫人有罪以譴死殯尸不臰而香¶
又曰合淝有一大白舡覆在水中漁人夜&KR0043;其傍聞箏笛¶
之音又香氣非常相傳云曹公載妓舡覆於此¶
任昉&KR0274;異記曰魏武帝陵中有泉謂之香水(古詩云安/得香水泉)¶
(濯郎衣/上泉塵)一&KR0003;香水在并州香山其氷㓗香浴之去病吴故¶
宫有香水溪俗云西施浴處又呼爲脂粉塘吴王宫人濯¶
莊於此溪上源至今馨香¶
<pb:KR3k0012_SBCK_981-4a>¶
又曰南海出百歩香佩之聞於千歩也今海隅有千歩香¶
是其種也葉似杜&KR0002;而紅碧間&KR0258;貢藉云日南郡貢千歩香¶
漢雍仲子進南海香物拜爲涪陽尉時人謂之香尉日南¶
郡有香市啇人交易諸香處南海郡有香户日南郡有千¶
畝香林名香出其中香洲在朱崖郡洲中出諸異香徃徃¶
不知其名千年松香聞十里亦謂之十里香也¶
夣書曰夣得香物婦女歸也¶
曹植洛神賦曰踐椒塗之郁烈歩蘅(音/衡)薄而流芳¶
魏武令曰昔天下&KR0004;定吾便禁家内不得香薫後諸女配¶
國家爲其香因此得燒香吾不好燒香恨不遂所禁今復¶
禁不得燒香其以香藏衣着身亦不得¶
&KR0087;嘉荅婦徐淑書曰令種好香四種各一斤可以去&KR0126;淑¶
荅書曰未得侍帷帳則芬芬不設¶
<pb:KR3k0012_SBCK_981-4b>¶
陸機吊魏武文曰余爲著作郎遊祕閣見魏武令曰餘香¶
可分與諸夫人諸舎中無所爲學作履組賣也吊曰紆家¶
人於履組塵清慮於餘香¶
　　　　　麝¶
尓雅曰麝父麋足(郭璞注日脚/似&KR0874;臍有香)¶
許慎&KR0003;文曰麝如小麋臍有香從鹿射聲黒色　也¶
義熈起居注曰倭國獻貂皮人參等詔賜細笙麝香¶
齊書曰東昏侯鑿金蓮花帖地令潘妃行其上曰此歩歩¶
蓮花也塗地皆以麝香¶
唐書曰波斯國人皆以麝香如&KR0171;塗&KR0161;&KR0039;額及於耳鼻用¶
以爲敬¶
抱朴子曰辟虵法入山以麝香丸著足爪中皆有効又麝¶
香及野猪皆啖蛇故以壓之也又作筆墨法曰作墨用雞¶
<pb:KR3k0012_SBCK_981-5a>¶
子白真珠麝香合以和墨冝用九月二日¶
南夷志曰南詔有婆羅門波斯闍婆渤泥崑崙數種外道¶
交易之處多珠珍寳以黄金麝香爲貴貨¶
嵩髙山記曰有人在嶺上聞異聲清和雅妙尋不復聞唯見¶
一麝香在嶺上側足䨥跳忽失所在¶
荆州圗記曰臨澧縣南有龍&KR0009;山有獸多麝¶
西京&KR0258;記曰趙飛鷰爲皇后女弟在昭陽殿遺飛鷰書曰¶
今日嘉辰貴姉懋膺洪&KR0125;上　三十五條以陳暐曜之志¶
焉榔葉扇同心梅合枝李青木香香螺(出南海一/曰丹螺申)九真¶
雄黄麝香沉水香¶
續搜神記曰桓哲字明期居豫章時梅&KR0007;龍爲太守巳病¶
哲徃省之語梅曰吾昨夜忽夢作卒迎卿來作太山府君¶
梅聞之愕然曰吾亦夢見卿爲卒着衣來迎我數日復同¶
<pb:KR3k0012_SBCK_981-5b>¶
夢如先云二十八日當拜至二十七日晡後桓忽中惡¶
腹脹滿遣人就梅索麝香丸梅聞便令作凶具桓便亡八¶
日而梅卒¶
夲草經曰麝香味辛辟惡殺鬼精生中䑓山也¶
&KR0087;嘉與婦書曰今奉麝香一斤可以辟惡氣¶
&KR0286;康養生論曰麝食柏而香¶
　　　　　葳香¶
孫氏瑞應圗曰葳　者禮備至則生一曰王者愛人命則¶
生一名葳香也¶
　　　　　欝香¶
&KR0003;文曰欝芳草也十葉爲貫築以煑之爲鬯一合而釀之¶
以降神也¶
周禮春官上曰鬱人掌祼器(祼噐謂彛/及舟與瓉)凡&KR0021;祀賔客之祼¶
<pb:KR3k0012_SBCK_981-6a>¶
事和鬱鬯以實彛而陳之(築鬱金煑之以和鬯酒鄭司農/云鬱金草名七葉爲貫百二十)¶
(賈爲築以煑之鑊中停/於&KR0021;前鬱爲草&KR0002;蘭)¶
後周書曰&KR0087;國出鬱金¶
後周書曰波斯國大月氏之別種也地出　毹(翟俞/二音)&KR0007;麞¶
皮及薫陸欝金&KR0171;合青木香等胡椒畢撥石&KR0097;千年&KR0037;香¶
附于訶&KR0058;勒無食子塩緑雌黄等物¶
唐書曰天竺國卑濕暑&KR0044;稻歳四熟有金剛似紫石英百¶
錬不銷可以切玉又有旃檀欝金諸香通於大&KR0087;¶
又曰太宗時伽毗國獻欝金香似麦門冬九月花開&KR0250;似¶
芙蓉其色紫碧香聞數十歩花而不實欲種者取根¶
文士傳曰朱穆字公叔作欝金賦曰英熠爍以焜煌似九¶
日之普照逺而望之粲&KR0002;星羅出雲嶠近而觀之曄&KR0002;丹¶
桂耀湘涯¶
<pb:KR3k0012_SBCK_981-6b>¶
應劭地理風俗記曰周禮欝人掌祼器凡&KR0021;醊賔客之祼¶
事和欝鬯以實樽彛欝芳草也謂用百草之華煑以合釀¶
黒&KR0112;以降神香也或&KR0003;今欝金香是也¶
南州異物志曰欝金者出&KR0290;賔國國人種之先取上佛積¶
曰萎熇乃載去之然後取欝金色正黄細與芙蓉華裏披¶
蓮者相似可以香酒¶
　　　　　鷄舌¶
應劭漢官儀曰桓帝侍中廼存年老口臰上岀鷄舌香與¶
含之鷄舌頗小辛螫不敢咀&KR0843;嫌有過賜毒藥歸舎辭决¶
就便冝家人哀泣不知其故僚友求眡其藥出在口香咸¶
嗤&KR0015;之¶
吴時外國&KR0019;曰五馬洲出鷄舌香¶
抱朴子曰或以鷄舌黄連乳汁煎之注之諸有百&KR1028;之在¶
<pb:KR3k0012_SBCK_981-7a>¶
目愈而更加精明倍常○俞益期牋曰外國老胡&KR0003;衆香¶
共是一木木花爲鷄舌香¶
南洲異物志曰鷄舌出在&KR0171;州云是草花可含香口¶
廣志曰雞舌出南海中及剽國蔓生實熟貫之¶
續捜神記曰王廣豫章人年少未昏至田舎見一女云我¶
是何叅軍女年十四而夭爲西王母飬使與下土人交廣¶
與之&KR0414;綿其日於席上得手巾褁鷄舌香其母取巾燒之¶
乃是火浣布¶
　　　　龍腦¶
唐書曰正觀中烏萇國遣使獻龍臘香¶
夲草曰龍腦香味苦微寒主心腹邪氣風濕積聚出婆律¶
國形似白松脂作杉木氣明浄者善云合粳米&KR0069;相思子¶
貯之則不耗(樹似杉言婆律膏是樹根下清/脂龍腦是樹中乹脂子似豆冦)¶
<pb:KR3k0012_SBCK_981-7b>¶
　　　　　雀頭¶
江表傳曰魏文帝遣使於吴求雀頭香¶
太平御覽卷第九百八十一¶
