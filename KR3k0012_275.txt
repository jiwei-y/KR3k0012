# -*- mode: mandoku-view -*-
#+TITLE: 太平御覽
#+DATE: 2015-09-23 10:14:01
#+PROPERTY: LASTPB  <md:KR3k0012_SBCK_274-1a>
#+PROPERTY: JUAN 276

¶
<md:KR3k0012_SBCK_275-1a>¶
<pb:KR3k0012_WYG_275-1a>
欽定四庫全書
　太平御覽卷二百七十五¶
　　　　　　　　　　　　宋　李昉等　撰
　　兵部六¶
　　　良將上
　　　　良將上¶
論語曰孟之反不伐孔注曰¶不伐者不自伐其功也¶
孝經左契曰將軍頥虎銜珠大夫正海出魚
<pb:KR3k0012_WYG_275-1b>
抱朴子曰良將剛則法天可望而不可干柔則象淵可
觀¶而不可入去如收電可見而不可得留如山岳可瞻
而不¶可量¶
唐子西曰良將如泉如山不知其歡戚也¶
史記曰呉起者衛人也好用兵事魯君齊人攻魯魯欲
將¶起起娶齊女爲妻而疑之起遂殺妻明不爲齊也魯
卒以¶爲將大破齊後之魏<md:KR3k0012_SBCK_275-1b>¶又曰陳勝之反秦使王離擊趙王及張耳鉅鹿城或曰
<pb:KR3k0012_WYG_275-2a>
王¶離秦之名將也¶
又曰魏文侯問呉起何如人李克曰其用兵司馬穰苴
勿¶能過也於是魏文侯以爲將擊秦㧞五城¶
漢書杜業曰竊見朱博忠信勇猛材畧不世出誠國家
雄¶俊之寶臣也宜徴博左右以鎭天下此人在朝則陛
下可¶高卧矣¶
又谷永傳曰平阿侯譚位特進領城門兵永聞與譚書
曰¶君侯躬周召之德執管晏之操敬賢下士樂善不倦
<pb:KR3k0012_WYG_275-2b>
宜在¶上將久矣屬聞以特進領城門兵(屬之/欲反)愚竊不爲
君侯喜¶宜深辭職自陳淺薄不足以固城門守收大伯
之讓保謙¶謙之路闔門高枕爲智者譚得書大感遂辭
讓不受領¶城門職<md:KR3k0012_SBCK_275-2a>¶又曰霍去病爲驃騎將軍上嘗欲教之孫呉兵法對曰
顧¶方畧何如耳不至學古兵法上爲治第令視之對曰
匈奴¶未滅無以家爲¶也
又曰李廣爲右北平匈奴號曰漢飛將軍廣厯七郡太
<pb:KR3k0012_WYG_275-3a>
守¶前後三十餘年得賞賜輙分其麾下飲食與士卒共
之家¶無餘財不言生産事¶
又曰李廣其先曰李信秦時爲將逐得燕太子丹者也
廣¶以良家子從軍擊胡文帝曰惜廣不逢時令當高祖
世萬¶户侯豈足道哉¶
又曰劇孟洛陽人也以任俠顯呉楚反時條侯爲大尉
乘¶傳東將至河南得劇孟喜曰呉楚舉大事而不求劇
孟吾¶知其無能爲也天下騷動大將得之若一敵國
<pb:KR3k0012_WYG_275-3b>
又曰沛公入咸陽諸將皆爭赴金帛財物之府分之蕭
何<md:KR3k0012_SBCK_275-2b>¶獨先收秦丞相御史律令圖書藏之沛公具知天下
阨塞¶戸口多少强弱處民所疾苦者以得圖書故也¶
後漢書景丹傳曰景將軍北州大將是其人也¶
又馬武傳論曰中興二十八將前世以爲上應二十八
宿¶未之詳也然咸能感㑹風雲奮其智勇稱爲佐命亦
各智¶能之士也¶
又漢賈復傳曰世祖大驚曰我所以不令賈復别將者
<pb:KR3k0012_WYG_275-4a>
爲¶其輕敵也果然失吾名將¶
又曰馮異大破赤眉於崤璽書曰始雖垂翅回谿終能
奮¶翼澠池可謂失之東隅收之桑榆者也¶
又曰耿秉能說司馬兵法尤能將帥之畧¶
又曰馮異字公孫爲人謙退不伐行與諸將相逢輙引
車¶避道(東觀漢記續漢書云異勅吏士非交戰受敵常/行諸營之後相逢引車避之由是無爭道交鬪)
(者/也)進<md:KR3k0012_SBCK_275-3a>¶止皆有表識(言其進退/有常處)軍中號爲整齊每所止舍
諸將並¶坐論功異常獨屏樹下軍中號曰大樹將軍光
<pb:KR3k0012_WYG_275-4b>
武破邯鄲¶乃更部分諸將各有配𨽻(𨽻屬也袁<山松書/曰先時諸將同營)
(吏卒多/犯法)軍士¶皆言願屬大樹將軍光武以此多之¶
又鄧禹傳云赤眉遂入長安是時三輔連覆敗赤眉所
過¶殘滅百姓不知所歸聞禹乘勝尅而師行有紀(綱紀/也言)
(有條貫而/¶不殘暴)皆望風相㩦負以迎軍降者日以千數衆號
百萬禹所¶止輙停車住節(住或/作拄)以勞來之父老童稚垂
髮戴白(垂髪童㓜/¶戴白父老)滿其車下莫不感悅由是名震關西
帝嘉之
<pb:KR3k0012_WYG_275-5a>
又曰竇融以兄弟並受爵位久專方面懼不自安數上
書¶求代詔報曰吾與將軍如左右手耳(韓信亡蕭何自/追之人曰丞相)
(何亡高祖¶聞之如/失左右手見前書)數執謙退何不曉人意勉循士人莫
善離部<md:KR3k0012_SBCK_275-3b>¶曲¶
又曰諸將每論功自伐賈復未嘗有言帝輙曰賈君之
功¶我自知之¶
又曰陳蕃楊秉處稱賢宰皇甫張段出號名將¶
又曰馮緄字鴻卿巴郡宕渠人也長沙蠻宼益揚荆南
<pb:KR3k0012_WYG_275-5b>
皆¶没於是拜緄爲車騎將軍由長沙進擊武陵蠻溪荆州
平¶定詔賜錢一億固讓不受振旅還師推功於從事中
郎¶
東觀漢記曰上自征隗囂至漆諸將多以王師之重不
宜¶遠入險阻計未决㑹召援援因說隗囂將帥土崩之
勢兵¶進必破之狀於上前聚米爲山指畫形勢
又曰¶呉漢當出師朝受詔夕即引道初無辦嚴之日故
能¶常任職以功名終
<pb:KR3k0012_WYG_275-6a>
又曰漢方整厲器械激揚士吏上時令人視呉公何為還
言<md:KR3k0012_SBCK_275-4a>¶曰方修攻具上曰呉公隱若一敵國矣¶
魏志曰諸葛亮軍出斜谷至武功司馬宣王禦之亮挑
戰¶宣王不出亮遺之婦人巾幗宣王怒表請决戰天子
不許¶遣辛毗仗節立於軍門以制之㑹亮病卒歸宣王
不敢追¶之而退百姓爲之語曰死諸葛走生仲逹宣王
曰吾能料生不能料死¶故也宣王案行亮營壘處曰天
下竒才也
<pb:KR3k0012_WYG_275-6b>
又曰李典字曼成好學問貴儒不與諸將爭功敬賢士
大¶夫若不及¶
又任城王傳曰太祖問諸子所好使各言其志至彰曰
好¶爲將¶
又曰劉曄謂太祖曰諸葛亮明於治國而爲相關張諸
人勇¶冠三軍而爲將蜀人既定據險守要則不可犯矣¶
又曰賈逵字梁道河東人自爲兒童戱弄常設部伍祖
父<md:KR3k0012_SBCK_275-4b>¶習異之曰汝大必爲將遂口授兵法數萬言
<pb:KR3k0012_WYG_275-7a>
蜀志曰鄧芝爲大將二十餘年賞罰明善恤卒伍身之
衣¶食資仰於官然終不治私産妻子不免饑寒死之日
家無¶餘財¶
又曰關雲長亡命奔涿先主於郷里合徒衆而雲長
與¶張飛爲之禦侮¶
晉書曰應詹遷南平太守鎭南將軍山簡復假詹督五
郡¶軍事蜀賊杜疇作亂金寳溢目詹一無所取惟收圖
書莫¶不歎之
<pb:KR3k0012_WYG_275-7b>
又曰周訪威風既著遠近悅服智勇過人爲中興名將
性¶謙虛未嘗論功伐或問訪曰人有小善鮮不自稱卿
功勲¶如此初無一言何也訪曰朝廷威靈將士用命訪
何功之¶有<md:KR3k0012_SBCK_275-5a>¶又曰蘇峻平論功顧衆推功於蔡謨謨以衆唱謀非己
之力¶俱表相讓論者美之¶
又曰苻堅衆號百萬次於淝水謝𤣥入問計謝安無懼
色¶方與𤣥圍棋遊渉至夜乃還指授將帥各當其任𤣥
<pb:KR3k0012_WYG_275-8a>
等破¶堅驛書至謝安對客圍碁看書便擲放床上了無
喜色客問¶徐荅小兒輩破賊既罷還内過戸限心喜甚
不覺屐齒之¶折其矯情鎭物如此也¶
又曰帝謂紀瞻曰卿雖疾病爲朕卧䕶六軍所益多矣¶
又羊祜傳曰呉人宼弋陽江夏畧戸口詔遣侍臣移書
詰¶祜不追討之意並欲移州復舊之宜祜曰江夏去襄
陽八¶百里比知賊去亦已經日矣歩軍方徃安能救之
哉勞師¶以免責恐非事宜也昔魏武帝署都督皆與州
<pb:KR3k0012_WYG_275-8b>
相近以兵¶勢好合惡離疆埸之間一彼一此偵守而已
古之善教也<md:KR3k0012_SBCK_275-5b>¶若輙徙州賊出無常亦未知所宜據者使
者不能詰¶
又曰羊祜入朝武帝遣中書令張華問其籌䇿祜曰今
主¶上有禪代之美而功德未著呉人虐政已甚可不戰
而尅¶混一六合以興文教則主齊堯舜臣同稷契爲百
代之盛¶若孫皓不幸而殘呉人更立令主雖百萬之衆
長江未可¶越也將爲患乎華深讃成其計祜謂華曰成
<pb:KR3k0012_WYG_275-9a>
吾志者子¶也帝欲使祜卧䕶諸將祜曰取呉不必須臣
自行但既平¶之後勞聖慮耳功名之際臣所不敢居事
當有所付受願¶審擇其人疾漸篤乃舉杜預自代尋卒¶
又曰毛穆之鎭廣陵遷右將軍宣城内史假節鎮姑熟
穆¶之以爲戍在近畿無復軍警不宜加節上疏辭讓許
之¶
又曰朱伺字仲文安陸人少爲呉牙門將陶丹給使呉
平¶徙江夏伺有武勇訥言不知書爲郡將督見郷里士
<pb:KR3k0012_WYG_275-9b>
大夫<md:KR3k0012_SBCK_275-6a>¶揖稱名而已及爲將遂以謙恭稱¶
又曰鄧遐字應遠勇力絶人氣蓋當時人方擬之樊噲
桓溫¶以爲叅軍數從溫征伐厯冠軍將軍數郡太守號
爲名將¶襄陽城北池有蛟常爲人害遐㧞劔入水蛟繞
其足遐揮¶劔截蛟數段而出¶
又曰劉牢之靣紫赤色赤目驚人而沈毅多計畫¶
干寳晉紀曰文淑字次騫小名鴦有武力籌䇿楊休胡
烈¶爲虜所害武帝西憂遣淑出征所向摧靡秦凉遂平
<pb:KR3k0012_WYG_275-10a>
名震¶天下爲東夷校尉姿器膂力萬人之雄¶
慕容盛載紀曰尚書左僕射領中軍熈從征句驪契丹
皆¶勇冠諸將¶
又曰皇甫眞字楚季弱冠以高才随慕容評攻鄴都珍
貨¶充溢眞一無所取唯存恤人物收圖籍而已<md:KR3k0012_SBCK_275-6b>¶二石僞事曰郭權降石虎虎問權曰卿若得吾者當殺
不¶權曰若登時得至尊必殺不疑也虎曰卿健將也因
與共¶言事
<pb:KR3k0012_WYG_275-10b>
崔鴻前燕録曰張蛙夲姓弓上黨人也膂力過人能曵
牛¶走堅甚寵之常侍左右終爲名將所在有殊功世稱
鄧羗¶張蛙皆萬人敵也¶
宋書曰姚□屯軍長城下王鎭惡撫慰士卒乃以身先
士¶衆騰躍爭先□衆一時奔潰□妻生歸高祖髙祖至
軍鎭¶惡於㶚上奉迎高祖勞之曰成吾覇業者眞卿也
鎭惡再¶拜謝曰此明公之威諸將之力鎭惡何功之有
焉高祖笑曰卿¶欲學馮異耶
<pb:KR3k0012_WYG_275-11a>
又曰桓𤣥云劉毅勇冠三軍當今實為無敵¶
又曰劉順幢主樊僧愛勇冠三軍軍中皆懼<md:KR3k0012_SBCK_275-7a>¶齊書曰曹景宗建武四年随太尉陳顯逹北圍馬圈以
竒¶兵二千破魏援中山王英四萬人及克馬圈顯逹論
功以¶景宗爲後景宗退無怨言¶
又曰垣崇祖初見高帝便自比韓白唯上獨許之及破
魏¶軍啟至上謂朝臣曰崇祖恒自擬韓白今其人也進
爲都¶督
<pb:KR3k0012_WYG_275-11b>
梁書曰馮道根每征伐終不言功其部曲或怨非之道
根¶喻曰明主自監功之多少吾將何事武帝嘗指道根
示尚¶書令沈約美其口不論勲約曰此陛下之大樹將
軍也¶
梁後畧曰陸納分其衆輕舸掩襲巴陵晨至城下驃騎
始¶命諸將㑹議乃出自壘門坐胡牀以望之賊乘水來
攻矢¶下如雨人情騷擾莫不震懼而驃騎方食甘蔗曽
無遽色
<pb:KR3k0012_WYG_275-12a>
又曰齊遣其將竇泰趨潼關太祖將襲秦衆咸難之太
祖<md:KR3k0012_SBCK_275-7b>¶問䇿於宇文深深對曰竇氏歡之驍將也歡毎仗之
以爲¶禦侮¶
北齊書曰劉豐夲出河間樂城豐有雄姿壯氣果毅絶
人¶有口辯好說兵事¶
又曰辛術字懐哲隴西狄道人也清儉寡欲及平楚定
淮¶南凡諸貨物一毫不犯唯收典籍多是晉宋齊梁時
佳夲¶鳩集萬有餘卷
<pb:KR3k0012_WYG_275-12b>
　
　
　
　
　
　
　
　太平御覽卷二百七十五
