# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:13.634117
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 286
#+PROPERTY: FILE SB11n0727-286太平御覽-卷之二百八十六.
<pb:KR3k0012_SBCK_286-1a>¶
太平御覽卷第二百八十六¶
　兵部十七¶
　　　　　機略五¶
王隱晉書曰馬隆子咸爲成都王前鋒統陸機攻長沙王¶
乂於石橋將士器仗嚴利長沙王所統冠軍司馬王瑚率¶
衆討咸咸堅不動瑚乃使數十&KR0016;下馬縳㦸於馬安革頭放¶
令伺咸又使數十騎各刺所放馬馬驚奔咸軍軍即壞瑚¶
因馳逐猛戰臨陣斬咸¶
晉書毛寳傳曰時&KR0171;峻送米万斛饋祖約約遣司馬桓撫¶
等迎之寳告其衆曰兵法軍令有所不從豈可不上岸邪乃¶
設變力戰悉𫉬其米¶
又曰馬隆平泰原加赤幢曲盖鼔吹隆竒謀間發夾道累¶
礠石賊&KR0018;鐡鎧行不得前隆卒先&KR0013;犀甲無所留礙賊咸¶
<pb:KR3k0012_SBCK_286-1b>¶
以爲神也¶
又曰衛瓘旣囚鄧艾諸將圖欲刼艾整仗趨瓘營瓘輕岀迎¶
之僞作表草將申明艾事諸將信之而止¶
又曰劉琨少負壯氣有縱横之才善交勝已而頗浮誇與¶
范陽祖逖爲友聞逖&KR0013;用與親故書曰吾枕戈待用志梟¶
逆虜常恐祖生先吾着鞭其意相期如此在晉陽甞爲胡¶
&KR0016;所圍數重城中窘迫無計琨乃乘月登樓清嘯胡賊聞¶
之皆悽然長歎中夜奏胡笳賊又流涕歔欷有懷土之切¶
向暁復吹之賊弃圍而走¶
又曰盧循自廣州南下戎卒十萬舩艫千艘討敗將軍劉¶
毅于桑落逕至江寧循妹夫徐道覆素有膽决知&KR0073;已還¶
欲乾没一戰請於新亭白石焚舟而上數道攻之循多謀¶
少决欲以萬全爲討固不聽道覆曰我終爲盧公所誤事¶
<pb:KR3k0012_SBCK_286-2a>¶
必不成使我得爲英雄主驅馳天下不足定也後循戰敗¶
又曰王敦反敦旣死以兄子應爲嗣沈充自呉率衆萬餘¶
人至與王含等合充司馬顧颺&KR0003;充曰今日舉大事而天子¶
巳扼其喉情離衆沮鋒挫持疑猶豫必致禍敗今&KR0002;決破¶
栅塘因湖水灌京邑肆舟艦之𫝑極水軍之用此所謂不¶
戰而屈人之兵上䇿也藉&KR0004;至之銳并東南衆軍之力十¶
道俱進衆寡過倍理必摧䧟中䇿也轉禍爲福因敗爲成¶
召錢鳯計事因斬之以降下䇿也充不能用颺逃歸于呉¶
含復率衆渡淮蘇峻等逆擊大敗之充亦燒營而退旣而¶
周光斬錢鳯呉儒斬充並傳首京師¶
又載記曰符登攻姚萇萇退還安定登就食新平留其大¶
軍于胡空堡率&KR0016;萬餘圍萇營四靣大&KR0152;哀聲動人萇惡¶
之命三軍哭以應登登乃引退¶
<pb:KR3k0012_SBCK_286-2b>¶
又曰河間王顒在関中遣將張方討長沙王乂方率衆自¶
凾谷入屯河南入遣左將軍皇甫啇拒之而敗張方率兵¶
入洛陽又奉惠帝討方于城内方軍遥見乗輿於是引退¶
方止之不得衆遂大敗方退壁于十二里撟人情挫衂無¶
復固志或勸方夜遁方曰兵之利鈍是常貴因敗以爲成¶
耳我更前作壘出其不意此用兵之竒也乃夜潜進逼洛¶
城七里人旣新捷不以爲意忽聞方壘成乂師乃戰遂大¶
敗¶
又曰石勒據襄國晋將王浚遣督護王昌及鮮卑叚就六¶
眷末杯等部衆五萬餘以討勒時城隍未修乃築隔城重¶
栅以待之就六眷屯于渚陽勒分遣諸將連出桃戰頻爲¶
六眷所敗又聞其大造攻具顧謂其將佐曰今宼來轉逼¶
彼衆我寡恐攻圍不解外救不至内糧罄絶必敗不能固¶
<pb:KR3k0012_SBCK_286-3a>¶
也吾將簡練將士大陣於野以決之何如諸將曰冝固守¶
以疲宼彼師老自退追而擊之必尅張賔曰聞就六眷尅¶
來月上旬送死北城今以我𫝑寡弱謂不敢出戰意必懈¶
怠今叚氏種衆之悍末杯尤最其卒之精勇悉在末杯可¶
勿復出戰示之以弱速鑿北壘爲突門二十餘道&KR0049;賊列¶
守未定出其不意直衝末杯帳敵必震惶計不及設所謂¶
迅雷不及掩耳末杯之衆旣奔餘自摧散擒末杯之後王¶
浚指揮而定勒納之即以孔萇爲攻戰都督造突門于北¶
城鮮卑入屯北壘勒候其陣未定躬率將士鼓譟于城上¶
㑹孔萇督諸突門伏兵俱出擊之生擒末杯就六眷等衆¶
遂奔散萇乗勝追擊枕屍三十餘里𫉬鎧馬五千疋就六¶
眷收其遺衆屯于渚陽遣使永和送鎧馬金銀并以末杯¶
三弟爲質而請末杯諸將並勸殺末杯以挫之勒曰遼西¶
<pb:KR3k0012_SBCK_286-3b>¶
鮮卑與我素無㤪讎爲王浚所使耳今殺一人結㤪一國¶
非計也放之必恱不復爲浚用矣於是納其質而遣末杯¶
就六眷等引還終𫉬其用¶
又曰杜預以太康元年正月陳兵于江陵遣叅軍樊顯尹¶
林鄧圭襄陽太守周竒等率衆循江西上授以節度旬日¶
之間累尅城邑皆如預䇿焉又遣牙門管定周旨伍巢等¶
率竒兵八百汎舟夜渡以襲樂郷多張旗幟起火巴山於¶
要害之城以奪賊心呉都督孫歆震恐與伍延書曰北來¶
諸軍乃飛渡江也呉之男女降者萬餘口旨巢等伏兵樂¶
郷城外歆遣軍出拒王濬大敗而還旨等發伏兵隨歆軍¶
而入歆不覺直至帳下虜歆而還故軍中爲之謡曰以計¶
伐戰一當萬¶
又曰劉牢之等討妖賊孫恩恩敗走虜男女二十餘萬口¶
<pb:KR3k0012_SBCK_286-4a>¶
一時入海懼官軍之躡乃縁道多弃寳物子女時東土殷¶
實粲麗盈目牢之等遽收歛故恩復得逃入海(通典曰孫/恩用此術)¶
(𫉬免/也)¶
又曰李矩守滎陽後趙石勒親率兵襲矩矩遣老弱入山¶
令所在散牛馬因設伏以待之賊爭取牛馬伏發齊呼聲¶
動山谷遂大敗之斬𫉬甚衆勒乃退¶
又曰劉琨守太原遣將&KR0078;澹率衆十餘萬討石勒勒將拒¶
之或諌曰澹兵馬精盛其鋒不可當冝&KR0055;溝髙壁以挫其¶
銳攻守勢異必獲萬全勒曰澹衆大逺來體疲力竭犬羊¶
烏合號令不齊可一戰擒之何強之有宼巳垂至胡可捨¶
去大軍一動豈易中還&KR0002;澹乗我之退頋走乃無暇焉得¶
深溝髙壘乎此爲不戰而自滅亡之道立斬諌者以孔萇¶
爲前鋒都督令三軍後出者斬設疑兵於山上分爲二伏¶
<pb:KR3k0012_SBCK_286-4b>¶
勒輕&KR0016;與澹戰僞收衆而北澹縱兵追之勒前後伏兵夾¶
擊澹軍大敗¶
又載記曰前燕慕容廆封略漸廣(廆胡/罪切)據&KR0068;城晉平州刺¶
史東夷校尉崔毖隂結髙勾麗(毖音/祕)及宇文叚回等謀滅¶
廆以分其地遂同伐廆廆曰彼信崔毖虚&KR0003;邀一時之利¶
烏合而來耳旣無統一莫相歸伏吾今破之必矣然彼軍¶
&KR0004;合其鋒甚銳幸我速戰&KR0002;逆擊之落其計矣靖以待之¶
必懷疑貳迭相猜防一則疑吾與毖譎而覆之二則自疑¶
三國之中與吾有韓魏之謀者待其人情沮惑然後取之¶
矣於是三國攻&KR0068;城廆閉門不戰遣使送牛酒以犒宇文¶
大言於衆曰崔毖昨有使至於是二國果疑宇文同於廆¶
也引兵而歸宇文悉獨官曰二國雖歸吾當獨兼其國盡¶
衆逼城連營三十里廆簡銳士配子皝推鋒於前(皝音/晃)子¶
<pb:KR3k0012_SBCK_286-5a>¶
翰領精&KR0016;爲竒兵從傍出直衝其營廆方陣而進悉獨官¶
自恃其衆不設備見廆軍之至方率兵拒之前鋒始交翰¶
巳入其營縱火焚之衆遂大敗¶
又曰&KR0171;峻反攻尅石頭城據之以陶&KR0754;温嶠率兵討之諸¶
將請於查浦築壘&KR0101;軍鄧岳曰查浦地下又在水南唯白¶
石峻極崇固可容數千人賊來攻不便戮賊之術也侃從¶
之夜立壘訖賊見壘大驚賊攻大葉&KR0754;將救之長史殷羡¶
曰&KR0002;大葉歩戰不利則大事去矣但當急攻石頭峻必救¶
之而大葉自解侃又從羡言峻果弃大葉救石頭諸軍與¶
峻戰陵東侃督竟陵太守李陽部將彭伐斬峻於陣賊衆¶
遂潰¶
又曰妖賊孫恩北出海鹽劉&KR0073;爲將築城于海鹽賊日來¶
攻城城内兵力甚弱&KR0073;&KR0055;獨慮之一夜偃旗匿衆&KR0002;巳遁¶
<pb:KR3k0012_SBCK_286-5b>¶
者明旦開門使羸疾數人登城賊遥問&KR0073;所在曰夜已走¶
矣信之乃率衆大上&KR0073;乘其懈怠&KR0108;擊大破之¶
崔鴻十六國春秋曰北涼泪渠蒙遜率兵伐南凉秃髮傉¶
檀(傉奴/沃切)入其境徙數千户而還傉檀追及蒙遜于窮泉蒙遜¶
將擊之諸將皆曰賊已安營不可犯也蒙遜曰傉檀謂吾逺來¶
疲弊必輕而無備及其壘壁未成可一鼓而滅進擊敗¶
之乘勝至于姑臧夷夏降者乃數千戸傉檀懼請和之而¶
歸¶
又曰前燕將慕容垂討丁零翟釗于滑臺次于&KR0058;陽津釗¶
於南岸拒守垂徙營就西津爲牛皮舡百餘艘載疑兵列¶
仗泝流而上釗先以大衆備&KR0058;陽見垂向西津乃弃營西¶
拒垂潜遣其桂林王慕容鎮率驍&KR0016;於&KR0058;陽津夜濟壁于¶
河南釗聞而奔士衆疲渇走歸滑臺釗携妻子率數百騎¶
<pb:KR3k0012_SBCK_286-6a>¶
北趣白鹿垂遣追擊盡擒其衆¶
又曰後燕慕容盛據遼東其遼西太守李㓪隂引後魏軍¶
上表請發兵以拒宼盛曰此必詐也召其使而詰之果驗¶
盡滅其族遣將李旱率&KR0016;討之師次建安召旱旋師㓪聞¶
其家&KR0013;誅也擁二千餘户以自固及聞旱中路而還謂有¶
内變不復爲備留其子養守令又迎魏師于北平旱候知¶
之襲尅令友遣禆將追㓪及于無支斬之盛謂羣臣曰前¶
以追旱還者㓪新爲叛逆必忌官威一則鳩合同𩔖刧害¶
良善二則亡竄山澤未可卒平故非意而還以盈怠其志¶
卒然掩之必尅之理也羣臣皆曰非所及也¶
又曰前𥘿符堅䧟襄陽晉將桓沖攻之堅將慕容垂等率¶
歩&KR0016;五萬救襄陽以石越爲前鋒次于[沔-丏+丐]水垂越夜命三¶
軍人持火拒於樹枝光照數里沖懼退還¶
<pb:KR3k0012_SBCK_286-6b>¶
又曰後趙石勒將石季龍太掠陳蔡間而去留將桃豹守¶
譙城住西臺東晉將祖逖遣將韓潜等鎮東臺同一大城¶
賊從南門出入放牧逖軍開東門相守四旬逖以布囊盛¶
土如米&KR0250;使千餘人運上臺又令數人擔米僞爲疲極而¶
息於道賊果逐之皆弃擔而走賊旣𫉬米謂逖士衆豐飽¶
而胡戎飢乆益懼無復膽氣¶
又曰後涼吕光遣將吕延伐西𥘿乞伏乾歸大敗之乾¶
歸因大泣歎曰死中求生正在今日也乃縱反間稱乾歸¶
東奔成紀吕延信之引師輕進延司馬耿雅諌曰乾歸雄¶
勇過人權略難測破王廣尅楊定皆羸師以誘之雖蕞尓¶
小國(蕞左/外切)亦不可輕也困獸猶&KR0720;况乾歸而可覩風自散¶
乎今冝部陣而前歩&KR0016;相接徐俟諸軍大集可一舉滅之¶
延不從戰敗死之¶
<pb:KR3k0012_SBCK_286-7a>¶
又曰北涼沮渠蒙遜伐西涼李士業於酒泉先攻浩舋(浩/音)¶
(閤舋/音門)虵盤於帳前蒙遜𥬇曰前一爲騰虵今盤在吾帳天¶
意欲吾廻師燒攻具而還次于川巖聞李士業徴兵欲攻¶
張掖蒙遜曰入吾計矣但恐聞吾迴軍不敢前也兵事尚¶
權乃露布西境稱得浩舋將進軍黄谷士業聞而大恱進¶
入都瀆澗蒙遜潜軍逆之敗士業于懷城遂進尅酒泉¶
又曰南涼秃髮傉檀守姑臧後𥘿姚興遣將姚弼等至於¶
城下傉檀驅牛羊於野弼衆採掠傉檀分擊大破之¶
又曰前燕慕容儁巳尅幽薊至于兾州冉閔帥&KR0016;拒之與¶
儁將慕容恪相遇於魏昌閔將董閏言於閔曰鮮卑乘勝¶
勁不可當也請避之以溢其氣然後濟師以擊之可以捷¶
也閔怒曰吾成師以出將平幽州斬慕容儁今遇恪而避¶
之人將侮我矣閔威名素振燕衆咸憚之恪謂諸將曰閔¶
<pb:KR3k0012_SBCK_286-7b>¶
勇而無謀一夫之敵耳雖有甲兵不足擊也呉今分爲軍¶
三都掎角以待之閔性輕銳又以吾軍勢非敵必出萬死¶
衝吾中軍吾今貫甲厚陣以俟其至諸軍但勵卒從傍湏¶
其戰合夾而擊之必尅閔與恪遇十戰皆敗之恪乃以鐡¶
鎻連馬簡善射鮮卑勇而無㓻者五千方陣而前閔乗駿¶
馬左杖𩀱刀右執鈎㦸順風擊之斬鮮卑三百餘級俄而¶
燕&KR0016;大至圍之數周閔衆寡不敵躍馬潰圍東走行二十¶
餘里爲恪所擒¶
太平御覽卷第二百八十六¶
<pb:KR3k0012_SBCK_286-8a>¶
