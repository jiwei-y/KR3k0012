# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:48.996247
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 824
#+PROPERTY: FILE SB11n0727-824太平御覽-卷之八百二十四.
<pb:KR3k0012_SBCK_824-1a>¶
太平御覽卷第八百二十四¶
資産部四¶
　　穫　穡　架　園　圃¶
　　　　　穫¶
說文曰穫刈禾也¶
毛詩小雅曰&KR0010;聿云暮采蕭穫菽¶
又周頌良耜曰穫之桎桎積之栗栗(桎桎穫聲也/栗栗衆多也)¶
尚書金縢曰秋大熟禾未穫天大雷電以風禾盡偃大木¶
斯拔&KR0022;人大恐¶
又大誥曰厥父菑厥子乃弗肯播矧肯穫(其父巳菑耕其/田其子乃不肯)¶
(播種况肯/収穫乎)¶
爾雅曰桎桎穫也(郭璞注曰/穫刈禾也)¶
南史曰齊文惠太子常幸東田觀穫稻范雲時從文惠顧¶
<pb:KR3k0012_SBCK_824-1b>¶
雲曰此刈甚快雲曰三時之務亦甚勤勞願殿下知稼穡¶
之艱難無徇一朝之宴逸也文惠改容謝之¶
虞喜志林說晏子曰景公爲長府有風猶作不巳晏子歌¶
日禾有穗&KR0006;不得穫秋風至&KR0006;盡零落歌終而流涕公乃¶
止之¶
　　　　　穡¶
說文曰穡榖可収嗇也愛澁也¶
尚書大誥曰予永念曰天惟䘮殷&KR0002;穡夫予&KR0154;敢不終朕¶
𠭇(稼穡之夫除草養苗我長念天亡殷惡亦/主猶是矣我何敢不順天終竟我壟𠭇乎)¶
又無逸周公曰嗚呼君子所其無逸先知稼穡之艱難乃¶
逸則知小人之依(稼穡農夫之艱難事先知之乃/謀逸豫則知小人之所依怙)相小人¶
厥父母勤勞稼穡厥子乃不知稼穡之艱難乃逸乃諺旣¶
誕否則侮厥父母曰昔之人無聞知(小人之子旣不知父/母之勞乃爲逸豫遊)¶
<pb:KR3k0012_SBCK_824-2a>¶
(戯乃叛諺不恭巳欺誕父母不欺則/輕侮其父母曰古老之人無所聞知)¶
物理論曰穡猶収也古今之言云尔稼農之末農夲輕而¶
末重前緩而後急稼欲少苦耨欲熟収欲速此良農之務¶
　　　　　桾¶
毛詩大田曰彼有不穫穉此有不歛穧彼有遺秉此有滯¶
穗伊寡婦之利(秉把也成王之時百榖旣多種同齊熟収/刈促遽力皆不足而有不穫不歛遺秉滯)¶
(穗故聽矜寡/取之以爲利)¶
東觀漢記曰桓榮遭倉卒與族人元卿俱捃拾投閑輙講¶
元卿謂曰卿但盡氣耳當復有施用時乎後榮爲太常諸¶
子謂元卿曰平生𥬇吾盡氣今何如元卿曰我農家安能¶
豫知此¶
魏略曰焦先行不踐邪徑必循阡陌及其捃拾不失大穗¶
飢不可食寒不可衣結草以爲蓑裳&KR0013;頭徒跣毎出見婦¶
<pb:KR3k0012_SBCK_824-2b>¶
人則隠翳須去乃出¶
王隠晉書曰&KR0067;衮字叔褒年飢捃者猶殷衮乃引其羣子¶
以退曰待其間旣捃焉從者以爲徒捃也捃無傍掇¶
晉書曰夏統字仲御㓜孤貧養親以孝聞毎探捃求食星¶
行夜歸或至海邊拘蟛&KR1209;以資養¶
宋書曰沈道䖍居武康北石山下常以捃拾自資同捃者或¶
爭穟道䖍諌之不止悉以其所得與之爭者愧惡後毎事¶
輒云勿令居士知¶
&KR0067;異行別傳曰君妻樂氏生子澤&KR0004;君與妻捃而産於澤¶
遂以命之¶
　　　　　架¶
釋名曰架加也加杖於柄頭以撾穗而出榖也或曰羅架¶
三文而用之或曰以杖轉於頭故名之也¶
<pb:KR3k0012_SBCK_824-3a>¶
廣雅曰拂謂之架¶
說文曰拂架也拂擊禾連架也¶
國語曰權節其用耒耜耞芟(耞拂也所/以撃草)¶
方言曰僉宋魏之間謂攝殳或謂之度自𨵿而西謂之拂¶
(僉連架也/所以打穀)¶
王褒僮約曰刻木爲架屈竹作把(架擊/禾也)¶
　　　　　園¶
說文曰園所樹菓也¶
易賁卦曰賁于丘園束帛戔戔¶
毛詩車隣駟驖曰駟驖美襄公也始命有田狩之事園囿¶
之樂焉(始命命爲諸侯/也𥘿始附庸也)遊于北園四馬旣閑(閑習/也)¶
又國風將仲子&KR0006;曰將仲子&KR0006;無踰我園無折我樹檀(園/所)¶
(以樹木也檀/強刄之木)¶
<pb:KR3k0012_SBCK_824-3b>¶
又小雅鶴鳴曰樂彼之園爰有樹檀其下維蘀(何楽於彼/園之觀乎)¶
(擇落也上其/樹檀下其蘀)¶
周禮天宫太宰九職二曰園囿&KR1521;草木(鄭注云/園蕃也)¶
史記曰董仲舒廣川人以治春秋當孝景時爲愽士下帷¶
講誦三年不觀於舎園¶
漢書梁孝王傳曰王有罪入朝乗布車從兩&KR0016;入匿長公¶
主園(張晏日布車/喪人乗之也)¶
又曰田蚡召客飲坐其兄盖侯北向自坐東向以爲漢相¶
尊不可以兄私撓由此滋驕治宅第田園極膏&KR0254;市買郡¶
縣器物相屬於道¶
後漢書曰竇(憲/恃)宫掖聲𫝑遂以賤直請奪沁水公主園田¶
(沁水公主/明帝女)主逼畏不敢計後肅宗駕出過園指以問憲憲¶
隂喝不得對(隂喝猶壹塞也隂音於禁反/喝音一介反或作鳴故反)後發&KR0116;帝大恕召¶
<pb:KR3k0012_SBCK_824-4a>¶
憲切責曰&KR0055;思前過主田園時何用愈趙髙指鹿爲馬(愈/猶)¶
(差/也)乆念使人驚怖昔永平中常令隂愽鄧疊二人更相糾¶
察(以隂鄧皆外戚恐其踰多故使/更相糾察也愽隂興之子也)故諸豪戚莫敢犯法者¶
而詔書切切猶以舅氏田宅爲言(切切猶/勤勤)今貴主尚見枉¶
奪何况小人哉國家弃憲如孤雛腐䑕(鳥子生而啄/者日雛也)憲大¶
震懼皇后爲毀服&KR0055;謝良乆乃得解使以田還主雖不繩¶
其罪然亦不授以重任¶
續漢書百官志曰濯龍園在洛陽西北角¶
謝承後漢書曰呉祐遷膠東侯相時戴宏父爲縣丞宏年¶
十六從在承舎祐毎行園常聞諷讀之音竒而&KR0049;之亦與¶
爲友宏卒成儒宗知名東夏爲河間相因自免歸家不復¶
仕身灌園&KR0188;以經書教授年九十八卒¶
又曰中平二年造萬金堂於西園¶
<pb:KR3k0012_SBCK_824-4b>¶
獻帝春秋曰吕布問太祖明公何痩太祖曰君何以識孤¶
布曰昔在洛㑹浸氏園太祖曰然孤忘之矣所以瘦者不¶
早相得故也¶
魏略曰顔斐爲京兆太守起菜園使民投閑灌治之¶
魏志曰明帝之幸郭元后也毛皇后愛寵日衰景&KR0004;元年¶
帝遊後園召才人以上曲宴極樂元后曰宜延皇后帝弗¶
許乃禁左右使不得宣后知之明日見帝后曰昨遊宴北¶
園樂乎帝以左右泄之所殺十餘人¶
魏略曰青龍十二年起土山於芳林園西北陬使公卿羣¶
寮皆負土成山樹松竹雜木善草於其上捕山禽雜獸置¶
其中¶
又曰馬鈞居京都城内有地可爲園患無水以灌之乃作¶
飜車令童兒轉之而灌水自覆更入更出其巧百倍於常¶
<pb:KR3k0012_SBCK_824-5a>¶
晉書曰華廙免官後栖遲家巷武帝登凌雲䑓望見廙¶
苴蓿園阡陌甚整依然感舊太康&KR0004;大赦乃得襲封¶
王隱晉書曰王衍字夷甫戎叔父也終於平北將軍送故¶
甚豐親故借衍車馬帷帳器物者衍因與不復録資財盡¶
出洛城西先人舊園田上¶
又曰王戎爲荆州刺史坐遣吏修園宅應免官詔以贖論¶
又曰孝宗欲於後園修立池𫟍江逌諌以強賊未滅宜旌¶
軍備嘗存儉約以率羣下¶
又曰汜騰字無忌應孝廉舉除郎中屬天下兵亂去官歎¶
曰生於亂丗貴而能貧乃可以免散家財五十萬以施宗¶
於柴門灌園琴書自適¶
南史曰臧筞緒㓜孤躬自灌園以供𥙊祀¶
宋書曰茹法亮於宅爲魚池釣䑓土山樓館長廊將一里¶
<pb:KR3k0012_SBCK_824-5b>¶
竹林花藥之美公家園竹不能及¶
又曰沈道䖍居武康北石山下有人&KR0060;園中菜道䖍自外¶
還見之即自逃隱待&KR0060;者去後乃出¶
齊書曰㑹稽孔珪家起園列植桐栁多構山泉殆窮眞趣¶
衡陽王鈞徃遊之珪曰殿下處朱門遊紫闥詎得與山人¶
交&KR0088;荅曰身處朱門而情遊江海形入紫闥而意在青雲¶
珪大美之¶
又曰豫章王嶷薨後嘗見形於第後園乗腰輿指麾處分¶
呼直兵直兵無手板左右授一玉手板與之謂曰橘樹一¶
株死可覔&KR0024;之因出後園¶
梁書曰徐勉爲書式其子崧曰中年聊於東田間營小園¶
者非存播藝以要利正欲穿池種樹少&KR0009;情賞尓又以郊¶
除閑曠終可爲宅儻𫉬懸車致事實欲歌哭於斯¶
<pb:KR3k0012_SBCK_824-6a>¶
又曰劉慧斐隱居東林寺又於山北構園一所號曰離垢¶
園時人仍謂爲離垢先生¶
燕書曰愍帝時有異爵素質緑首集于端門東園樹棲翔¶
二旬而去夏以異爵故大赦名東園曰白爵園¶
後魏書曰胡太后親覽萬機手筆斷決幸西林園法流堂¶
命侍臣射不能者罰之¶
又曰髙聦爲中尉所彈遂廢于家㫁絶人事唯修營園果¶
丗稱髙聦棃以爲珎異¶
又曰元欣好營産業多所樹藝京師名菓皆出其園¶
又曰景穆季年頗親近左右營立田園以収其利¶
北史曰齊盧景&KR0073;不營丗事居無二業唯在注解其叔父¶
職居顯要而景俗止於園舎情均郊野謙㳟守道貞素自¶
得由是丗號居士¶
<pb:KR3k0012_SBCK_824-6b>¶
北齊書曰河南獻王孝瑜文襄於鄴東起山池遊觀時俗¶
眩之孝瑜遂於第作水堂龍舟植幡矟於舟上數集諸弟¶
宴射爲樂武成幸其第見而恱之故盛興後園之翫於是¶
貴賤慕斆處處營造¶
後周書曰後周文帝在天遊園以金巵置侯上令公卿射¶
中者即以賜之宇文貴一發而中帝𥬇曰由基之妙正當¶
耳¶
唐書曰何潘仁西域胡人也家富於財潘仁厚自奉養引¶
致賔客煬帝時嘗犯法懼罪遂亡入司竹園鳩集亡命衆¶
至數萬及義兵起永得平陽公主而奉之以應義師¶
莊子曰漢隂丈人爲園畦鑿隧而入井抱甕而灌一日浸¶
百畦子貢教以爲桔橰¶
列子曰楊朱見梁王曰王者詔天下如運諸掌梁王曰先¶
<pb:KR3k0012_SBCK_824-7a>¶
生有一妻一妾不能治三𠭇之園不能耘言治天下何也¶
韓子曰昔弥子瑕寵於衛君與遊於東園食桃而甘以其¶
半啖君君曰愛我哉¶
淮南子曰夫臨江之鄉其人汲水以漑其園江水弗減也¶
又曰山有猛獸林木爲之不斬園有螫虫藜蓼爲之不採¶
(言人/畏之)¶
說𫟍曰呉王欲伐荆告左右曰敢諫者死舎人有少孺子¶
者欲諫不敢懷丸操彈於後園露沾其衣如是三旦王曰¶
子來何苦沾衣如此對曰園中有榆其上有蟬蟬高居悲¶
鳴飲露不知螳蜋在其後螳蜋委身曲附欲取蟬而不知¶
黄崔在其傍黄雀方延頸欲啄螳蜋而不知彈丸在其下¶
也此三者皆務得其前利不顧其後之有患也呉王曰善¶
哉乃罷兵¶
<pb:KR3k0012_SBCK_824-7b>¶
風俗通曰園援也從口𡊮聲四皓園公亦夲園者¶
𤣥晏春秋曰又好桑農種藏之事且養雞鶩園圃之事懃¶
不舎力焉¶
王子年拾遺記曰漢明帝時常山獻巨桃核此桃霜下結¶
花隆暑方熟亦云仙人所食常使植於霜園此園皆植寒¶
果也¶
又曰魏明帝起靈禽之園方國所獻異鳥獸皆畜此園也¶
丗說曰王子敬入㑹稽經呉聞顧辟彊有名園先不識主¶
人徑徃其家顧方集賔友酣宴園中而王遊歴旣畢指麾¶
好惡傍&KR0002;無人¶
又曰簡文幸華林園顧謂左右曰㑹心處不必在逺醫然¶
林水便自有濠梁間想&KR0116;鳥獸自來親人¶
又曰管寜華歆共園中鋤菜見地片金管不釋鋤與瓦石¶
<pb:KR3k0012_SBCK_824-8a>¶
不異華投而擲之¶
向秀別傳曰向秀常與𥞇康偶鍜於洛邑與吕安灌園於¶
山陽収其餘利以供酒食之費¶
桂陽先賢賛曰&KR0171;躭常聞夜有衆賔來躭告母曰人招躭¶
去巳種藥着後園梅樹下治百病一葉愈一人賣此藥過¶
足供養¶
仇池記曰城東有首蓿園園中有三水碓¶
三𥘿記曰漢武帝名園曰樊川一名御𪧐有大梨如五&KR0155;¶
名含消¶
又曰漢武帝菓園有大栗十五枚一&KR0155;¶
華陽國志曰何隨家養竹園人盗其筍隨過行見恐盗者¶
&KR0116;怖走竹傷其足挈履徐歩歸¶
幽明録曰武宣程羈偏生未&KR0013;舉家常使種葱後連理¶
<pb:KR3k0012_SBCK_824-8b>¶
樹生於園圃¶
殷仲堪遊園賦曰尔乃杖䇿晨遊以詠以吟落葉掩蹊菓¶
下成林¶
曹植詩曰公子敬愛客終宴不知疲清夜遊西園飛盖相¶
追隨¶
劉䛑之天公牋曰昔申酉之際遭湯旱流烟今子&KR0010;值尭水¶
滔天火延燒其廬水突壞其園¶
謝玄與姊書曰比二日東行遊歩園中巳極有任家湖形¶
摸也姊想瞩此亦小有所散¶
　　　　　圃¶
說文曰種菜曰圃¶
毛詩雞鳴曰東方未明折栁樊圃枉夫瞿瞿¶
又七月曰九月築埸圃十月納禾稼¶
<pb:KR3k0012_SBCK_824-9a>¶
周禮地官下曰埸人掌國之場圃而樹之果蓏珍異之物¶
以時斂而藏之(果&KR0037;李之属蓏瓜瓠之/属珍異蒲桃枇杷之属)¶
禮記射義曰孔子射於矍相之圃觀者如堵牆¶
左傳莊公曰子穨有寵蔿國爲之師及惠王即位取蔿國¶
之圃以爲囿(圃園也/囿𫟍也)遂奉子頽以代王¶
又僖公下曰𥘿師襲鄭鄭使皇武子辭曰鄭之有原圃猶¶
𥘿之有具圃也¶
又哀公下曰衛侯爲虎幄於籍圃(於籍田之圃新造幄/幕皆以虎獸爲飾也)¶
論語曰樊遲請學爲圃子曰吾不如老圃¶
莊子曰古之人假道於仁託𪧐於義於遊逍遥之廬食於¶
荀簡之田立於不貸之圃逍遥無爲也茍簡易養也不¶
貸無出也古謂是采眞之遊¶
韓子曰景公欲移晏子家於豫章之圃晏子辭¶
<pb:KR3k0012_SBCK_824-9b>¶
孟子曰今有場師舎其梧檟養其樲&KR0068;則爲賤&KR0163;師也(場/師)¶
(治圃者梧檟皆大名樲棘<折 t="33"/>&KR0037;言/此以喻人捨大養小始賤場師也)¶
淮南子曰崑崙山有䟽圃之地滿之潢水三周¶
山海經曰淮江之山實惟帝之平圃¶
風俗通曰圃&KR0024;也從口甫聲¶
拾遺録曰崑崙山第二層下有芝田蕙圃皆數萬頃羣仙¶
種耨焉¶
曹植籍田賦曰夫凢人之爲圃各植其所好焉好甘者植¶
乎薺好苦者食乎荼好香者植乎蘭好辛者植乎蓼至於¶
寡人之圃無不植也¶
太平御覽卷第八百二十四¶
