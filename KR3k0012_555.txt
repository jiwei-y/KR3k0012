# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:29.754126
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 555
#+PROPERTY: FILE SB11n0727-555太平御覽-卷之五百五十五.
<pb:KR3k0012_SBCK_555-1a>¶
太平御覽卷第五百五十五¶
禮儀部三十四¶
　　　　　葬送三¶
&KR0051;中興書曰東海王越妃裴氏痛越棺柩&KR0013;焚乃招魂葬越¶
於丹徒中宗以爲非禮下詔曰夫&KR0193;以藏形廟以安神今¶
世招魂葬者是埋神也其禁之¶
後魏書曰韓延字顯宗爲虎牢鎭將初延曽徃栢谷塢有¶
魯宗之墓有終焉之志因謂子孫曰我不勞向北代葬也¶
即可就此子孫從其言¶
崔鴻後燕録曰趙秋字武汲郡朝歌人也輕財好施隣人¶
李玄度母死家貧無以葬秋謂其兄曰赴死救不足仁之¶
本也家有二牛以一牛與之玄度得以葬他年秋夜行見¶
一老母遺秋金一餅曰子能葬我是以相報子五十已後¶
<pb:KR3k0012_SBCK_555-1b>¶
當富貴不可言勿忘玄度也¶
宋書曰謝方明父冲爲孫恩所殺伯父邈守呉興又爲孫¶
恩黨害之方明體素羸弱而勇決過人結邈門生討其黨¶
悉擒手刃之時亂後&KR0123;凶禮廢方明合門遇禍資産無遺¶
而營舉之功盡力數月葬送並畢平世備禮無以加也¶
南史曰王思逺少無仕心宋建平王景素辟南徐州主簿¶
深見禮景素&KR0013;誅左右離散思逺親視殯葬手種松栢與¶
盧江何昌寓上表理之¶
宋書曰王徽少好學弟僧謙亦有才譽爲太子舎人遇疾¶
徽躬自處療而僧謙服藥失度遂卒徽深自咎恨發病不¶
復自療哀痛僧謙不能巳以書告靈僧謙卒後四旬而徽¶
終遺令薄葬不設轜旐鼓挽之屬施五尺床爲靈二&KR0043;便¶
毀¶
<pb:KR3k0012_SBCK_555-2a>¶
又曰范泰卒&KR0004;議贈開府殷景仁曰泰素望不重不可擬¶
議台司竟不果及葬王弘撫棺哭曰君生平重殷鐵今以¶
此爲報¶
沈約宋書曰呉逵呉興烏程人經荒饉繼以疾病父母兄¶
弟嫂及郡羣從小功之親男女死者十三人唯逵夫妻獲¶
全家徒四壁立冬無&KR0013;袴晝則傭賃夜則伐木燒塼妻亦¶
同逵此誠朞年中成七墓十三棺(亦出中興書/王韶孝子傳)¶
南史曰顧憲之仕齊爲衡陽内史先是郡境連歳疾疫死¶
者太半棺椁尤貴悉褁以葦席弃之路傍憲之下車分告¶
屬縣求其親黨悉令殯葬其家人絶滅者憲之出公禄使¶
綱紀營護之又土山人有病輒云先亡爲禍皆開&KR0193;剖椁¶
水洗枯骨名爲除祟憲之曉諭爲陳生死之別事不相由¶
風俗遂改¶
<pb:KR3k0012_SBCK_555-2b>¶
又曰王儉領中書監參掌選事其年疾上親視薨年三十¶
八詔衛軍文武及臺所給兵仗悉停待葬又詔追贈太尉¶
加羽葆鼓吹増班劒爲六十人葬禮依太宰文簡公禇彦¶
回故事¶
齊書曰&KR0004;豫章王嶷葬金牛山文惠太子葬夾石竟陵王¶
子良臨送望祖硎山悲感歎曰北瞻吾叔前望吾兄死而¶
有知請葬兹地及薨葬焉¶
又曰何&KR0039;哀樂過人嘗行逢葬者歎曰此哭者之懷豈可¶
思耶於是悲慟不能禁¶
梁書曰到漑臨終託子孫薄葬之禮曰氣絶便歛歛以法服¶
歛竟便葬不須擇日凶事心存約儉孫姪不得違言便屏¶
冢人請僧讀經&KR1232;唄及卒顔色如&KR0106;手屈二指即佛道所¶
云得果也¶
<pb:KR3k0012_SBCK_555-3a>¶
又曰顧憲之臨終爲制勑其子曰夫出生入死理兼晝夜¶
生即不知所從死亦安識所徃延陵云精氣上歸于天骨¶
肉下歸于地魂氣則無不知良有以也雖復茫昧難徴要¶
&KR0002;非妄百年之期迅&KR0002;馳&KR0169;吾今預焉終制瞑目之後念¶
並遵行勿違吾志也莊周澹臺逹生者也王孫士安矯俗¶
者也吾進不及逹退無所矯常謂中都之制允理愜情衣¶
周於身示不違禮棺周於衣足以蔽臭入棺之物一無所¶
須載以輴車覆以麄布爲使人勿惡也¶
崔鴻三十國春秋夏録曰赫連昌發二百里内民二萬五¶
千人鑿嘉平陵七千人繕清廟於契呉&KR0004;昌父勃北遊契¶
呉昇髙而歎曰美哉斯阜臨廣澤而帶清流吾行地多矣¶
未有&KR0002;斯之美昌以勃平昔之意也故立廟焉葬勃曰於¶
城西十五里起行宫摸冩統萬宫殿飾以金銀珠璣葬訖¶
<pb:KR3k0012_SBCK_555-3b>¶
楚之殺駿馬數千疋¶
唐書曰貞觀十年葬文德皇后於昭陵因山爲墳不封不¶
樹太宗懲秦漢巳來厚葬以致發掘因序平生之志刻於¶
石以誡將來¶
又曰髙宗以頻年飢儉召雍州長史李義琛謂曰庶人之¶
徒啇賈&KR0258;&KR0011;竟爲厚葬違越禮度雍州列郡之首四方取¶
則卿爲嚴禁勿復使然也¶
又曰&KR0004;玄宗因拜橋陵至金粟山覩㟵巒有龍盤鳯翥之¶
&KR0020;謂左右曰吾千秋後宜葬此地羣臣乃追先旨築陵此¶
山曰泰陵¶
又曰&KR0171;頲葬上遊咸宜宮將出獵聞頲䘮出愴然曰&KR0171;頲¶
今日葬吾寧忍娯遊遂還宫¶
又曰&KR0004;涇原節度使劉昌之領涇州也平涼盟㑹所亡殁¶
<pb:KR3k0012_SBCK_555-4a>¶
將士骸骨在焉乃令聚而坎瘞之因感夢於昌有媿謝之¶
意遂以聞由是下詔深自剋責仍遣秘書少&KR0101;孔述睿及¶
中官以御厨饌物及内造衣服數百襲令劉昌収其骸骨¶
以歸大將三十人將士一百人皆具棺櫕歛以衣服葬於¶
淺水原置二塜其大將曰旌義塜將士曰懷忠&KR0193;詔翰林¶
學士撰二&KR0193;誌文及&KR0021;文其曰劉昌盛陳兵於葬所具牢¶
饌祖祭之禮昌及大將皆素服臨之焚其屍及&KR0083;錢千幅¶
又立三堠題以&KR0193;名表於道傍師人觀之莫不感泣¶
穆天子傳曰甲辰天子南葬盛&KR0078;於樂池之南(即玄/池也)天子¶
乃命盛&KR0078;之䘮視皇后之葬法河濟之間共事(供給/葬事)七萃¶
之事抗即車(舉棺以/就車)御日月之旗七星之文(今旒上&KR0030;日/月及北斗星)¶
(周禮日月爲當/旗亦通名也)鼓鍾以葬○山海經曰秋山帝堯葬于陽(今/堯)¶
(&KR0193;在濟隂/陽城縣也)帝嚳葬于隂爰有熊文虎(雕/虎)文王皆葬其所(文/王)¶
<pb:KR3k0012_SBCK_555-4b>¶
(墓今在畢也案帝王&KR0193;墓有定處而山海經徃徃偏見之/者盖以爲聖人在於其位仁化廣及恩沾鳥獸至於殂亡)¶
(四海若䘮考妣無思不哀故絶域殊&KR0011;/之聞天子崩各自立廟&KR0021;起土爲冡也)¶
又曰務隅之山帝顓頊葬于陽(&KR0193;在頓丘城門/外廣陽里中也)九殯葬于¶
隂(婦/嬪)¶
又曰赤水之東蒼梧之野舜與叔均之所葬也(叔均啇均/墓今在九)¶
(疑山/中也)其中有九疑山舜所葬在長沙零陵界中(九疑山九/谿其山皆)¶
(相/似)¶
又曰邢天與帝爭神帝斷其首葬之常羊山及乃以乳爲¶
目以臍爲口(玄中記/又載)¶
晏子曰景公成路寢之基逢於何遭晏子再拜前日於何¶
之母死兆在路寢之臺牖下願請合骨晏子入白公公作¶
色曰自古及今子亦甞聞請葬人主之宫者乎對曰古之¶
人君不奪生人之居不殘死人之墓故未嘗聞請葬人主¶
<pb:KR3k0012_SBCK_555-5a>¶
之宫也嬰聞之生者不安命之曰畜憂死者不葬命之曰¶
畜哀畜憂者怨畜哀者危君不如許之公曰諾逢於何遂¶
葬路寢之䑓牖下¶
墨子曰古者聖人制爲葬埋之法曰棺三寸足以朽體衣¶
衾二領足以覆惡者昔堯北教八狄道死卬卬之山衣衾¶
二領滿坎無封巳葬牛馬乗之舜西教犬戎道死南紀之¶
市旣葬而市人乗之禹東教於越葬於㑹稽之山桐棺三¶
寸皆下不及泉上無通臰三王者豈財用不足哉以爲葬¶
埋之法也¶
孟子曰滕文公卒葬有日矣天大雨雪甚至牛目羣臣請¶
㢮期太子不許惠公諌曰昔王季葬滑山之尾欒水齧其¶
墓見棺前和文王曰先君欲見羣臣百姓矣乃出爲張三¶
日而後葬令太子亦曰先王以留而撫社稷故使雪㢮其¶
<pb:KR3k0012_SBCK_555-5b>¶
期更爲日此文王之義也太子曰善¶
莊子曰莊子將死弟子欲厚葬之莊子曰吾以天地爲棺¶
椁日月爲連璧星辰爲珠璣萬物爲齊送吾葬具不備耶¶
何以加此弟子曰吾恐烏䳒之食夫子也莊子曰在上爲¶
烏䳒食在下爲螻蟻食奪彼與此何偏耶¶
又曰莊子送葬過惠子之墓顧謂從者曰郢人有漫以堊¶
汚其鼻端&KR0002;蠅翼使匠石斵之運斤成風堊盡而鼻不傷¶
自夫子之死吾無質矣吾無與言之矣¶
韓子曰墨者之葬也冬日冬服夏日夏服桐棺三寸執䘮¶
二日世主以爲儉而尤之儒者破家而葬債子而償執䘮¶
三年毀而扶杖世主以爲孝而禮之也¶
又曰齊國好厚葬布帛盡於衣衾材木盡於棺椁桓公患¶
之以告管仲曰布帛盡則無以爲幣材木盡則無以爲守¶
<pb:KR3k0012_SBCK_555-6a>¶
備而人厚葬之不休柰何管仲對曰凡人之有爲也非名¶
之則利之也乃下令曰棺椁過度者僇其尸罪夫當裘者¶
夫僇死無名罪當䘮者無利人何故爲之也¶
尸子曰禹之䘮法死於陵者葬於陵死於澤者者葬於澤桐¶
棺三寸制䘮三日舜西教平七戎道死葬南巴之中衣衾¶
三領欵木之棺&KR0081;以緘之¶
吕氏春秋曰孝子之重其親也慈親之愛其子也痛於肌¶
骨性也所重所愛死而弃之溝壑人之情不忍爲故有葬¶
死之義葬者藏也藏淺則狐狸迫之深則及於泉故凡葬¶
必於髙陵之上以避狐狸之患水泉之濕此則善矣¶
又曰審知生聖之要審知死聖之極也知生者不以害生¶
養生之謂也知(死者不以害死/此葬死之謂也)二者聖人之所獨決也凡¶
生於天地之間其必有死所不免也¶
<pb:KR3k0012_SBCK_555-6b>¶
淮南子曰禹之時天下水禹身執畚挿當此之時死陵者¶
葬陵死澤者葬澤節財薄葬焉¶
又曰馬免人於難者死也葬之以帷幪爲衾牛有德於人¶
其葬之大車之箱牛馬有功猶不可忘又況人乎¶
又曰禹有洪水之患陂塘之事(陂蓄水/塘池也)故朝死而暮葬此¶
皆聖人之所以應時設教見而施宜者也¶
典略曰秦始皇十年華陽君卒與孝文王合葬壽陵襄王¶
母夏太后别葬杜東臨死時曰東望我子西望我夫後百¶
年旁當有萬家邑及漢有天下宣帝果起陵邑焉¶
西京&KR0258;記曰曹敞在呉章門下徃徃好斥人過以爲輕薄¶
世人皆以爲然章後見殺全無有敢収葬者敞乃&KR0091;呉章¶
弟子収葬其屍方知其亮直者不見容於凡軰矣平陵人文¶
生爲碑於呉章墓側在龍首山南暮嶺上¶
<pb:KR3k0012_SBCK_555-7a>¶
又曰何武葬北邙薄龍阪王嘉&KR0193;東北一里許¶
又曰楊貴字王孫京兆人也生時厚自奉養死卒祼葬終¶
南山下其孫掘土鑿石深七尺而反奢¶
又曰安定嵩真玄莬曹元禮並明筭術皆成帝時人眞常¶
以筭自克其壽七十三眞曰綏和元年正月二十五日晡¶
時死矣書其壁以誌之至二十四日晡時死妻曰眞筭時¶
見長下一筭欲以告之慮脫其旨故不告今校一日也¶
又曰北芒青龍隴上&KR0012;檟之西四尺所鑿之七尺吾欲筭¶
此地也眞死依言徃掘得古時空椁即以葬之¶
又曰漢帝及諸侯王葬皆珠琥玉匣形如鎧甲連以金縷¶
匣上皆鏤爲蛟龍鸞鳯&KR0027;麟之象時謂蛟龍玉匣¶
又曰杜子夏葬長安北四里臨終作文曰魏郡杜鄴立身¶
忠欵犬馬未陳奄先草木骨肉歸於&KR0095;塊氣則無所不知¶
<pb:KR3k0012_SBCK_555-7b>¶
何必故丘然後即化封長安北郭此焉安息及死命刋石¶
埋墓前¶
陳留風俗傳曰小黄縣者宋地故陽武東黄郷也因黄水¶
以名縣沛公起兵野戰䘮皇妃於黄郷天下平定使使者¶
以梓宫招魂幽野於是有丹虵在水自洒濯入于梓宫其¶
浴處有遺髮謚曰昭靈夫人¶
盧植别傳曰植初平三年卒臨困勑其子儉葬於山足不¶
用棺附體單帛而巳¶
鄭玄別傳曰玄卒遺令薄葬自郡守以下嘗受業者衰絰¶
赴者千餘人¶
郭翻别傳曰翻　字道翔武昌人遺令儉葬唯以兩卷老¶
子示存道德¶
杜&KR0021;酒別傳曰君年五十二當其終亡安庴先塋帛布轜¶
<pb:KR3k0012_SBCK_555-8a>¶
車䘮儀儉約執引者皆三呉令望及北人賢流¶
虞氏家記曰潭母大夫人薨宜都府君即世五十九載改¶
殯修&KR0799;窀穸靈柩住而莫前羣從咸以䘮事有徃無反不¶
應遷移潭以昔文王之葬王季旣定而洪水出截冢棺椁¶
文王乃設張屋出柩三日羣臣臨之然後葬此則上聖之¶
遺令載在篇籍遂奉遷神柩權停幕屋使子孫展哀晨夕¶
宗族相臨允合張屋之儀也天子給太夫人徘徊車謁者¶
送䘮禮儀光備合葬於舊壙¶
衛玠别傳曰君卒丞相王公教曰衛洗馬明當改葬此君¶
風流名士海内民望可修三牲之&KR0021;以敦舊好¶
<pb:KR3k0012_SBCK_555-8b>¶
¶
太平御覽卷第五百五十五¶
