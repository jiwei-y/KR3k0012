# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:42.917684
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 749
#+PROPERTY: FILE SB11n0727-749太平御覽-卷之七百四十九.
<pb:KR3k0012_SBCK_749-1a>¶
太平御覽卷第七百四十九¶
　工藝部六¶
　書下¶
　　　古文　篆書　八分書¶
　　　𨽻書　草書　飛白書¶
　　章草書　行書¶
　　　　　古文¶
王隱晉書曰荀勗領祕書&KR0101;始書師鍾朗法太康二年得¶
汲郡冡中古文竹書勗自撰次注冩以爲中經別在秘書¶
以較經傳闕文多所證明¶
書斷曰古文者黄帝史蒼頡所造也頡首有四目通於神¶
明仰觀奎星圜曲之𫝑俯察龜文鳥跡之象採乎衆美合¶
而爲字是曰古文孝經援神契云奎(主文章蒼頡/放象是也夫)文宇者¶
<pb:KR3k0012_SBCK_749-1b>¶
揔而爲言包意以名事也分而爲義則文者祖父字者子¶
孫得之自然備其文理象形之屬則爲之文因而滋蔓母¶
子相生形聲會意之屬則謂之字字者言孳乳浸多也題¶
於竹帛謂之書書者如也舒也紀也¶
又曰魏衛覬字伯儒河東安定人官至侍中尤工古文筆¶
跡精絶魏&KR0004;淳古文者出於邯鄲淳伯儒冩淳古文尚書¶
以示淳淳不能別¶
　　　　　篆書¶
漢書曰元帝善史書(史籕所作大/篆籕音紂)¶
續漢書曰靈帝置鴻都門諸生能爲尺璧賦及以工書鳥¶
篆相課試至千人焉¶
魏略曰邯鄲淳善蒼頡蟲篆許氏宇指¶
後魏書曰竇遵善揩篆北京諸碑及臺殿樓觀門題多其¶
<pb:KR3k0012_SBCK_749-2a>¶
書也¶
書斷曰𥘿李斯妙篆始省改之爲小篆著蒼頡篇七章雖¶
帝王質文丗有損益終以文代質漸就澆醨則三皇結繩¶
五帝𦘕象三王肉刑斯可况也古文可爲上古大篆爲中¶
古小篆爲下古三古謂之實草𨽻謂之華妙極於華者羲¶
獻精窮於寶者籕(籕史/籕)斯始皇以和氏之壁琢而爲璽令¶
斯書其文今㤗山繹山及𥘿望等碑並其遺迹謂國之偉¶
寳百丗之法式斯小篆入神大篆入妙¶
書斷曰大篆者周宣王大史史籕所作也或云柱下史始¶
變古文或同或異謂之爲篆篆者傳也傳其物理施之無¶
窮鄄酆定六書三曰篆書八體書法一曰大篆又漢書藝¶
文志史籕十五篇蓋此也¶
又曰吕氏春秋云蒼頡造大篆非也&KR0002;蒼頡造大篆則置¶
<pb:KR3k0012_SBCK_749-2b>¶
古文何地即籕篆蓋其子孫是也¶
又曰小篆者𥘿丞相李斯所作也増損大篆異同籕文謂¶
之小篆亦曰𥘿篆¶
蔡邕篆𫝑曰體有六篆妙巧入神或象龜文或化龍鱗紆¶
體放尾長翅短身延頸脅翼𫝑似凌雲¶
　　　　　八分書¶
唐書曰張廷珪與陳州刺史李邕親善屢上表薦之邕所¶
撰碑碣之文必請廷珪八分書之甚爲時人所重¶
丗論曰安定梁鵠字孟皇善八分書太祖使書信憧宫門¶
牓題¶
書斷曰八分書者𥘿羽人上谷王次仲所作也¶
又曰後漢師冝官南陽人也靈帝好書徵天下工書於鴻¶
都門至數百人八分稱冝官焉最大則一字徑丈小則方¶
<pb:KR3k0012_SBCK_749-3a>¶
寸千言甚矜其能而性嗜酒或時空至酒家因書壁以雇¶
之觀者雲集酤酒多售¶
　　　　　𨽻書¶
呉志曰張昭字布善隷書¶
晉書曰王羲之尤善𨽻書爲古今之冠論者稱其筆𫝑以¶
爲飄&KR0002;遊雲矯&KR0002;驚龍深爲從伯敦導之所器重¶
晉中興書曰李充字弘度母衛氏廷尉展之妹也充少孤¶
母聦明有訓又善楷書妙叅鍾索丗咸重之充從兄咸亦¶
善書¶
沈約宋書曰文帝善爲𨽻書¶
又曰羊欣字敬元長𨽻書父不疑&KR0004;爲烏程令欣年十二¶
時王獻之爲吴興太守甚知愛之獻之甞夏月入縣欣着¶
新絹裙晝寢獻之書裙數幅而去欣夲工書因此弥善¶
<pb:KR3k0012_SBCK_749-3b>¶
齊書曰王僧䖍善𨽻書宋文帝見其書素扇歎曰非唯跡¶
逾子敬文當器雅過之¶
齊書曰周顒少徃外氏車&KR0016;將軍臧質家得衛常散𨽻書¶
法學之甚能文惠太子使顒書𤣥圃茅齋璧國子𥙊酒何¶
胤以倒薤書求就顒換之顒𥬇曰天下有道丘不與易也¶
三國典略曰周白石縣男趙文深以題牓之功除魏興郡¶
守文深字德夲南陽宛人也少學楷𨽻有鍾王之則當時¶
書唯文深及兾㑺而已王褒尢善書文深慙恨形於言色¶
後知好尚難及改習褒書竟無所成轉&KR0013;譏誚謂之學歩¶
邯鄲焉至於碑榜人莫之逮褒亦推之宫殿樓問皆其迹¶
也丗宗令至江陵書景福寺碑蕭察觀而美之¶
陳書曰蕭引善𨽻書爲當時所重髙宗甞披奏事指引署¶
名曰此字筆𫝑翩翩似鳥之欲飛引謝曰此乃陛下假其¶
<pb:KR3k0012_SBCK_749-4a>¶
羽毛耳¶
唐書曰薛稷好古愽雅尤工𨽻書自貞觀永徽之際虞丗¶
南禇遂良時人宗其書跡自後罕能繼者稷外祖魏徵家¶
圖籍多有虞禇舊跡稷銳精模倣筆能遒麗當時無及之¶
者¶
書斷曰𨽻書者𥘿下邽人程邈所作也邈字元岑始爲縣¶
獄吏得罪始皇幽繫雲陽獄中覃思十年益小篆方圎而¶
爲𨽻書三千字奏之始皇善之用爲御史以奏事煩多篆¶
家難成乃用𨽻書爲𨽻人佐書故曰𨽻書¶
又曰和帝時賈魴撰滂喜篇以蒼頡爲上篇訓纂爲中篇¶
滂喜爲下篇所謂三蒼也皆是𨽻字冩之𨽻法由兹而廣¶
酈善長水經注曰臨淄人發古冢得棺前和外隱起爲𨽻¶
字言齊太公六代孫胡公之棺也唯三字是古餘同今書¶
<pb:KR3k0012_SBCK_749-4b>¶
證知隷字出古非始於𥘿也¶
成公綏𨽻𫝑曰蟲篆旣䌓草藁近僞適之中庸莫尚於隷¶
　　　　　草書¶
東觀漢記曰北海靜王睦善草書臨病明帝驛馬令作草¶
書尺牘十首焉¶
范瞱後漢書曰張超並善於草書妙絶時人¶
魏志曰劉廙轉五官將士學文帝器之命廙通草書¶
晉書曰王獻之時議者以爲羲之草書江左中朝莫有及¶
者獻之骨力逺不及父而媚趣過之¶
又曰衛瓘字伯玉與尚書郎燉煌索靖俱善草字時人號¶
之一臺二妙漢末張芝(芝字/伯英)善草書論者謂瓘得伯英之¶
筋靖得伯英之肉¶
北齊書曰趙仲舒善草𨽻雖與弟書字皆楷正云草不可¶
<pb:KR3k0012_SBCK_749-5a>¶
不解&KR0002;放之於人即似相輕易&KR0002;當家卑㓜又恐其疑¶
三國典略曰蕭子雲齊䂊章文獻王之子有文學工草書¶
與兄子顯子昭齊名少子特又善書梁武帝稱之曰子敬¶
之迹不及逸少蕭特之書遂逼其父¶
陳書曰文帝時軍人於丹徒盗發晉郄曇墓獲晉右軍將¶
軍王羲之書及諸名賢遺跡事覺其書並没縣官藏于祕¶
府文帝以伯茂好古多以賜之由是伯茂大工章草甚得¶
右軍之法(伯茂始/興王也)¶
唐書曰賀知章善草書好事者供其牋翰每紙不過數十¶
字共傳寳之時有呉郡張旭亦與知章相善而好酒毎醉¶
後號呼狂走索筆揮灑變化無窮&KR0002;有神助時人號爲張¶
顚¶
三輔决録曰趙襲字元嗣爲燉煌太守先是杜伯度崔子¶
<pb:KR3k0012_SBCK_749-5b>¶
玉以工草稱於前丗襲與羅暉亦能草頗自矜誇故張伯¶
英與襲同郡太僕朱賜書曰上比崔杜不足下方羅常有¶
餘¶
張壹非草書曰夫草書之興也其於近古乎上非文象所¶
垂下非河雒所吐中非聖人所造蓋𥘿之末官書煩冗戰¶
攻並作軍書交馳羽檄分飛故𨽻草趣急速耳示簡易之¶
指非聖人之業也今之學草者不思其簡易之旨直以爲¶
杜崔之法龜龍所見也齓齒以上苟任渉學者廢倉頡史¶
籕竟以杜崔爲楷私書相與庶獨就書云適迫遽故不及¶
草草夲易而速今反難而遟失指多矣夫杜崔張子皆有¶
超俗絶丗之才愽學餘暇遊手于斯後丗慕焉專用爲務¶
鑚堅仰髙忘其罷勞夕惕不息昃不睱食十日一筆月數¶
丸墨領䄂如皁脣齒常黒雖處衆坐不遑談戯展指畫地¶
<pb:KR3k0012_SBCK_749-6a>¶
見䚡(蘇來切角/中骨也)出血猶不休輟然其爲字無益工拙亦效¶
嚬者之増醜學歩者之失節也¶
王右軍自叙草書𫝑曰昔𥘿時諸侯爭長簡檄相傳望烽¶
走馹正以篆𨽻之難不救其速遂作赴急之書蓋今草書¶
也其先岀自杜氏以張爲祖以衛爲父索范者伯叔也二¶
王父子可謂兄弟薄爲庶息羊爲僕𨽻自而叙之亦不失¶
倉公觀鳥跡之意抑體有踈宻意有倜儻或有飛走流注¶
之𫝑驚竦峭絶之氣滔滔閑雅之容卓犖調宕之志百體¶
千形而呈其巧豈可一槩而論哉¶
書斷曰如淳云作起草爲藁姚察曰草猶麄書爲夲曰藁¶
蓋剏文議出於此草書之先因於起草¶
又曰晉王逸少妻郄氏甚工書七子獻之最知名𤣥之凝¶
之徽之操之並工草書凝之妻謝藴有才華亦善書甚爲¶
<pb:KR3k0012_SBCK_749-6b>¶
君舅重焉獻之猶善草書㓜學於父次習於張尓後改變¶
制度別刱其法率尓師心&KR0115;合天矩觀其逸志莫之與京¶
齊謝朓字𤣥暉風華黼藻當時獨歩書甚有聲草殊流美¶
亦猶薄暮川上則餘霞照人晩春林中則飛花滿目¶
宋蕭思話工書學於羊欣得其草妙崗連盡望勢不斷絶¶
雖無竒峯壁立之秀可謂有巧矣𡊮昂云羊真孔草蕭行¶
范篆各一時之妙也¶
　　　　飛白書¶
宋書曰王僧䖍爲尚書令甞爲飛白書題尚書壁曰圎行¶
方止物之定質修之不巳則溢髙之不巳則躓引之不巳¶
則遺是故去之冝疾當時嗟賞以比座右銘¶
唐書曰劉洎除散&KR0016;常侍洎性踈俊敢言太宗工王羲之¶
書尤善飛白甞宴三品巳上於𤣥武門帝操筆作飛白字¶
<pb:KR3k0012_SBCK_749-7a>¶
賜羣臣或乗酒爭取於帝手洎登御座引手得之皆奏曰¶
洎登御牀罪當死請付法帝𥬇而言曰昔聞婕妤辭軰今¶
見常侍登牀¶
馬周太宗甞以神筆賜周飛白書曰鸞鳯凌雲必資羽翼¶
股肱之&KR0009;誠在忠良¶
髙宗爲飛白書以賜侍臣賜戴至德曰泛洪源俟舟檝賜¶
郝處俊曰飛九霄假六翮賜李𤣥敬曰資啓沃罄丹誠¶
大業拾遺曰大業年煬帝將幸江都命越王侑留守東都¶
宫女半不隨駕爭泣留帝攀車借別指血染鞅帝不廻因¶
飛白題二十字留賜宫妓云我夢江都好征遼亦偶然但¶
留顔色在離別只今年¶
唐㑹要曰貞觀十八年五日(端午/日)太宗爲飛白書作鸞鳯¶
虬龍等字筆勢驚絶謂司徒長孫無忌吏部尚書楊師道¶
<pb:KR3k0012_SBCK_749-7b>¶
曰五日舊俗必用服翫相賀朕今各賀君飛白扇二枚庶¶
動清風以增美德¶
書斷曰飛白書者後漢左中郎蔡邕所作也王隱王愔並¶
云飛白變楷制也夲是宫殿題署𫝑旣勁大字冝輕微不¶
滿名爲飛白王僧䖍云飛白八分之輕者雖有此說案漢¶
靈帝嘉平年詔蔡邕作聖皇篇篇成詣鴻都門上時方脩¶
飾鴻都門伯喈待詔門下見役人以堊帚成字心有恱焉¶
歸而爲飛白之書漢末魏&KR0004;並以題署宫閣其體有二剏¶
法於八分窮微於小篆自非蔡公設妙豈能詣此可謂勝¶
&KR0009;&KR0115;通縹緲神仙之事也¶
法書要録曰飛白夲是宫殿八分之輕者全用揩法吴時¶
張弘好學不仕常着烏巾時人號爲張烏巾此人特善飛¶
白能書者鮮不好之¶
<pb:KR3k0012_SBCK_749-8a>¶
　　　　　章草書¶
晉書曰王羲之書初不勝&KR0067;翼郄愔及其暮年方妙甞以¶
章草荅&KR0067;亮而翼深歎伏因與羲之書云吾昔有伯英章¶
草十紙過江顚狽遂乃亡失常歎妙迹永絶忽見足下荅¶
家兄書煥&KR0002;神明頓還舊觀¶
書斷曰章草書漢黄門令史史游所作也衛常李誕並云¶
漢&KR0004;而有草法不知其誰蕭子良云章草者漢齊相杜操¶
始變藁法非也王愔云漢元帝時史游作急就章解散𨽻¶
體麄書之漢俗簡惰漸以行之是也¶
又曰索靖字㓜安善章草出韋誕峻險過也有&KR0002;山形中¶
裂水𫝑懸流雪嶺孤松冰河危石其堅勁則古今不逮¶
後漢徐幹字伯張善章草書班固與弟超書稱之曰得伯¶
張書藁知識讀之莫不歎息實亦藝由巳立名自人成後¶
<pb:KR3k0012_SBCK_749-8b>¶
有蘇班者平陵人也五歳能書甚爲伯張之所稱歎¶
又曰後漢張伯英損益伯度章草亦猶逸少增减元帝真¶
書雖潤色開華精於斷割美則美矣至&KR0002;髙深之致質素¶
之風俱不逮其師也然名爲今古之獨歩¶
又曰張伯英章草書急就章字皆一筆而成合於自然可¶
謂變化至極羊欣云張芝皇象鍾繇索靖時並號書聖¶
張芝善章草書崔瑗云龍驤豹變青出於藍又剏爲今草¶
天縱尤異率意超曠無惜是非&KR0002;清間長源流而無限縈¶
迴崖谷任於造化至於蛟龍駭獸奔驕拏玃之𫝑心手隨¶
變窃&KR0115;不知其所如也精熟神妙冠絶古今則百丗不易¶
之法式不可以智識不可以勤求&KR0002;上士游乎沉黙之郷¶
鸞鳯翔乎大皇之野韋仲將謂之草聖豈徒言哉¶
又曰後漢張昶字文舒伯英季弟爲黄門侍郎尤善章草¶
<pb:KR3k0012_SBCK_749-9a>¶
家風不墜弈葉清華書𩔖伯英時人謂之亞聖¶
又曰後漢杜度字伯度京兆杜陵人也御史大夫延年曽¶
孫章帝時爲齊相善章草書雖史游始草書傳不紀其能¶
又絶其跡剏其神妙其唯杜公乎韋誕杜氏傑有骨力而¶
字畫微瘦崔氏法之書體甚濃結字工巧時有不及張芝¶
嘉而學焉轉精其巧可謂草聖超前絶後獨歩無𩀱矣¶
　　　　　行書¶
書斷曰後漢頴川劉德&KR0155;字君嗣造行書即正書之小僞¶
務從簡易相間流行故謂之行書王愔云晉丗以來工書¶
者多以行書著名昔鍾元常善行狎書是也尓後王羲之¶
獻之並造其極焉¶
又曰劉德&KR0155;桓靈之時以造行書擅名以草剏亦豐妍風¶
流宛約獨歩當時胡昭鍾繇並師其法而胡書體差瘦亦¶
<pb:KR3k0012_SBCK_749-9b>¶
各有德&KR0155;之美也¶
又曰晉王脩字敬仁善行書甞就右軍求書乃冩東方朔¶
𦘕讃與之王僧䖍云敬仁書殆窮其妙王子敬每省之曰¶
咄咄逼人¶
太平御覽卷第七百四十九¶
