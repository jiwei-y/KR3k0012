# -*- mode: mandoku-view -*-
#+TITLE: 太平御覽
#+DATE: 2015-09-23 10:14:04
#+PROPERTY: LASTPB  <md:KR3k0012_SBCK_724-1a>
#+PROPERTY: JUAN 727

<md:KR3k0012_SBCK_725-12b>¶
<md:KR3k0012_SBCK_726-1a>¶
<pb:KR3k0012_WYG_726-1a>
欽定四庫全書
　太平御覽卷七百二十六¶
　　　　　　　　　　　　宋　李昉等　&KR0103;
　　方術部七¶
　　　　卜下(諸雜卜附/)¶
晉書曰郭公者客居河東精於卜筮郭璞從之受業以
青¶¶囊中書九卷與之由是遂洞五行天文卜筮之術消
殃¶轉禍通致無方雖京房管輅不能過也璞門人趙載
<pb:KR3k0012_WYG_726-1b>
受青¶¶囊書未及讀而為所焚¶
又曰宣城邉洪以四月中就韓友卜家中安否友曰卿
後¶有兵殃其禍甚重可伐七十束柴積於庚地至七月
丁酉¶放火燒之咎可消也不爾其凶難言洪即聚柴至
日大風¶不敢發火洪後為廣陽領校遭母䘮歸家友來
投之時日¶已暮告從者速裝束吾當夜去從者曰今日
已暝數十里¶何急復去友曰非汝所知也此間血覆地
寧可復住洪苦<md:KR3k0012_SBCK_726-1b>¶留之不待食而去其夜洪歘發狂絞殺
<pb:KR3k0012_WYG_726-2a>
兩子并殺婦又斫¶父妾二人皆被創因出亡走明日其
友往收殯亡者尋索¶洪數日於宅前林中得之已自經
死宣城太守殷祐疾友¶為筮之曰七月晦日將有鸛鳥
來集㕔事上宜勤伺取若¶獲者為善不獲將成禍祐乃
謹為其備至日果有大鸛¶尾垂九尺來集㕔事上掩捕
得祐仍遷石頭督䕶後為呉郡¶守友卜占神效甚多而
消殃轉禍無不皆驗¶
王隱晉書曰步熊字叔羆陽平人少好卜筮術數門生
<pb:KR3k0012_WYG_726-2b>
甚¶盛熊學舍側有燒死人吏疑是熊諸生失火持諸生
急熊¶曰吾已為卜得其人矣使從道南行當有一人來
問得火¶主來者便縛之吏如熊言果是耕人自言草惡
難耕故燒¶之忽風起延燒實不知草中有人又隣人兒
逺行或告已¶死其父母號哭制服熊為卜尅日當還如
期果至<md:KR3k0012_SBCK_726-2a>¶宋書曰蔡興宗初為郢府叅軍彭城顔敬以式卜曰亥
年¶當作好官有大字者不宜受也及有開府之授而太
<pb:KR3k0012_WYG_726-3a>
歲在¶亥果薨於光禄大夫¶
又曰荀伯玉為晉安王子勛鎮軍行叅軍泰始初還都
賣¶卜自業¶
齊書曰王敬則少時於草中射獵有蟲如烏豆集其身
擿¶去乃脫其處皆流血敬則惡之詣道士卜道士曰此封
侯¶瑞也敬則聞之喜故出都自効¶
又曰栁世隆善卜别龜甲價至萬永明初世隆曰永明
九¶年我亡後三年丘山崩齊亦於此季矣屏人命典籖
<pb:KR3k0012_WYG_726-3b>
李黨¶取筆及髙齒屐題簾箔旌曰永明十一年因流涕
謂黨曰¶汝當見吾不見也¶
梁書曰吉士瞻年逾四十忽忽不得志乃就江陵卜者
王<md:KR3k0012_SBCK_726-2b>¶先生計禄命王先生曰君擁旄㐲節非一州後一年
當得戎¶馬大郡¶
三國典畧曰梁武昌太守朱買臣聞元帝議遷都入勸
梁¶主云建業舊都塋陵攸在荆鎮邉疆非王者宅願陛
下勿¶疑致後悔也臣家在荆州豈不願陛下但恐是臣
<pb:KR3k0012_WYG_726-4a>
富貴非¶陛下富貴耳乃召卜者杜景豪决去留遇兆不
吉答云未¶去景豪退而言曰此兆為鬼賊所留也(事具/京都)
(部/)¶
又曰周文育隨盧安興征俚僚有功除海南令監州王
勵¶深委任之勵被代文育與俱下至大庾嶺詣卜者卜
者曰¶君北下不過作令長南入則為公侯文育曰足錢
便可誰¶望公侯之事卜人曰君須㬰當暴得銀至二千
兩若不¶信以此為驗其夕宿逆旅有賈人與文育博文
<pb:KR3k0012_WYG_726-4b>
育勝¶得銀二千兩且辭勵勵問其故文育以告勵乃遣
之<md:KR3k0012_SBCK_726-3a>¶又曰東魏相齊王澄以舟師還次於小平津北岸古塜
崩¶骨見銘曰今卜髙原千秋之後化為下泉當逢覇主
必為¶改遷王曰古人之卜何其至也令更葬之¶
又曰齊害其廢主濟南王也長廣王湛懼髙元海為書
䇿¶¶湛不能斷令鄭道謙吳道世等卜以决之道謙等曰
不¶利舉事静則吉
<pb:KR3k0012_WYG_726-5a>
又曰初鄴有賣卜者相趙隱當大貴及隱自黄門侍郎
遷¶秘書監崔肇師呼卜者而問已焉卜者對曰公令望
雖髙¶爵位難進肇師不悅終如其言¶
隋書曰獻皇后崩上令蕭吉卜擇葬所吉厯筮山原至
一¶處云卜年二千卜世二百具圖而奏之上曰吉凶由
人不¶在於地髙緯父葬豈不卜乎國尋滅亡正如家墓
田若不¶吉不當為天子若云不凶我弟不當戰殁然竟
從吉言<md:KR3k0012_SBCK_726-3b>¶
<pb:KR3k0012_WYG_726-5b>
唐書曰王逺知事梁貞白先生陶𢎞景隱居茅山盡傳其¶
符籙隋煬帝為晉王出鎮揚州遣人迎至及即位於東
都¶起玉清觀以處之太宗之為秦王也既平王世充與
記室¶房𤣥齡往詣之立枚以問其吉凶逺知指秦王之
枚曰此¶當上度天命下濟蒼生者又指𤣥齡之枚云聖
之輔也及¶太宗踐祚恩禮甚厚¶
又曰城陽公主初適杜如晦之子杜荷貞觀中為尚衣
奉¶御坐承乾事伏誅公主改適饒州刺史薛昱之子瓘
<pb:KR3k0012_WYG_726-6a>
將成¶婚太宗使卜之卜人曰兩火俱食始則同榮末亦
雙悴若¶晝日行合巹之禮則終吉太守將從之馬周諫
曰臣聞朝¶謁以朝思相戒也講習以晝思相成也讌飲
以昃思相樂¶也婚合以夜思相親也是以上下有威内
外有規動息有¶時吉凶有儀先王之教不可黷也今陛
下欲謀其始而辭<md:KR3k0012_SBCK_726-4a>¶其終不可為也夫卜筮者所以定猶
豫决嫌疑若黷亂禮¶常先王所不用也太宗又從其言
而止
<pb:KR3k0012_WYG_726-6b>
又曰憲宗嘗謂李綘曰卜筮之事習者罕精或中或否
近¶日風俗尤更崇尚何也對曰臣聞古先哲王畏天命
不¶敢專邦國有大事可疑者故謀於卿士庶人决於卜
筮俱¶吉則行之末俗浮偽倖以徼福正行慮危邪謀覬
安持疑¶昏惑謂小數能决之而愚夫愚婦假時日鬼神
者欲利欺¶詐叅之見聞用以射利小近其事神而異之
近者風尚卜¶筮此誠弊俗聖㫖所及實辨邪源但存而
不論弊斯息矣
<pb:KR3k0012_WYG_726-7a>
六韜曰文王卜田史偏曰卜田渭陽將大德焉非熊非
羆¶非虎非狼兆曰得公侯天遺汝師以之化昌施及三
王大¶吉¶
又曰文王問散宜生卜伐殷吉乎鑚龜不兆祖行之日<md:KR3k0012_SBCK_726-4b>¶雨轖至軫行之日幟折為三散宜生曰此凶四不祥不
可¶舉事太公進曰非子之所知也龜不兆聖人生天地
之間¶承衰亂而起龜者枯骨蓍者朽草不足以辨吉凶
行祖之¶日雨轖至於軫是洗濯甲兵也行之日幟折為
<pb:KR3k0012_WYG_726-7b>
三此軍分為¶三如此斬紂首之象¶
國語曰晉獻公卜伐驪戎史蘇占之曰勝不吉公曰何
謂¶也遇兆挾以銜骨齒牙為猾(遇見也挾㑹也骨所以/刺人猾弄也齒牙為兆)
(端右左¶折有以齒牙中有從畫故曰銜骨骨在口中齒/牙弄之以象讒口之為害也禮卜卜師作龜大夫占色)
(史占/墨)戎¶夏交捽(兆有一畫外象戎内象諸夏夏謂晉/也兆端㑹齒牙交有似捽交對待也)交捽
是交勝¶也臣故云(言晉勝戎/戎復勝晉)且懼有口(齒牙銜骨/皆在口也)擕民
國移心焉¶(擕/離)公曰何口之有口在寡人寡人弗受誰敢
興之對曰苟¶可以擕其入也必甘受逞而不知胡可壅
<pb:KR3k0012_WYG_726-8a>
也(胡可逞壅防也言入¶耳心以/為快而不知其惡何可逞也)公不聽遂伐尅之獲驪
姬以歸有寵<md:KR3k0012_SBCK_726-5a>¶立為夫人¶
春秋後語曰二世夢白虎齧其左驂殺之心惡恠之卜
云¶涇水為&KR1090;¶
又曰鄒忌與田忌不相善公孫閔謂鄒忌曰何不詐令
人¶操千金卜於市曰我田忌之人也吾三戰而三勝聲
威天¶下欲為大事亦吉乎卜者出因令人捕焉卜者驗
其辭於¶田之所鄒忌從之田忌懼無以自白遂率其徒
<pb:KR3k0012_WYG_726-8b>
攻臨淄欲¶収鄒忌不勝而奔¶
說苑曰成王卜洛事曰昔有周成王之卜居周也其命¶
龜曰予一人兼有天下辟就百姓敢無中土乎使予有
罪¶則四方伐之無難得也周公卜居曲阜其命龜曰作
邑乎¶山之陽賢則茂昌不賢則速亡季孫行父戒其子
也曰吾¶欲室之夾於兩社之間也使吾後世有不能事
上者使其<md:KR3k0012_SBCK_726-5b>¶替之益速如是則曰賢則茂昌不賢則速亡
安在擇地而¶封哉或示有天固也
<pb:KR3k0012_WYG_726-9a>
又曰孔子問漆雕馬人曰子事臧文仲武仲孺子容三
大¶夫者孰為賢馬人對曰臧氏家有龜焉名曰蔡文
仲立¶三年為一兆焉武仲立三年為二兆焉孺子容
立三年為¶三兆焉馬人見之矣若夫三大夫之賢不賢
馬人不識也¶孔子曰君子哉漆雕氏之子其言人美也
隱而顯其言人¶之過也又㣲而著故智不能及明不能
見得無數卜乎¶
楚辭卜居曰屈原既放三年不復見竭智盡忠而蔽障
<pb:KR3k0012_WYG_726-9b>
於讒心煩慮亂不知所從往見太卜鄭詹尹曰余有所
疑¶願因先生决之詹尹乃端䇿拂龜曰君何以教之原
曰吾¶寧悃悃欵欵朴以忠乎將送往勞來斯無窮乎寧
誅鋤草¶茅以力耕乎將逰大人以成名乎寧正言不諱
以危身乎<md:KR3k0012_SBCK_726-6a>¶將從俗富貴以偷生乎寧超然髙舉以保貞
乎將哫(音/足)訾¶慄斯喔吚嚅唲以事婦人乎寧廉潔正直
以自清乎將突¶梯滑稽如脂如韋以絜楹乎寧昻昻若
千里之駒乎將泛¶泛若水中之鳧隨波上下偷以全吾
<pb:KR3k0012_WYG_726-10a>
軀乎寧與騏驥抗軛¶乎將隨駑馬之迹乎寧與黄鵠比
翼乎將與雞鶩爭食乎¶此孰吉孰凶何去何從世溷濁
而不清蟬翼為重千鈞為¶輕黄鍾毁棄瓦釜雷鳴讒人
髙張賢士無名吁嗟黙黙兮¶誰知吾之廉貞詹尹乃釋
策而謝曰夫尺有所短寸有所¶長物有所不足知有所
不明數有所不逮神有所不通用¶君之心行君之意龜
䇿誠不能知此事¶
司馬遷與任安書曰僕之先非有剖符丹書之功文史星
<pb:KR3k0012_WYG_726-10b>
厯近乎卜¶祝之間固主上所戯弄倡優所畜¶流俗之所輕也
白虎通曰乾草稿骨衆多獨以蓍龜何龜之言久也蓍
之<md:KR3k0012_SBCK_726-6b>¶言耆也¶
尚書洪範五行傳曰此禽獸草木之久而能知吉凶也¶
蔡邕月令章句曰大卜官各以牲祠龜策塗以血牲謂
之¶釁者龜甲所以卜也蓍草所以筮也¶
三禮圖曰龜以春灼後左夏灼前左秋灼前右冬灼後
右¶楚焞(他昆/切)以荆為然以灼龜正以荆者凡木心皆圜
<pb:KR3k0012_WYG_726-11a>
而荆¶心方是以用之¶
抱朴子曰卜者小數飾福者謂知來之妙¶
異苑曰㑹稽餘姚錢祐以元嘉四年五月三日夜出屋
後¶為虎所取十八日乃自還說虎初取之時至一官府
入重¶門見一人憑几而坐形貌偉壯左右侍者三十餘
人謂曰¶¶吾欲使汝知術數之法故令虎迎汝無懼也留
十五¶晝夜語諸要術盡教道之方祐受法畢便遣令還
而不知<md:KR3k0012_SBCK_726-7a>¶道即使人送出門仍見歸路既得還家大知卜
<pb:KR3k0012_WYG_726-11b>
占無幽不¶驗經年乃卒¶
又曰北海任詡字彦期從軍逺征十年乃歸還握粟¶卜
師云非屋莫宿非時莫沐詡結伴數十共行遇雷雨不¶
可蒙冒相與庇於巖下想非屋莫宿之戒遂負擔櫛沐
於¶是巖崩壓半死至家妻先與外人通謀共殺之請以
濕髪¶為認婦宵則勸詡令沐復憶非時莫沐之忌収髪
而止婦¶心慙負詐乃自沐髪而同寢通者夜來不知婦
也斬首而¶去
<pb:KR3k0012_WYG_726-12a>
述異記曰宋車騎將軍南譙王劉義宣鎮荆州府吏蔡
鑯¶善卜能悉驗時有妙見精究如神公嘗在内齋見一
白¶䑕縁屋命左右射之内置函中時侍者六人悉驅入
齋後¶小小戸内别呼人召鑯鑯至卜函中物謂曰中則
厚賞<md:KR3k0012_SBCK_726-7b>¶假加重罰鑯卜兆成笑曰知之矣公曰何鑯曰兌
色之䑕¶背明向戸彎弧射之絶其左股孕五子三雄二
雌若謂不¶信剖腹立知公使剖䑕腹皆如鑯言賜錢一
萬
<pb:KR3k0012_WYG_726-12b>
　　　　蠡卜¶
春秋後語曰蘇秦事鬼谷子學終辭歸道乏困行以燕
人¶蠡卜傳食自給(燕人用蠡卜秦記此以取/資自給𫝊㑹事以為詞說)各解臧獲
之裘¶(臧獲役人解其衣裘/以賞其恠說之言也)¶
　　　　虎卜¶
博物志虎知衝破又能畫地卜今日有畫物上下者惟
其¶竒偶謂虎卜¶
　　　　雞卜
<pb:KR3k0012_WYG_726-13a>
史記曰越巫立越祀而雞卜¶
　　　　鳥卜<md:KR3k0012_SBCK_726-8a>¶隋書曰女國在慈嶺之南其國俗事阿修羅神及樹神
歲¶初以人祭或用獮猴祭畢入山祝之有一鳥如䳄雉
來集¶掌上破其腹而視之有粟則年豐沙石則有災謂
之鳥卜¶開皇六年遣使朝貢其後遂絶¶
　　　　摴蒱卜¶
博物志曰老子入西戎造樗蒲卜也或云蕃人亦¶為樗
<pb:KR3k0012_WYG_726-13b>
蒲卜後傳樓隂善其功¶
　　　　十二棊卜¶
異苑曰十二棊卜出自張文成受法於黄石公行師用
兵¶萬不失一逮至東方朔密以占衆事自此以後秘而
不傳¶晉寕康初襄城寺法味道人忽見一老公着黄皮
衣竹筒¶盛此書以授法味無何失所在遂復流於世¶
齊書曰江謐出為鎮北長史東海太守未發憂甚乃以
靈<md:KR3k0012_SBCK_726-8b>¶碁經占卦云有客南來金椀三盃上使御史大夫沈
<pb:KR3k0012_WYG_726-14a>
冲奏¶謐前後罪収付廷尉賜死果以金甖盛藥鴆之¶
　　　　竹卜¶
荆楚歲時記曰春分以牲祠社其供帳盛於仲春之月
社¶之餘胙悉貢饋鄉里周族社餘之㑹其在茲乎此其
㑹¶也擲教於社神以占來歲豐儉或拆竹以卜¶
楚詞曰索瓊茅以筵籌(楚人拆竹結草/以卜謂為籌也)¶
　　　　牛蹄卜¶
晉書曰夫餘國若有軍事殺牛祭天以其蹄占吉凶蹄
<pb:KR3k0012_WYG_726-14b>
解¶者為凶合者為吉¶
楊方五經鈎呪曰東夷之人以牛骨占事呈吉示凶無¶
不中牛非智之物骨有若此之效¶
　
　
　
　
　太平御覽卷七百二十六
