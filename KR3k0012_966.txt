# -*- mode: mandoku-view; -*-
#+TITLE: 太平御覽
#+DATE: 2015-09-12 00:54:00.173255
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 966
#+PROPERTY: FILE SB11n0727-966太平御覽-卷之九百六十六.
<pb:KR3k0012_SBCK_966-1a>¶
太平御覽卷第九百六十六¶
果部三¶
　　甘　橘¶
　　　　　甘¶
謝承後漢書曰丹陽張磐字子石爲廬江太守㝷陽令甞¶
餉一奩甘其小男年七歳就取一枚磐奪取付外卒以兩¶
枚與之磐奪兒甘鞭卒曰何故行賂於吾子¶
宋書曰彭城王義康時四方獻饋皆以上品薦義康而以¶
次者供御上甞冬月啖甘歎其味並劣義康在坐曰今年¶
甘殊有佳者遣人還東府取甘大三寸¶
又曰元嘉末魏太武征彭城遣使送九種塩并胡皷仍求¶
黄甘¶
梁書曰吕僧珎旣有大勲任惣心膂性甚恭慎當直禁中¶
<pb:KR3k0012_SBCK_966-1b>¶
盛暑不敢解衣每侍御座屏氣鞠躬果食未甞舉筯甞醉¶
後取一甘食武帝𥬇謂曰卿今日便是大有所進禄外令¶
月給錢十萬¶
唐書曰羅浮甘子開元中始有山僧種於南樓寺其後常¶
資進獻幸蜀幸奉天之歳皆不結實¶
又曰天寳中中書門下奏曰臣等今日因奏事承徳音聞¶
江南爲橘江北爲枳蓋以地氣有殊物性因變朕近於宮¶
内種甘子樹數株今秋巳來結實一百五十顆乃與江南¶
及蜀道所進無別亦可謂稍異也¶
晉今曰閬中縣置守黄甘吏一人¶
風土記曰甘橘之属滋味甜羙特異者也有黄者有赬者¶
赬者謂之壷甘¶
廣志曰甘有二十一核有成都平蔕甘大如&KR0155;色蒼黄犍¶
<pb:KR3k0012_SBCK_966-2a>¶
爲南安縣出黄甘¶
神異經曰東方朔云東南外有建春山其上多羙甘樹¶
京口記曰京城東門射堂前柑樹十餘株¶
盧諶𥙊法曰冬祠用柑¶
襄陽記曰李衡字叔平爲丹陽太守衡每欲治家妻輙不¶
聽後密遣十人於武陵龍陽洲上作宅種柑千樹臨死勑¶
兒曰汝母𢙣吾治家故窮如是吾州里有千頭木奴不責¶
汝衣食歳上一疋絹亦足用矣及衡甘成歳得絹數千疋¶
荆州記曰枝江有名甘冝都郡舊江北有甘園名冝都甘¶
湘州記曰州故大城内有陶&KR0754;廟地是賈&KR0105;故宅&KR0105;時種¶
甘猶有存者¶
崔豹古今注曰甘實形如石榴者謂爲壷甘也¶
唐新語曰益州每歳進甘子皆以紙裏之他時長吏嫌&KR0083;¶
<pb:KR3k0012_SBCK_966-2b>¶
不敬代之細布旣而恐甘子爲布所損每懷憂懼俄有御¶
史甘子布至長吏以爲推布裹甘子事懼曰果爲所推及¶
子布到驛長吏但叙以布裹甘子爲敬子布&KR0004;不之知乆¶
而方晤聞者莫不大𥬇¶
又曰安禄山將反宰臣韋見素請以平章事追之玄宗許¶
焉草詔訖中留之遣中使輔璆琳送甘子且觀其變璆琳¶
受賂而還因言無反狀玄宗謂宰臣曰禄山必無二心詔¶
夲朕巳焚矣¶
異𫟍曰河内司馬元㣧元嘉中爲新淦令䘮官月旦設𥙊¶
甘化而爲鳶¶
又曰南康皈羙山石城内有甘橘橙柚就食其實任意取¶
足脫持歸者便遇大虺或顚仆失俓家人啖之亦病¶
述異記曰南康郡有東望山營民入山頂有湖清深又有¶
<pb:KR3k0012_SBCK_966-3a>¶
菓林周四里許衆菓畢植間無雜木行列整齊如人功也¶
甘子熟三人共食致飽訖懷二枚欲以示外人便還㝷覔¶
向逕迴旋半日迷不能得即聞空中語云放𩀱甘乃聽汝¶
去懷甘者恐怖放甘於地轉眄即見歸逕乃相與俱却返¶
廣古今五行記曰唐髙宗調露中連州見一甘樹四月中¶
有子如拳大剖之有兩頭虵¶
又曰唐光宅中李崇真任益州刺史𠫊事前有甘樹有子¶
大如雞子晚熟微小有孔如針郡官咸異之方欲將進乆¶
而方罷因剖之得一赤班虵長尺餘崇真後爲兵所殺¶
王廙洛都賦曰&KR0002;夫黄甘荔支殊逺之珎雖非方土之所¶
産重九譯而來臻¶
潘安仁笙賦曰披黄苞以授甘傾縹瓷以酌醽¶
張載詩曰三巴黄甘𤓰州素禁渇者所思銘之裳帶¶
<pb:KR3k0012_SBCK_966-3b>¶
郭璞柚讃曰厥苞橘柚精者曰甘¶
孔坦表曰天恩例賜酃酒黄甘不勝受遇謹表以聞¶
張衡七辯曰離支黄甘¶
宗炳甘頌曰煌煌嘉實磊如景星南金其色隨侯厥形¶
　　　　　橘¶
焦贑易林剥之屯曰北山有萊橘柚所聚荷囊戴畚盈我¶
筐筥¶
尚書禹貢曰淮海惟楊州厥苞橘柚錫貢(小曰橘大曰柚/其所苞而致者)¶
(也錫命乃貢/言不嘗出)¶
周禮冬官上考工記曰橘踰淮而北爲枳此地氣然也¶
春秋運斗樞曰旋星散爲橘¶
史記曰&KR0171;𥘿&KR0003;燕文侯曰君誠能聽臣齊必置魚塩之海¶
楚必致橘柚之園¶
<pb:KR3k0012_SBCK_966-4a>¶
漢書曰江陵之千樹橘其人皆與千户侯等¶
東觀漢記曰馬援好事至荔浦見冬筍名曰苞荀上言禹¶
貢厥苞橘柚疑謂是也¶
又曰建武中單于來朝賜橙橘¶
謝承後漢書曰張磐爲廬江太守㝷陽令餉橘一奩小男¶
年七歳卒以兩橘與之磐還橘鞭卒(具甘/部)¶
又曰沛國桓嚴字文林罷鄧縣舎楊州從事屈豫室廷有¶
橘樹一株遇其實熟數垂室内嚴乃以竹蕃樹四靣時風¶
吹動兩實墮地以書繩縛繋樹枝¶
後漢書曰廉范爲成都太守部人楊由善風雲占候甞有¶
風吹削哺(哺當作材/音孚廢切)太守以問由對曰方當有薦木實者¶
其色黄赤頃之五官椽獻橘數苞(益部𦒿/舊同)¶
魏志曰倭國有橘不知滋味¶
<pb:KR3k0012_SBCK_966-4b>¶
吴志曰陸績年六歳於九江見𡊮術岀橘績懷三枚拜辭¶
墮地術謂曰陸郎作賔客而懷橘乎績跪荅曰欲歸遺母¶
術大竒之¶
吴録地理志曰朱光禄爲建安郡中庭有橘冬月樹上覆¶
裹之至明年春夏色變青黒味尤絶羙¶
上林賦云盧橘夏熟盧黒也蓋近是也¶
吴暦曰吴王饋魏文帝大橘魏文帝詔羣臣曰南方有橘¶
酢正裂人牙時有甜耳¶
建武故事曰咸和六年平西將軍&KR0067;亮送橘十二實共同¶
一柢以爲瑞異百官畢賀(中興書曰王者德盛則/嘉朱生橘亦嘉味之流)¶
晉宮閣名曰華林園橘十一株¶
宋書曰孝武大明中芳香琴堂東西有𩀱橘連理改芳香¶
琴堂爲連理堂¶
<pb:KR3k0012_SBCK_966-5a>¶
齊書曰豫章王嶷薨忽見形於第後園乗腰輿指摩處分¶
呼直兵直兵無手板左右授一玉手板與之曰橘樹一株¶
死可覔&KR0024;之因出後園閤直兵倒地仍失手板¶
南史曰虞愿始數歳家中橘樹冬熟諸兒競來取之愿獨不¶
取家人皆異之¶
三國典略曰梁侯景未平王僧辯獻嘉橘一帶二十五子¶
于湘東王王荅之曰昔文康獻橘十有二子用今方古彼¶
有慙色今景之兇𢙣旣稔凱歌之聲巳及嘉瑞逺臻但増¶
鯁慰¶
晏子曰晏子使楚楚王謂其左右曰晏嬰習辤者也吾欲¶
傷之坐定而縳一人至問何爲曰齊人坐盗王視晏子曰¶
齊人善盗乎晏子對曰嬰聞橘生於淮北則爲枳枝葉徒¶
似其實味不同水土異也今民生於齊不盗入楚得無俲¶
<pb:KR3k0012_SBCK_966-5b>¶
楚民善盗耶王𥬇曰寡人取病焉¶
又曰晏子使楚楚王進橘置削晏子并食不剖王曰橘當¶
云剖對曰臣聞之賜人主前者𤓰桃不削橘柚不剖今者¶
萬乗無教故不敢剖臣非不知也¶
荘子曰三王五帝之禮義法度譬猶樝梨橘柚其味相反¶
而皆可適於口¶
淮南子曰夫橘樹之江北化而爲橙¶
吕氏春秋曰常山之北投淵之上有百菓焉羣鳥所食箕¶
山之東靑馬之所有甘櫨焉(箕山許由隱所青/馬崑崙山東矣)江浦之橘¶
雲夢之柚漢上之菤所以致之(菤菤且/也音卷)¶
山海經曰洞庭之山其木多橘¶
正論曰橘柚之貢堯舜不　甞山龍華虫帝王不以爲䙝¶
服而命臣餘黄甘厭文繡者蓋以萬數者也¶
<pb:KR3k0012_SBCK_966-6a>¶
鹽鐵論曰孝武皇帝平百越以爲園圃而民皆厭橘柚¶
宋躬孝子傳曰王靈之廬陵西昌人䘮父母二十年鹽酢¶
不入其口所住屋夜有光&KR0733;中橘樹隆冬三實¶
㑹稽先賢傳曰嚴遵從光武遇蜀郡獻橘栗上持付公卿¶
遵獨不取(巳具/甘中)¶
水經曰劉備時巴郡結舫水居者五百家縣有甘橘官荔¶
支園夏至則熟二千石常設厨膳命士大夫共㑹樹下食¶
之縣北有稻田出御米也¶
南夷志曰甘橘大𨤲城有之其味甚酸穹贆(音/飄)有橘大如¶
覆杯¶
湘州記曰泉陵縣有焦山山上多橘¶
裴淵廣州記曰羅浮山有橘夏熟實大如李¶
雲南記曰雲南出甘橘甘蔗橙柚梨蒲桃桃李梅杏糖酪¶
<pb:KR3k0012_SBCK_966-6b>¶
之𩔖悉有¶
魏王花木志曰盧橘蜀土有給客橙似橘而非&KR0002;柚而香¶
冬夏華實相繼或如彈丸或如拳通歳食之亦名盧橘¶
異物志曰橘爲樹白華而赤實皮旣馨香又有善味江南¶
則有之不生他所交阯有橘置長官一人秩三百石主歳¶
貢御橘¶
續捜神記曰晉孝武帝丗宣城𥘿精甞入武昌山中採茗¶
忽見一人身長一丈通體皆毛從山北來乃探懷中二十¶
枚橘與精甘羙異常(具茗/中)¶
異苑曰南康歸羙山石城有橘就食任意取足脫持歸者¶
輙道遇大虺(具甘/部)¶
任昉述異記曰越多橘柚園越人歳多橘稅謂之橙橘(吴/闞)¶
(澤表云請除臣/之橘籍是也)越中有王氏橘園胡氏梅山賀氏之𤓰¶
<pb:KR3k0012_SBCK_966-7a>¶
廣五行記曰陳後主夢黄衣人圍城繞城橘樹盡伐去之¶
及隋兵至上下通服黄衣未幾爲隋攻圍之應¶
嶺表録異曰山橘子大者冬熟如土𤓰次者如彈丸其實¶
金色而葉緑皮薄而味酸偏能破氣容廣之人帶枝葉藏¶
之入膾醋尤加香羙¶
楚辭曰皇后嘉樹橘來服(皇天也后土也服習也言皇/天后土生羙橘樹異於衆)受¶
命不遷生南國深固難從更其壹志緑葉素榮分其可喜¶
又曰斬伐橘柚列樹苦桃¶
司馬相如子虚賦曰橘柚芬芳¶
又上林賦曰盧橘夏熟(郭璞注曰蜀中有給客橙/即橘也冬夏華賔相繼也)¶
楊雄蜀都賦曰於西則鹽泉鐵冶橘林銅陵¶
張衡南都賦曰遊女弄珠於漢睪之曲(注曰遊女漢女也/鄭大夫交甫於漢)¶
(見之而贈/之橘抽)¶
<pb:KR3k0012_SBCK_966-7b>¶
曹植橘賦曰播萬里而遥植列銅雀之園廷背江州之暖¶
氣處玄朔之肅清¶
孫楚枤杜賦曰朱橘甘羙紫梨甜脆¶
傳玄菊賦曰詩人覩王睢而詠后妃之徳屈平見朱橘而¶
申貞臣之志焉¶
繁休伯三胡賦曰頟似鼬皮色象萎橘¶
左思蜀都賦曰家有&KR1069;泉之井户有橘柚之園¶
栢梁臺詩太官令曰柤梨橘栗桃李梅¶
古詩曰橘柚垂華實乃在深山側聞君好我甘竊獨自雕¶
飾○崔𤦺七蠲曰于斯江睪寔産橘柚孟冬之月於時可食¶
　撫以玉手永用華飾¶
王褒僮約曰南安拾栗採橘(南安縣名/岀好栗橘)¶
太平御覽卷第九百六十六¶
