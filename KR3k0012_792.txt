# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:46.467532
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 792
#+PROPERTY: FILE SB11n0727-792太平御覽-卷之七百九十二.
<pb:KR3k0012_SBCK_792-1a>¶
太平御覽卷第七百九十二　四夷部十三¶
　西戎一¶
　　惣序西戎　婼羗(婼而/庻切)鄯善¶
　　于闐　大𥘿　龜兹(龜音丘/兹音茨)¶
　　天竺¶
　　　　　惣序西戎¶
易曰髙宗伐&KR0017;方三年克之(&KR0017;方西/羗也)¶
書曰西戎即叙(羡禹功也)¶
詩曰在其板屋亂我心曲(西戎板/屋也)¶
又曰自彼氐羗莫敢不來王¶
爾雅曰西至於邠國(極逺/之國)¶
又曰西至日所入爲太&KR0170;(即&KR0170;/汜也)太&KR0170;之人信¶
禮曰西方曰戎&KR0013;髮衣皮有不粒食者矣¶
<pb:KR3k0012_SBCK_792-1b>¶
傳曰辛有適伊川見&KR0013;髮而𥙊於野曰不及百年此其戎¶
乎其禮先亡矣¶
又曰𥘿晉遷陸渾之戎於伊川¶
漢書曰西域以孝武時始通本三十六國其後稍分至五¶
十餘皆在匈奴之西烏孫之南南北有大山中央者河東¶
西六千餘里南北千餘里東則接漢限以玉門陽𨵿西則¶
限以葱領¶
(漢/史)曰出陽𨵿自近者始曰婼羗(婼音而/&KR0210;切)婼羗國王號去胡¶
來王(言去離胡戎/來附漢也)¶
又曰漢武帝征和中貳師將軍李廣利以軍降匈奴帝旣¶
悔於征伐而捜粟都尉桑弘羊與丞相御史奏言故輪臺¶
以東捷枝渠梨皆故國也(輪臺渠地名今/在交河北庭界)廣饒水草有漑¶
田五千頃以上處温和田美可益通溝渠種五榖與中國¶
<pb:KR3k0012_SBCK_792-2a>¶
同時熟田一歳有積榖募人壯徤有累重敢徙者詣田所¶
(累重謂妻/子家属也)就畜積爲本業墾漑田稍築列亭連(城西以/威西國)帝¶
&KR0055;陳旣徃之悔乃下詔曰前有司奏欲益人賦三十助邊¶
用(每口取/錢三十)是重困老弱孤獨也由是不復出軍而封丞相¶
車千秋爲冨民侯以明休息思冨飬人也¶
後漢書曰西羗之本出自三苗盖羗姓之別其國近南嶽¶
及舜流四凶徙之三危河𨵿之西南羗地是也濵於賜支¶
至於河首綿地千里賜支者禹貢所謂析支者也南接蜀¶
漢所居無常依隨水草地少五榖以産牧爲業其俗人民¶
氏族無定或以父名母姓爲種號三二丗後相與㛰姻父¶
没則妻後母兄亡則納&KR0276;嫂(寡嫂/日&KR0276;)故國無鰥寡種𩔖繁熾¶
不立君臣無相長一強則分種爲角酋豪弱則爲附落更¶
相抄暴以力爲雄殺人償死無他禁令其兵長在山谷短¶
<pb:KR3k0012_SBCK_792-2b>¶
於平地不能持乆而果於觸突以戰死爲吉利病終爲不¶
祥甚耐寒苦同之禽獸雖婦人産子亦不避風雪性堅固¶
勇猛得西方金行之氣焉王政修則賔服德教失則㓂¶
亂¶
又曰昔夏后氏太康失國四夷背叛及后相即位乃征畎¶
夷七年然後來賔¶
又曰武乙暴虐犬戎㓂邊周古公踰梁山而遊于歧下及¶
子季歷遂伐西落&KR0017;戎¶
又曰文王爲西伯西有昆夷之患北有獫狁之難遂攘戎¶
狄西戎之國莫不賔服¶
又曰穆王時戎狄不貢王乃西征犬戎獲其五王又得四¶
白鹿四白狼王遂遷戎于太原¶
又曰平王之末自隴山以東及乎伊洛徃徃有戎於是渭¶
<pb:KR3k0012_SBCK_792-3a>¶
有狄䝠(䝠音)邽兾之戎涇北有義渠之戎洛川有大荔之¶
戎渭南有驪戎伊洛間有楊拒泉臯之戎潁川以西有蠻¶
氏之戎¶
又曰晉文公欲修霸業乃賂戎狄通道以扶王室𥘿穆公¶
得戎人由余遂霸西戎開地千里¶
又曰陸渾之戎叛晉晉令荀吴㓕之楚執蠻氏而盡囚其¶
民¶
又曰周貞王八年𥘿厲公㓕大荔取其地趙亦㓕代戎代¶
戎即地戎也韓魏復共稍并伊洛隂戎滅之其遺脫者皆¶
迯奔西踰汧隴自是中國無戎宼¶
後漢書曰武帝時西域内屬有三十六國漢爲置使者校¶
尉領護之宣帝改曰都護元帝又置戊巳校尉屯田於車¶
師(漢官儀曰戊巳中/央鎮覆四方也)哀平間自相分割爲五十五¶
<pb:KR3k0012_SBCK_792-3b>¶
國¶
又曰建武中西羗皆遣使求内属願請都護丗祖以天下¶
&KR0004;定未遑外事訖不許之¶
又曰明帝命將北征匈奴取伊吾盧地置冝禾都尉以屯¶
田遂通西域于闐諸國皆遣子入侍¶
又曰建&KR0004;元年春酒泉太守叚彭大破車師於交河城章¶
帝不欲疲弊中國以事夷狄乃迎還戊巳校尉不復遣都¶
護二年復罷屯田¶
又曰和帝永元三年班超遂定西域因以超爲都護治龜¶
兹復置戊巳校尉領兵五千人治車師¶
又曰六年班超復擊破焉𦒿於是五十餘國悉納質内属¶
其條支安息諸國至于海濵四方里外皆重譯貢獻¶
又曰九年班超&KR0122;甘英窮臨西海而還皆前丗所不至山¶
<pb:KR3k0012_SBCK_792-4a>¶
經所未詳莫不備其風土傳其珎恠焉於是逺國&KR0170;竒兠¶
勒皆來歸服○班固西戎論曰孝武之代圖制匈奴患其兼¶
從西國結黨南羗(從音子/容反)乃表河西列四郡開玉門通西¶
域以断匈奴右臂隔絶南羗月氏單于失援由是逺遁而¶
幕南無王庭因文景玄黙飬人天下豐冨財力有餘士馬¶
彊盛故能賭犀布瑇瑁則建朱崖七郡惑蒟(音/矩)醬竹杖則¶
開牂柯越嶲聞(天/馬)蒲陶則通大宛安息自是之後萬里¶
相奉師旅之費不可勝計至於用度不足乃榷酒酤筦塩¶
䥫鑄曰金皮弊筭至車舩租及六畜人力屈財竭困之加¶
凶年群盗並起自以末年遂弃輪臺之地而下哀痛之詔¶
豈非仁聖之所悔哉且西域近有龍堆逺則葱嶺身熱頭¶
痛懸度之阨淮南杜欽楊雄之論皆以爲此天地所以界¶
别區域絶外内也書云西戎即序禹就而序之非止威服¶
<pb:KR3k0012_SBCK_792-4b>¶
致其貢物也¶
魏徵西戎論曰自古開逺夷通絶域必因宏放之主皆起¶
好事之臣張騫鑿空於前班超投筆於後或結之重寳或¶
攝之利劒投軀萬死之地以立一朝之功皆由主尚來逺¶
之名臣徇輕生之節是知上之所好下必有甚焉者也煬¶
帝規摹宏侈掩吞漢外裴矩方進西域圖記以蕩其心故萬¶
乗親出玉門𨵿置伊吾且末郡而𨵿右暨於流沙騷然無¶
聊生矣古哲王之制方五千里務安諸夏不事要荒豈威¶
不能加德不能&KR0013;盖不以四夷勞中國不以無用害有用¶
也是以𥘿成五嶺漢事三邊或道殣相継或户口减半隋¶
室恃其強盛亦狼狽於青海此皆一人失其道故億兆罹¶
其毒也¶
&KR0003;文曰羗西婼羗戎牧羊人從人牧羊¶
<pb:KR3k0012_SBCK_792-5a>¶
漢書曰出陽𨵿自近者始曰婼羗國王號去胡來王去陽¶
𨵿千八百里去長安六千三百里西接且末隨畜逐水草¶
不田作仰鄯善且末榖山有䥫自作兵有弓矛服刀劒(劉/德)¶
(曰服刀拍髀也師古曰/指音貊髀音俾又音陛)¶
　　　　　鄯善¶
漢書曰鄯善國本名樓蘭王治杆泥城(杆音/鳥)輔國侯却胡¶
侯鄯善都尉擊車師都尉左右且渠撃車師君各一人譯¶
長二人¶
又曰鄯善地沙鹵少田&KR0009;田仰榖旁國國出玉多葭葦檉¶
栁胡桐白草(孟康曰白草草之白者也胡桐似桑而多曲/師古日胡桐涙可以汗金銀今工匠皆用之)¶
民隨畜牧逐水草有驢馬多橐佗(師古曰佗/古他字也)¶
又曰武帝遣從票侯趙破奴將属國&KR0016;及郡兵數万擊姑¶
師虜樓蘭王破如師於是漢列亭鄣至玉門矣¶
<pb:KR3k0012_SBCK_792-5b>¶
又曰樓蘭國最在東垂近漢當白龍堆乏水草常主發導¶
&KR0018;水擔粮送迎漢使¶
又曰元鳯四年大將軍霍光白遣平樂監傳介子徃刺其¶
王介子輕將勇敢士齎金幣楊言以賜外國爲名旣至樓¶
蘭詐其王欲賜之王喜與介子飲醉將其王屏語壯士二¶
人從後刺殺之貴人左右皆散走介子告諭以王&KR0018;漢罪¶
天子遣我誅王當更立王弟尉屠𦒿在漢者漢兵方至母¶
敢動自令㓕國矣介子遂斬王嘗歸首(嘗歸者其/王名也)馳傳詣¶
闕懸首北闕下封介子爲義陽侯乃立尉屠𦒿爲王更名¶
其國爲鄯善爲刻印章賜以宫女爲夫人備車&KR0016;輜重丞¶
相將軍百官送至横門外(撗音/光)祖而遣之○北史曰鄯城方¶
一里地多沙鹵少水草北即白龍堆路後魏孝文太和四年¶
遣其弟素延𦒿入侍¶
<pb:KR3k0012_SBCK_792-6a>¶
　　　　　于闐¶
漢書曰于闐國王治西域去長安九千六百七十里于闐¶
之西水皆西流注海其東流注澤河源出焉多玉石(玉石玉/之璞也)¶
後漢書曰于闐去洛陽万一千七百里建武末莎車王賢¶
強盛攻并于闐徙其王俞林爲驪歸王明帝永平中于闐¶
將休莫覇及莎車自立爲于闐王休莫覇死兄子廣德立¶
後遂㓕莎車其國轉盛¶
北史曰于闐國在葱嶺之北二百餘里所都城方八九里¶
城東三十里有首㧞河中出玉石土冝五榖并桑麻山多¶
美玉有好馬駞騾其刑法殺人者死也¶
又曰于闐俗重佛法寺塔僧尼甚衆王&KR0057;信尚毎設齋日¶
必親自灑掃饋食焉城南五十里有賛摩寺即昔羅漢比¶
丘盧旃爲其王造覆瓮浮圖之所石上有辟支佛跣處𩀱¶
<pb:KR3k0012_SBCK_792-6b>¶
跡猶存西有比摩寺云是老子化胡成佛之所¶
又曰于闐城東二十里有大水北流號樹枝水即黄河也¶
又曰後魏文獻末蠕蠕㓂于闐于闐患之遣使素目伽上¶
表求救帝詔以遐阻不行¶
又曰後周武帝建德三年其王遣使獻名馬隋大業中頻¶
遣朝貢其王姓王字早示門練錦帽金䑕冠妻戴金花其¶
王髪不令人見俗言&KR0002;見王髪其年必儉¶
梁書曰武帝天監十三年王遣使獻娑羅婆歩鄣十八年¶
又獻瑠琉甖¶
唐書曰其國出羙玉王姓尉遟名屋宻貞觀六年遣使獻¶
玉帶太宗優詔荅之¶
　　　　　大𥘿¶
後漢書曰大𥘿國一名&KR0058;鞬在海西地方數千里以石爲¶
<pb:KR3k0012_SBCK_792-7a>¶
城郭列置郵亭堊墍之¶
又曰民俗力田蠶桑㫮髠頭而衣文繡乘輜軿白蓋小車¶
岀入擊鼔建旌旗幡幟¶
又曰王宫室皆以水精爲柱食器亦然¶
又曰其人民皆長大平正有𩔖中國故謂之大𥘿國多金¶
銀竒寳有夜光璧明月珠駭雞犀珊瑚虎魄琉璃瑯玕織¶
成金縷𦋺雜色綾作黄金塗火浣布¶
又曰合㑹諸香&KR0745;其汁以爲蘇合以金銀爲錢銀錢十當¶
金錢一¶
又曰桓帝延熹九年大𥘿王安敦遣使自日南徼外獻象¶
牙犀角瑇琩始一通焉¶
又曰其國無盗賊而道多猛獸師子&KR0210;害行旅不百餘人¶
齎兵器輙爲所食又有飛橋數百里可度海¶
<pb:KR3k0012_SBCK_792-7b>¶
魏略曰其國中山出九色次玉石一曰青二曰赤三曰黃¶
四曰白五曰黒六曰緑七曰紫八曰紅九曰紺多神龜朱¶
鬣馬玄熊赤白黒黃青縁紺縹紅紫十種瑠璃¶
通典曰國之西南漲海中可七八百里行到珊瑚淵水底¶
有盤石珊瑚生其上大𥘿人常乗大舶載䥫網令工没先¶
入視之可下綱乃下&KR0004;生白而漸漸似薗生茅中歷歳許¶
出網目間變作黃色枝條交錯髙極三四尺大者圍尺餘¶
三年色乃赤好後没視之知可採便以䥫鈔發其根乃以¶
索繫網使人於舶上絞車舉去還國　理載恣意所作&KR0002;¶
失時不舉便蠧敗¶
　　　　　龜兹(龜音丘/兹音茨)¶
北史曰龜兹國在尉犁西北白山之南一百七十里王姓¶
白即後凉吕光所立白震之後其王頭繫綵帶垂之於後¶
<pb:KR3k0012_SBCK_792-8a>¶
坐金師子床¶
又曰出細氈饒銅䥫鈆麋皮氍毹沙塩緑雌黃胡粉安息¶
香等¶
又曰其國北大山中有如膏者流岀成川行數里入地狀¶
如醍醐服之髪齒巳落者能令更生癘人服之皆愈¶
唐書曰龜兹有城郭男女皆剪髪垂與項齊唯王不剪髪¶
以錦&KR0170;頂着錦&KR0129;金寳帶坐金師子床有良馬封牛饒蒲¶
萄酒〇又曰貞觀四年遣使來獻馬太宗賜以璽書撫慰甚¶
厚自此朝貢不絶¶
又曰貞觀二十年太宗遣左驍衛大將軍阿史郍杜尓安西¶
都護郭孝恪率五將軍發䥫勒十三部兵以伐龜兹禽其¶
王及大將羯獵顚等并破其大城五所虜男女數萬口勒¶
石紀功而旋俘其王訶&KR0058;布失畢及郍利羯獵顚等献於¶
<pb:KR3k0012_SBCK_792-8b>¶
社廟㝷以訶&KR0058;布失畢爲左武翊衛中郎將郍利以下授¶
官各有差¶
又曰先是太宗旣破龜兹移置安西都護府於其國城以¶
郭孝恪爲都護兼統于闐踈勒碎葉謂之四鎮髙宗嗣位¶
不欲廣地勞人復命有司弃龜兹等四鎮移安西依舊西¶
州¶
又曰長壽元年武威軍惣管王孝傑阿史郍忠節大破吐¶
蕃克復龜兹于闐等四鎮自此復於龜兹置安西都護府¶
用漢兵三萬人以鎮之則天時有田楊名中宗時有郭元¶
振開元&KR0004;則張孝嵩杜暹等爲安西都護皆有政績爲夷¶
人所伏¶
　　　　　天笁¶
後漢書曰天竺國一名身毒在月氏東南數千里卑濕暑¶
<pb:KR3k0012_SBCK_792-9a>¶
熱其國臨大水乗象而戰脩浮圖道不殺伐遂以成俗出¶
象犀瑇瑁金銀諸香石宻黒塩等¶
又曰明帝夢見金人長大項有光明以問群臣或曰西方¶
有神名曰佛其形長丈六尺而黄金色帝於是遣使天竺¶
問佛道法遂行於中國圖𦘕形象焉¶
南史曰梁天監&KR0004;王來貢獻王有螺髻於頂餘剪之穿耳¶
垂璫俗多徒跣衣重白色有文字或善天文筭暦之術其¶
人皆學悉曇章書於貝多葉樹之¶
北史曰天竺國去代三萬一千五百里有伏醜城周匝十¶
里城中出摩尼珠珊瑚城東三百里有拔賴城城中出黄金¶
白真檀赤檀石&KR0097;¶
唐書曰中天竺其都城周回七十餘里北臨禪連河云昔¶
有婆羅門領徒千人𨽻業於樹下樹神降之遂爲夫婦宫室¶
<pb:KR3k0012_SBCK_792-9b>¶
自然而立僮㒒甚盛於是使役百神築城以統之經曰而就¶
此後有阿育王頗行苛政置炮烙之刑謂之地獄今城中¶
見有迹焉¶
又曰武德中其國大亂其嗣王尸羅逸多練兵聚衆所向¶
無敵象不解鞍人不釋甲居六載而四天竺之君皆北面¶
以臣之威勢逺振政刑甚肅貞觀十五年尸羅逸多自稱¶
摩伽陁王遣使朝貢太宗降璽書慰問尸羅逸多大驚¶
問諸國人曰自古曽有摩訶振且使人至吾國乎皆曰未¶
之有也乃膜拜而受詔書因遣使朝貢太宗以其地逺禮¶
之甚厚復遣衛尉丞李義表報使尸羅&KR0483;多遣大臣郊¶
迎傾都邑以縱觀焚香夾道逸多率其臣下東面拜受勑¶
書復遣使獻大珠及鬰金香菩提樹¶
又曰貞觀十年沙門玄奘至其國將&KR0394;本經論六百餘部¶
<pb:KR3k0012_SBCK_792-10a>¶
而歸先是遣右率府長史王玄䇿徃使天笁其四天笁王¶
咸遣使朝貢㑹中天竺王尸羅逸多死國中大亂其弟阿¶
羅郍順簒立乃盡發胡兵以拒玄䇿玄䇿戰不敵乃抜身¶
宵遁走至吐蕃發精銳一千二百人并埿婆羅國七千餘¶
&KR0016;以從玄䇿與副使蔣師仁率二國兵進至中天笁國城¶
連戰三日大破之斬首三千餘級赴水溺死者且萬人阿¶
羅郍順弃城而遁師仁進兵擒獲之虜男女萬二千人牛¶
馬三萬餘頭疋於是天笁震懼俘阿羅郍順以歸二十二¶
年至京師太宗大恱命有司告宗廟因謂群臣曰夫人耳¶
目玩於聲色口鼻躭於臭味此乃敗德之源&KR0002;婆羅門不¶
劫掠我使人豈爲俘虜邪昔中山以貪寳取弊蜀侯以金¶
牛致㓕莫不由之拜玄䇿朝散大夫是時就其國得方士¶
郍羅邇婆寐自言壽二百歳云有長生之術太宗&KR0055;加¶
<pb:KR3k0012_SBCK_792-10b>¶
禮待館之於金颷門内造延年之藥令兵部尚書崔敦禮¶
監主之發使天下採諸竒藥藥成竟服不效後放還本國¶
又曰開元八年南天竺國遣使獻五色能言鸚鵡¶
異物志曰天竺大國也方三萬里佛道所在其國王治城¶
郭宫殿皆彫文(刻/箋)鍾皷音樂跳丸躍劒¶
通典曰後魏宣武時南天竺國遣使獻駿馬云其國出師¶
子䝍(䝍胡/昆切)有火齊如雲母而色紫列之則薄如蟬翼積之¶
則如紗縠之重呇有金剛似紫石英百錬不銷可以攻玉¶
太平御覽卷第七百九十二¶
