# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:25.096078
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 485
#+PROPERTY: FILE SB11n0727-485太平御覽-卷之四百八十五.
<pb:KR3k0012_SBCK_485-1a>¶
太平御覽卷第四百八十五¶
　人事部一百二十六¶
　　　　　貧下¶
魏志曰崔林字徳清河東武城人也㓜時宗族莫知從兄¶
琰異之太祖定兾州召除鄢長貧無車馬單歩之官太祖¶
征壷關擢爲兾州主簿¶
又曰華歆素清貧禄以賑親戚故家無擔石之儲¶
又曰鄧艾字士載義陽人以口吃不得作幹佐爲稻田守¶
草吏同郡吏憐其貧資給甚厚艾&KR0004;不稍謝每見髙山大¶
澤輙窺度指畫軍營處所時人多&KR0015;焉¶
呉志曰吕範字子衡汝南人有容觀姿兒邑人劉氏家冨¶
女美範求之母嫌欲勿與劉氏曰吕子衡寧當乆貧者遂¶
與之婚¶
<pb:KR3k0012_SBCK_485-1b>¶
又曰潘璋字文珪東郡人性嗜酒其家甚貧性好賖貸輙¶
言豪冨必相還孫權甚竒之魏將夏侯尚南郡作浮橋渡¶
百里洲璋於上流伐葦作簟欲順風放火簟成尚使引退¶
璋遂爲平北將軍¶
晉書阮咸字仲容陳留人時俗七月七日曬衣裳或宗族¶
於庭羅列衣服咸貧無物乃脫犢鼻布裩以竹竿頭挂之¶
人問故荅曰不能免俗¶
宋書曰武帝劉&KR0073;少時其家大貧與人傭賃及登帝位耕¶
具猶存并衲布襖並令收掌以示子孫令爲規戒¶
又曰江湛家貧約不營財利餉饋盈門一無所受無兼衣¶
餘食甞爲上所召值澣衣稱疾經日衣成然後赴牛餓馭¶
人求草湛良乆曰可與飲¶
又曰陶潜嗜酒而家貧不能&KR0106;得親舊知其如此或置酒¶
<pb:KR3k0012_SBCK_485-2a>¶
招之造飲輙盡期在必醉旣辭而退曽不&KR0532;情去留環堵¶
蕭然不蔽風日短&KR0260;穿結簞瓢屢空晏如也¶
又曰顔延之屏居里巷不預人間者七載中書令王球名¶
公子延之居常罄貧球輙分財贍之¶
齊書曰王延之清貧居宇穿漏禇淵徃&KR0248;之見其如此具¶
啓明帝帝即勑材官爲起三間齋屋¶
又曰虞玩之太祖鎭東府朝野致敬玩之猶躡履造席太¶
祖取屐視之曰卿此履巳幾載玩之曰着此履巳二十年¶
貧竟不辦易太祖善之¶
又曰&KR0067;杲字景行新野人&KR0004;爲駕部郎清貧自業食飡唯¶
有韭&KR0577;生菜任彦昇甞戯曰誰謂&KR0067;郎貧食鮭常有二十¶
七種菜至儉用爲長史安陸侯蕭&KR0225;與儉書曰盛府元僚¶
實難其選&KR0067;景行泛渌水依芙蓉何其麗也時人以儉府¶
<pb:KR3k0012_SBCK_485-2b>¶
為蓮花池故&KR0225;書言之官至御史中丞¶
梁書曰阮孝緒家貧無以㸑僮妾&KR0060;隣人樵以繼火孝緒¶
知之乃不食更令撤屋而炊所居室唯有一林竹樹環繞¶
後魏書曰胡叟居家蓬室草户唯以酒自適常謂人曰我¶
此生活似勝焦光不治産業飢貧不以爲耻飬子字螟蛉¶
以自給養每至貴勝之門&KR0106;乘一牸牛布囊容三四升飲¶
噉醉飽便盛餘肉餅以付螟蛉見車馬榮華視之蔑如也¶
隋書曰張仁詡州縣以其貧素將加賑恤輙辭不受每閑¶
居從容長歎曰老冉冉而將至恐脩名之不立以如意擊¶
几皆有處所人方之閔子騫原憲¶
又曰虞丗基陳滅歸國爲通直郎直内省無産業毎傭書¶
養親怏怏不乎甞爲五言以見意情理悽切丗以爲工作¶
者莫不吟詠¶
<pb:KR3k0012_SBCK_485-3a>¶
又曰房彦謙居官所得俸禄皆以周恤親友家無餘財車¶
服器用務存素儉自少及長一言一行未甞渉私雖致屢¶
空怡然自得甞從容獨&KR0015;顧謂其子&KR0007;齡曰人皆因禄冨¶
我獨以官貧所遺子孫在於清白¶
又曰許康佐擢進士第以家貧母老求爲知院官人或輕¶
怪&KR0015;而不荅及母亡服除不就侯府之辟君子知其不擇¶
禄養親之志也故名益重¶
又曰李建字杓直家素清貧無舊業與兄造遜於荆&KR0047;躬¶
耕致養嗜學力文¶
六韜曰武王問太公曰貧冨豈有命乎太公曰爲之不宻¶
宻而不冨者盗在其室武王曰何謂盗也公曰計之不熟¶
一盗也收種不時二盗也取婦無能三盗也養女太多四¶
盗也棄事就酒五盗也衣服過度六盗也封藏不謹七盗¶
<pb:KR3k0012_SBCK_485-3b>¶
也井竈不利八盗也舉息就禮九盗也無事燃燈十盗也¶
取之安得冨哉武王曰善(說苑同)¶
列女傳曰黔婁妻者魯黔婁先生之妻也先生死曽子與¶
門人徃弔之見先生尸在牖下覆以布&KR0013;手足不盡歛覆¶
頭則足見覆足則頭見曽子曰衺其&KR0013;則歛矣妻曰衺之¶
有餘不如正之不足且先生以衺故至於此¶
又曰齊女徐吾者在海上貧婦人與隣婦人李吾之属合¶
燭相從績徐吾最貧而燭數不属李吾謂曰徐吾燭數不¶
属請無與夜徐吾曰是何言歟今一室之中益一人燭不¶
爲益明去一人燭不爲益闇何愛東壁餘光貧妾不蒙見¶
愛之恩長爲妾不亦可乎莫之能應遂復與夜¶
髙士傳曰老萊子楚人耕蒙山之陽以藿葭爲牆蓬蒿爲¶
室枝木爲床&KR0433;艾爲席¶
<pb:KR3k0012_SBCK_485-4a>¶
東方朔別傳曰朔書與公孫弘借書曰朔當從甘泉願借¶
外廐之後乗木槿夕死而朝生者士亦不必長貧也¶
李郃別傳曰公居貧而不好治産有稻田三十&KR0383;弟宅一¶
區至京學問常以賃書自給爲人沉深弘雅有大度¶
郭林宗别傳曰林宗家貧&KR0004;欲遊學無資就姉夫貸五千¶
錢乃逺至成臯從師受業併日而食衣不蔽形常以蓋幅¶
自鄣出入入則户前出則掩後¶
邴原别傳曰原字根矩年十一䘮父家貧早&KR0012;隣有書舎¶
原過其傍而泣師問曰童子何悲原曰孤者易傷貧者易¶
感夫書者必有其父兄一則願其不孤二則羡其得學心¶
中惻然而爲涕零也師亦哀原之言而爲泣曰欲書可書¶
耳¶
桓階别傳曰階貧儉文帝甞幸其第見諸子無禈文帝摶¶
<pb:KR3k0012_SBCK_485-4b>¶
手&KR0015;曰長者子無禈乃抱與同乘是日拜二子爲郎使黄¶
門賫衣三十囊賜曰卿兒能趍可以禈矣¶
文士傳曰劉梁字曼山一名岑漢宗室子孫少有清才以¶
文學見貴梁貧&KR0106;賣書以供衣食¶
汝&KR0047;先賢行&KR0250;曰胡定字元安頴川人至行絶人在喪雉¶
兎遊其庭雪覆其室縣令遣户曹椽排雪問定定巳絶榖¶
妻子皆卧在床令遣以乾糗就遺之定乃受半¶
三輔决録曰第五頡字子陵倫小子以清正爲郡功曹至¶
州從事公府辟舉髙第侍御史南頓令皆稱病免洛陽無¶
主人郷里無田宅&KR0009;止靈臺中或十日不炊¶
又曰孫晨字允公家貧不仕居杜城中織箕爲業明詩書¶
爲郡功曹冬月無&KR0013;有一束蒭暮卧中旦燒之¶
華陽國志曰朱良字雲卿什仿人少受學於蜀郡張寕食¶
<pb:KR3k0012_SBCK_485-5a>¶
豆屑飲水以諷誦同業憐其貧給米肉不受家貧&KR0106;以歩¶
行爲郡功曹¶
丗&KR0003;曰李弘度常歎不&KR0013;遇殷楊州知其家貧問君能屈¶
志百里不李荅曰北門之歎乆巳上聞窮猿奔牀豈暇擇¶
木遂作鄼縣¶
俗&KR0003;曰謝僕射太常詣呉領軍坐乆呉留客作食日巳中¶
方使婢賣狗供客比得食無氣力可語¶
又曰劉眞長少時居丹徒家至貧織芒履以養母¶
說&KR0080;曰子思居於衛緼&KR0129;無裏二旬九食¶
西京&KR0258;記曰司馬相如&KR0004;與卓文君至成都文君貧愁憊¶
以所服鷫鸘裘就市人楊昌貰酒遂相與謀還於成都賣酒¶
相如親着犢&KR0569;禈滌噐以耻王孫¶
墨子曰天下有義則冨無義則貧¶
<pb:KR3k0012_SBCK_485-5b>¶
列子曰管仲之相齊君淫亦淫君奢亦奢志合言從道行¶
國覇其後田氏相齊君盈則巳降君斂則巳施民皆歸之¶
因有齊國&KR0002;實名貧僞名冨也¶
又曰齊有貧者乞於城市患其亟也衆莫之與遂適田氏¶
之廐從馬竪作役而假食郭中人戯之曰從馬竪而食不¶
以辱乎乞見曰天下之辱莫過於乞乞猶不辱豈辱馬竪¶
哉¶
又曰齊之國氏大冨宋之問氏大貧自宋之齊謀術國氏¶
告之曰吾善爲盗始吾爲盗也一年而給二年而定三年¶
大攘自此徃施及州閭問氏大喜喻其爲盗之言而不喻¶
其爲盗之道遂踰垣鑿室手目所及亡不探也未及時以¶
贓罪没其先君之財問氏以國氏之&KR0861;己也徃而怨之國¶
氏曰嘻&KR0002;夫爲盗之道天有時地有利吾盗天地之利雲¶
<pb:KR3k0012_SBCK_485-6a>¶
雨之澗吾陸盗禽獸水盗&KR0027;鱉亡非盗也夫金玉珎寳&KR0150;¶
帛財貨人之所聚豈天之所與若盗之而獲罪孰怨哉¶
又曰凢爲名者必廉廉斯貧爲名者必讓讓斯賤¶
莊子曰原憲處魯居環堵之室蓬户不完乗木爲樞而甕¶
牖上漏下濕匡坐而弦歌子貢乗大馬中紺而表素軒車¶
不容巷徃見原憲原憲杖藜而應門子貢曰先生何病也¶
原憲應之曰憲聞無財之謂貧學道不能行之謂病今憲¶
貧也非病也子貢逡廵而退有愧色¶
又曰孔子謂顔淵曰家貧居卑胡不仕乎對曰不願仕回¶
有郭外之田五十&KR0383;足以給饘鬻郭内之田五十&KR0383;足以爲¶
絲麻鼔琴足以自娱所學於夫子者足以自樂也回不願¶
仕孔子愀然變色曰美哉¶
又曰莊周家貧故徃貸粟於&KR0101;河侯曰我將得邑貸子三¶
<pb:KR3k0012_SBCK_485-6b>¶
百金周忿作色曰周昨來有中道而呼者頋視車轍有鮒¶
魚焉問之曰子何爲者耶對曰我東海之波臣也君豈有¶
斗升之水而活我哉周曰諾我將南遊呉越之王激西江¶
之水而迎子可乎鮒魚忿然作色曰吾得斗升之水然活¶
耳君乃言此曽不如早索我於枯魚之肆¶
又曰曽子居衛捉衿而肘見納履而踵決¶
又曰河上有家貧窮恃緯蕭而食者其子没淵得千金珠¶
謂其子取石來鍜之夫千金之珠必在九重之淵而驪龍¶
之頷下汝得之必遭其睡若龍寤子尚奚珠之有哉¶
吕氏春秋曰丗皆以珠玉爲寳寳愈多而民愈貧失其所¶
寳也¶
荀卿子曰仁義禮善於人譬&KR0002;貨財粟米之於家也多有¶
之者冨少有之者貧至無有者窮也¶
<pb:KR3k0012_SBCK_485-7a>¶
又曰子夏貧衣&KR0002;懸&KR0093;人曰子何不仕曰諸侯驕我者吾¶
不爲臣丈夫之驕我者吾不復見也¶
抱朴子曰洪禀體尫羸兼之多疾貧無車馬不堪徒行荆¶
&KR0068;叢於庭宇蒿莠塞乎階霤披榛出門排草入室¶
准南子曰貧人夏則披&KR0260;帶索唅菽飲水以支暑熱冬則¶
羊裘鮮札短&KR0260;不掩形而煬竈口焉(爲裘如鎧甲之札言/其破壞也煬炙也向)¶
(竈口之自温湯/讀髙尚之尚也)故其爲編户齊民無以異然貧冨之相去¶
也猶人君之與僕虜不足以喻之(喻猶/方也)¶
又曰人有盗而冨者未必冨盗有廉而貧者未必廉也¶
符子曰楚之交子魯之周子齊之狂子三子和與居乎太¶
山之陽處乎環堵之室蓽門不扇蓋茨不翳而弦不輟¶
鶡冠子曰家冨踈族聚居貧兄弟離¶
漢&KR0045;雄逐貧賦曰楊子遁居離俗獨處左鄰崇山右接曠¶
<pb:KR3k0012_SBCK_485-7b>¶
野鄰垣乞兒終貧且窶禮薄義&KR0102;相與羣聚惆悵失志呼¶
貧與語汝在六極投弃荒遐好爲庸卒刑戮如是匪惟㓜¶
稚嬉戯土沙居非近鄰接屋連家恩輕毛羽義薄輕羅進¶
不由人退不受呵乆爲滯客其意謂何人皆文繡余&KR0260;不¶
完人皆稻梁我獨藜飱貧無寳玩何以接歡宗室之宴爲¶
樂不槃徒行&KR0018;賃出處易衣身服百役手足胼胝或耘或¶
耔霑體露肌朋友道絶進䆠凌遟厥咎安在職汝爲之舎¶
爾逺竄崑崙之顛爾復我隨翰飛戾天舎爾登山巖穴隱¶
藏爾復我隨陟彼髙崗舎爾入海汎彼栢舟爾復我隨載¶
沉載浮我行爾動我静爾休豈無他人從我何求今汝去¶
矣勿復乆留貧曰唯唯主人見逐多言益&KR0214;心有所懷願¶
得盡辭昔我乃祖宣其明德克佐帝堯誓爲典則土階茅¶
茨匪彫匪飾爰及季丗縱其昬忒饕餮食群貪冨茍得鄙¶
<pb:KR3k0012_SBCK_485-8a>¶
我先人乃傲乃驕瑶䑓瓊室華屋嵩髙流酒爲池積肉爲¶
崤是用鵠逝不踐其朝三省吾身謂予無諐處君之家福¶
禄如山忘我大德思我小怨堪寒能暑少而習焉寒暑不¶
忒等壽神仙桀跖不顧貪&KR0011;不干人皆重蔽子獨露居人¶
皆怵惕子獨無虞言辭旣罄色厲目張攝齊而興降階下¶
堂誓將去女適彼首陽&KR0012;竹之子與我連行金乃避席辭¶
謝不直請不貳過聞義則服長與爾居終無猒極貧遂不¶
去與我遊息¶
太平御覽卷第四百八十五¶
<pb:KR3k0012_SBCK_485-8b>¶
