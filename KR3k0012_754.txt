# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:43.283018
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 754
#+PROPERTY: FILE SB11n0727-754太平御覽-卷之七百五十四.
<pb:KR3k0012_SBCK_754-1a>¶
太平御覽卷第七百五十四¶
　工藝部十一¶
　　　博　樗蒱¶
　　　塞(蘇則切)藏鈎(古作彄)¶
　　　蹴鞠¶
　　　　　愽¶
說文曰博局戯六箸十二碁也¶
論語曰飽食終日無所用心難矣哉不有博弈者乎爲之¶
猶賢乎巳¶
家語曰哀公問於孔子曰吾聞君子不博有之乎孔子曰¶
有之爲其二乗也公曰有二乗何爲不博孔子曰爲其兼¶
行惡道也¶
史記曰宋湣公與南宫長萬博爭公怒辱之曰吾始敬若¶
<pb:KR3k0012_SBCK_754-1b>¶
(若/汝)今子魯虜也長萬病此言遂以局殺湣公¶
又曰魏王與信陵君博北境舉烽火言趙宼入界信陵君¶
曰臣有客能知趙王隂事言趙王獵非宼也¶
又曰劇孟好博多少年之戲¶
又曰蔡澤說范睢曰君獨不觀夫博者乎或欲大投或欲¶
出分功(班固弈指田博懸於投不/必在行崔駰曰投瓊也)此皆君之所明知也¶
漢書曰孝文帝時呉太子侍博爭道不恭皇太子以愽局¶
提呉太子殺之(或云提音/抵抵擲也)¶
又曰吾丘壽王字子贑少年以善格五召待詔(蘇林曰博/之類也孟)¶
(康曰格者行忤相周故巳言各或/曰塞法至立各不得故云格五也)¶
又曰陳遵祖父遂字長子宣帝微時與遂有故相隨博弈¶
數負債及宣帝即位遂稍遷至太守賜遂璽書曰制詔太¶
原太守官尊禄厚可以償博債矣¶
<pb:KR3k0012_SBCK_754-2a>¶
<pb:KR3k0012_SBCK_754-3a>¶
神仙傳曰中山衛叔卿服雲母得仙漢武使其子度丗往¶
華山求之度丗望見父上有紫雲白玉爲床與數人博戲¶
度出問父所與博者是誰曰洪崖先生許由巢父也¶
秦記曰吕光破龜兹始獲鳩摩羅什光死子纉立戯弄羅¶
什或共碁博及殺子云斫胡奴頭什曰不斫胡奴頭其胡¶
奴斫人頭後纉弟越字胡奴果斬纉頭¶
涼州記曰吕光太安二年龜兹國使至獻寳貨竒珍汗血¶
馬光臨正殿設㑹文武愽戯¶
西域胡曰諸愽戯取人牛馬財物者胡俗皆陪償¶
述征記曰極西南端門外有石石色青而細修之作博碁¶
以遺江東甚可珎玩¶
西京雜記曰許博昌安陵人也善大博竇嬰好之常與居¶
處其術曰方畔揭道張玄究屈髙髙玄究屈張又曰張道揭畔¶
<pb:KR3k0012_SBCK_754-3b>¶
方方畔揭道張究屈玄髙髙屈究張居三輔兒誦之法用¶
六箸或謂之究以竹爲之長六分或用二箸愽昌又作太¶
愽經一篇仐丗傳之¶
莊子曰臧與榖牧羊而俱亡其羊問臧奚事則挾䇿讀書¶
問榖奚事則博塞以遊事業不同其亡羊均也¶
列子曰虞氏者梁之富人也登髙樓大路設樂飲酒擊慱¶
樓上¶
抱朴子曰南陽文氏求食入山見髙岩上有數人對慱¶
淮南子曰善愽者不欲牟(慱以不傷爲牟/牟大也進也)不恐不勝平心¶
定意投得其齊(齊得/其適)行由其理雖不必勝得籌必多¶
韓子曰薛公之相魏昭侯也有陽胡蕃者於王甚重而不¶
爲薛公薛公患之於是乃與之博與之百金令與昆弟博¶
戲俄又益之二百金¶
<pb:KR3k0012_SBCK_754-4a>¶
又曰齊宣王問匡倩曰儒者愽乎對曰博也者貴梟勝者¶
必殺梟是殺其所貴也儒者以爲害義故不博¶
尹文子曰愽者盡開塞之冝得用通之路¶
揚子法言曰或問侍君子愽乎曰侍坐則聽言有酒則觀¶
禮焉事愽乎¶
說苑曰秦始皇時嫪毒驕奢後與帝左右博爭行乃瞋目¶
太呼¶
又曰晉靈公驕奢造九層之臺謂左右曰敢諌者斬孫息¶
(孫息即/荀息也)聞之求見公曰子何能孫息曰臣能累十二博碁¶
加九鷄子於其上公曰吾少學未甞見也子爲寡人爲之¶
孫息即正顔色定志氣以棊子置於下而加九鷄子於其¶
上左右慴息靈公俯伏氣息不續公曰危哉孫息曰公爲¶
九層之臺三年不成危甚於此¶
<pb:KR3k0012_SBCK_754-4b>¶
風俗通曰漢武帝與仙人共博其投石中馬蹄處于今尚¶
在¶
典略曰荊軻與魯勾踐博争道勾踐怒而叱之軻去而逃¶
婁春秋舊事曰倪寛爲漢司農卿與太子愽爭局犯罪而¶
還¶
遁甲經曰天一亭遊六行亭亭天一之貴神也戰鬪博戯¶
漁獵但可皆不可向也¶
薛孝通譜曰烏曹作博其所由來尚矣雙箭以象日月之¶
照臨十二碁以象十二辰之躔次則天地之運動法隂陽¶
之消息表人事之窮逹窮變化之幾微履謙謝則知冲謝¶
以致福觀殺罰則知當路而速禍行其道則掎鹿有歸保¶
其家乃瞻烏爰集隱顯藏用莫不合道龍潜鵲起率皆趣¶
良足以諧暢至娯始恊妙賞者也¶
<pb:KR3k0012_SBCK_754-5a>¶
魏曹植治子等讃曰齊彊接子勇節徇虎門之博忽晏置¶
釁矜而自伐輕死重分¶
魏王粲彈碁賦序曰因行騁志通權逹理六博是也¶
晉李尤愽銘曰夫無用心博弈猶賢方平處下有不邪偏¶
　　　　　樗蒱¶
晉書曰桓玄見人有好園宅悉欲取之勒以樗愽而賭之¶
玄微聞義軍起憂懼弗能寢食或曰劉𥙿等狂惑事必無¶
成玄曰𥙿足爲一丗之雄加以果於用兵劉毅家無檐石¶
之儲樗蒱一擲百萬何無忌劉牢之外生酷似其舅共舉¶
大事徃無不成¶
又曰葛洪字雉川性寡欲無所愛玩不知碁局幾道樗蒱¶
齒名¶
又曰王獻之年數歳嘗觀門生樗蒱曰南風不競門生曰¶
<pb:KR3k0012_SBCK_754-5b>¶
此郎亦管中窺豹時見一班¶
又曰武帝胡貴嬪帝嘗與之樗蒱爭道遂傷上指帝怒曰¶
此固將種也對曰北伐公孫西拒諸葛非將種而何帝甚¶
有慙色¶
又曰謝鯤婿殷叡好樗蒱奪其妹裝物以還戯債劉湛謂¶
謝弘微曰謝氏累代財産充殷君一朝戯債卿視而不言¶
譬弃物江海以爲廉耳¶
又曰陶偘字士衡見諸叅佐或以談戯廢事乃取其樗蒱¶
博具悉以投于江乃曰樗蒱者牧豬奴戯耳¶
又曰劉毅於東府聚樗蒱大擲一判應至數百萬餘人並¶
黒犢以還唯劉𥙿及毅在後毅次擲得雉大喜褰衣繞床¶
叫謂同座曰非不能盧不事此耳𥙿惡之因挼五木乆之¶
曰老兄試爲卿荅旣而四子俱黒其一子轉躍未定𥙿厲¶
<pb:KR3k0012_SBCK_754-6a>¶
聲喝之即成盧焉毅意殊不快然素黒其面如鐵色焉旣¶
而乃和言曰亦知公不能以此見借¶
又曰周顗之死也王敦坐有一叅軍樗蒱馬於博頭𬒳殺¶
因謂敦曰周家弈丗令望而位不至公及伯仁將登而墜¶
有似下官此馬(伯仁顗/之字也)¶
又曰慕容寳𥘉在長安與韓黄李拫等因讌樗蒱寳危坐整¶
容誓之曰丗云樗蒱有神豈虚也哉若富貴可期頻得三¶
盧於是三擲三盧¶
宋書曰何尚之時頗輕薄少好樗蒱旣長折節蹈道以操立¶
見稱爲陳郡謝琨所知與之遊處¶
齊書曰李安民擊鵲尾江城有功明帝大㑹新亭樓勞諸¶
軍令樗蒱共賵安民五擲皆盧帝大驚目安民曰卿面方¶
如田封侯狀也安民少時貧窶有一人從門過相之曰君¶
<pb:KR3k0012_SBCK_754-6b>¶
後當大冨貴與天子交手共戯至是果驗¶
後周書曰王思政雖𬒳任委自以非相府之舊毎不自安¶
太祖曽在同州與羣公宴集出錦罽及雜綾絹數叚命將¶
摴蒱取之物旣盡太祖又解所服金帶令諸人遍擲曰先¶
得盧者即與之羣公將遍莫有得者次至思政乃歛容跪¶
坐而自誓曰王思政羇旅歸胡蒙宰相國士之遇方願盡¶
心效命上報知巳若此誠有實令宰相賜知者願擲即爲¶
盧若内懷不盡神靈亦當明之便使不作也便當殺身以謝¶
所奉辭氣慷慨一坐盡驚即拔所佩刀撗於膝上覽摴蒱¶
拊髀擲之比太祖止之巳擲爲盧矣徐乃拜而受之¶
江㽔別傳曰㽔年十一始學樗蒱祖母爲說徃事有以博¶
弈破業廢身者於是即弃五木終身不爲戯¶
拘朴子曰林盧山中有一亭其中有鬼毎有宿者常有十¶
<pb:KR3k0012_SBCK_754-7a>¶
許人衣𫀆或白或黒或男或女有王伯夷過宿而坐誦經¶
夜有十餘人與伯夷對坐自持樗蒱伯夷宻以鏡照之乃¶
羣犬也¶
郭子曰恒公(宣武/也)年少至貧嘗摴蒱失數百斛米齒旣惡¶
意亦沮自審不復振乃請救於袁彦道桓具以情告袁欣¶
然無忤便即俱去出門云我不但拔卿要爲卿破之我必¶
作快齒卿但快喚旣戯袁形勢呼咀(音恒咀/相呵)慨牡擲必盧¶
雉二人齊叫敵家震懼喪氣俄頃獲數百萬¶
愽物志曰老子入胡日作樗蒱焉¶
俗說曰殷伯弟爲何無忌叅軍在潯陽與何共樗蒱得何¶
百萬便住何大怒罵殷¶
丗說曰温嶠位未髙時屢與揚州淮中賈客樗蒱毎輙不¶
競甞一過大輸物盡戯屈無因得反與太尉庾亮友善嶠¶
<pb:KR3k0012_SBCK_754-7b>¶
於舫中大喚庾亮卿可贖我庾即送直然後得還¶
異苑曰潁川陳寂元嘉中晝忽有一足鬼長三尺許爲寂¶
驅使欲與鄰人樗蒱而無五木鬼乃取刀斫庭中楊枝於¶
户間作之即燒灼黒白雖分明但朴爾¶
又曰昔有人乗馬出行於岫裏見二老公相對樗蒱遂下¶
馬以䇿拄地而觀之自謂俄頃望視其馬鞭漼然巳爛顧¶
瞻其馬鞍亦枯朽旣還無復親識一慟而絶¶
庾翼集曰頃聞諸君有樗蒱過差者𥘉爲是政事閑暇以¶
娯意耳故未有言也今知大相聚集漸以成俗聞之能不¶
憮然¶
繁欽威儀箴曰其有退朝偃息閑居操橩(瞿營切/橩博子)弄碁文¶
局樗蒱言不及義勝負是圖¶
　　　　　塞(蘇則/切)¶
<pb:KR3k0012_SBCK_754-8a>¶
說文曰塞行碁相塞謂之塞¶
齊書曰沈文季字仲逹呉興武康人也尤善塞用五子¶
穆天子傳曰天子北入邴(音)與井公塞¶
魏王朗塞勢曰籴所與遊處唯東萊徐先生素習九章能¶
爲計數問可以代博弈者乎曰塞其次也乃試習其術以¶
驚睡焉¶
邊韶塞賦序曰余離羣索居無講誦之事欲學無友欲農¶
無耒欲弈無塞欲博無楮問可以代博弈者乎曰塞其次¶
也書曰始作塞者其明哲乎故其用物也約其爲樂也大¶
　　　　　藏鈎(古作彄)¶
辛氏三秦記曰昭帝母鈎弋夫人手拳而有國色先帝寵¶
之世人藏鈎法此也(法其/拳乎)¶
西京雜記曰戚夫人以百錬金爲彄環照見指骨上惡之¶
<pb:KR3k0012_SBCK_754-8b>¶
以賜侍兒¶
荆楚歳時記曰爲藏彄之戯辛氏以爲鈎弋夫人所起周¶
鈎成公綏並作彄字藝經庾闡則作鈎字其事同也俗去¶
此戯令人生離有禁忌之家廢不修也¶
風土記曰臈日飲祭之後嫂嫗兒童爲藏彄之戯分二曹¶
以效勝負若人偶即敵對人竒(居冝切/奇獨也)即使竒人爲遊附¶
或属上曹或属下曹名爲飛烏以齊二曹人數一彄藏在¶
數十手中曹人當射(常益/切)知所在一藏爲籌五籌爲一賭¶
異苑曰晉海西公時有貴人㑹因藏彄欻有一手間在衆¶
臂之中脩骨巨指毛色麤黒舉坐咸驚尋爲桓大司馬所¶
誅舊傳藏彄令人生離斯驗深矣¶
晉庾闡藏彄賦曰歎延夜之藏彄賞一時之戯望以道生¶
爲元師以子仁爲佐相¶
<pb:KR3k0012_SBCK_754-9a>¶
盛翁子藏彄賦序曰余以臘後要命中外以行鈎爲戲心¶
恱其事故賦之云¶
　　　　　蹴鞠¶
風俗通曰九毛謂之鞠¶
郭璞三蒼解詁曰鞠毛丸可蹋戯¶
史記蘇秦傳曰臨淄民無不吹竽鼓瑟擊筑鬪鷄走狗六¶
博蹴鞠¶
漢書曰東方朔云董君(董偃/也)貴寵天下莫不聞郡國走馬¶
蹴鞠客輻湊於董氏焉¶
魏略曰孔桂字叔林性便妍好蹴鞠故太祖愛之毎在左¶
右¶
唐書曰姜皎玄宗即位召拜殿中少監數召入卧内侍宴¶
私以后妃連榻間以擊毬常呼之爲姜七¶
<pb:KR3k0012_SBCK_754-9b>¶
梁兾別傳曰兾好蹴鞠¶
西京雜記曰成帝好蹴鞠羣臣以蹴鞠勞體非至尊所冝¶
帝曰朕好之可擇似不勞者奏之家君作彈碁以獻帝大¶
恱賜青羔裘紫絲履以服朝覲焉¶
又曰太上皇徙長安居深宫悽悵不樂髙祖竊因左右問¶
正以生平所好皆屠販少年鬪鷄蹴鞠以爲忻仐皆無此¶
故不樂也¶
劉向別録曰蹴鞠者傳言黄帝所作或曰起戰國時記黄¶
帝蹴鞠兵勢也所以練武士知有才也今軍事無事得使¶
蹴鞠有書二十五篇¶
㑹稽典録曰唐庠字漢序三國鼎跱㸦興金革士以弓馬¶
爲務家以蹴鞠爲學於是名儒洪筆絶而不續¶
<pb:KR3k0012_SBCK_754-10a>¶
¶
太平御覽卷第七百五十四¶
