# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:05.196920
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 121
#+PROPERTY: FILE SB11n0727-121太平御覽-卷之一百二十一.
<pb:KR3k0012_SBCK_121-1a>¶
太平御覽卷第一百二十一¶
　偏霸部五¶
　　前燕慕容廆(五罪切)慕容皝(音晃)慕容儁¶
　　　　慕容暐¶
　　前秦符洪　符健　符生¶
　　　　　前燕慕容廆¶
崔鴻十六國春秋前燕録曰慕容廆字弈洛瓌昌&KR0058;&KR0068;城¶
人昔髙辛氏遊於海濵留少子厭越以君北夷丗居遼左¶
號曰東胡秦漢之際爲匈奴所敗分保鮮卑山因復以爲¶
號曽祖莫護䟦於魏初率其諸部入居遼西從司馬宣王¶
討公孫淵拜率義王始建國於大&KR0068;城之北見燕代少年¶
多冠歩搖冠意甚好之遂斂髮襲冠諸部因呼之歩搖其¶
後音訛遂爲慕容焉祖木延從母丘儉征髙麗有功加號¶
<pb:KR3k0012_SBCK_121-1b>¶
大都督父渉歸以全柳城勲進拜單于遷邑遼東於是漸¶
變胡風自云慕二儀之德繼三光之容遂以慕容爲姓廆¶
身長八尺有大度晉安北將軍張華一見竒之謂曰君後¶
必爲命丗之器匡難濟時者也渉卒弟耐立將謀殺廆廆¶
亡濳於遼東徐郁家太康元年國人殺耐迎廆立之太康¶
十年又還于徒河之青山元康四年定都大&KR0068;城所謂紫¶
蒙之邑也永嘉六年王沉承制以廆爲散&KR0016;常侍冠軍將¶
軍前鋒大都督大單于皆讓不授擢舉賢才官方授任魯¶
國孔纂宿德清望請爲賔友平原劉讚儒學洽通爲東牟¶
&KR0021;酒丗子率國胄受業焉太興四年晉遣謁者拜廆使持節¶
督幽平東夷諸軍事車&KR0016;將軍平州牧封遼東郡公丹書¶
鐵劵承制海東咸和元年加侍中特進八年夏五月薨于¶
文德殿年六十五葬於靑山晉遣使者贈車&KR0016;大將軍開¶
<pb:KR3k0012_SBCK_121-2a>¶
府儀同三司謚襄公皝爲燕王追謚武宣王儁稱尊追尊¶
武宣帝廟號髙祖¶
晉書曰廆在位四十九年¶
　　　　　慕容皝¶
崔鴻十六國春秋前燕録曰慕容皝字元真廆第二子小¶
字萬年長七尺八寸雄毅善權略博學多才藝晉建武元¶
年拜振武將軍永昌初拜左賢王太寧末拜平北將軍朝¶
鮮公咸和八年六月即遼東公位行平州刺史督攝部內¶
九年八月晉遣謁者拜皝鎭軍大將軍平州刺史大單于¶
遼東公承制一如廆故事二年七月立子儁爲丗子四年¶
以左司馬封弈爲左長史九月弈等以皝任重位輕宜稱¶
燕王於是上議十月僭即燕王位于文德殿大赦境內改¶
備郡司以封弈爲相國追尊先公爲武宣王先妣爲王后¶
<pb:KR3k0012_SBCK_121-2b>¶
起文昌殿岀入警蹕立夫人叚氏爲王后丗子儁爲太子¶
是歳&KR0068;城黒石谷有大石自立而行八年七月晉使鴻臚¶
郭恡持節拜皝侍中大都督河北諸軍事大將軍燕王餘¶
如故封諸功臣百餘人九月遷都龍城宫闕十二年四月¶
黒龍一白龍一見于龍山皝率羣竂觀龍去龍二百歩&KR0021;¶
以太牢二龍交首嬉翔解角而去皝大悦赦境內號新宫¶
曰和龍立龍翔寺于山皝雅好文籍親造太上章以代急¶
就又著典誡十五篇並以教胄子十四年皝親臨東庠考¶
試學生其通經秀異者擢充近侍十月饗羣僚于承乾殿¶
右長史宋諺性貪賜布百匹令自負而歸以傀其心十五¶
年八月皝因見白兔馳射馬倒輦而還宫引太子儁囑以¶
後事謂曰今中原未平方須經建委賢任哲此其時也恪¶
智勇兼濟方堪任重汝其委之以成吾志九月薨于承乾¶
<pb:KR3k0012_SBCK_121-3a>¶
殿年五十二冬十月葬龍山謚文明王儁稱尊追尊曰文¶
明皇帝廟號太祖陵曰龍平¶
晉書曰皝嘗田于西鄙將濟河見一老父服朱衣乗白馬¶
舉手麾皝曰此非獵所王其還也祕之不言遂濟河連日¶
大獲後見白兔馳射之馬倒被傷乃說所見輦而還宫引¶
儁囑以後事以永和四年死在位十五年¶
　　　　　慕容儁¶
崔鴻十六國春秋前燕録曰慕容儁字宣英皝第二子小字¶
賀賴䟦十三月而生有神光之異身長八尺一寸善屬文¶
雅長辭賦至於器服車室皆著銘讃以爲勸戒皝之八年¶
晉遣使者拜皝燕王以携爲安北將軍東夷校尉十一年¶
進拜使持節鎭東將軍皝薨即燕王位赦其境內元年春¶
正月儁依春秋列國故事稱元年五月聞趙亂乃嚴兵將¶
<pb:KR3k0012_SBCK_121-3b>¶
爲進取之計七月晉使謁者陳沈拜儁侍中河北諸軍事¶
幽兾并平四州牧大將軍燕王承制封拜一如廆皝故事¶
元璽元年正月司南車成儁大悅告于皝廟四月遣輔國¶
恪相國弈討冉閔戰于魏昌廉臺閔師大敗擒送之閔大¶
將軍蔣幹輔閔子智固守鄴城遣輔弼評等帥&KR0016;一萬以討¶
之鄴北郡縣悉降輔國弈等二百一十人勸稱尊號令曰¶
非常之事匪寡德所宜聞也八月尅鄴輔弼評等送閔后¶
董氏太子智太尉申鍾并乗輿服物及六璽送于中山傳¶
國璽蔣幹先巳送晉儁欲神其事業言曆運在己乃詐云¶
得之賜閔妻號奉璽君封冉智爲海濵侯以輔弼評爲司州¶
刺史鎭鄴十月輔國恪等三百五人奉皇帝璽十一月僭¶
即皇帝位于正陽前殿大赦改年時晉遣使詣儁謂之曰¶
還白汝天子我承人乏爲中國所推巳爲帝矣庚午書曰¶
<pb:KR3k0012_SBCK_121-4a>¶
追崇祖考古人之令典武宣王尊爲髙武宣皇帝文明王¶
爲太祖文明皇帝二年正月立后可足渾氏爲皇后光臺¶
元年正月立中山王暐爲皇太子赦改年初廆有駿馬曰¶
赭白有竒相逸力石虎之伐&KR0068;城皝將出避難欲乗之馬¶
悲鳴踶嚙人莫能近皝曰此馬見異先朝&KR0012;嘗仗之濟難¶
今不欲出者蓋先君之旨也乃止虎㝷奔退皝益竒之至¶
是年四十九歳而駿逸不虧儁比之於鮑氏騘命鑄銅以¶
圖其像親爲銘讚鐫頌其旁置薊城東掖門是月像成而¶
馬死十一月自薊遷鄴二月入鄴宫大赦繕宮殿復銅雀¶
臺以呉王垂爲東夷校尉平州刺史鎭遼東二年三月常¶
山寺大樹自抜根岀璧七十三光色精竒有異常玉以爲¶
岳神之命遣尚書郎叚勤以太牢祀之五月遼西獲黒兔¶
三年三月儁夢石虎齧其臋寤而惡之命發其墓剖棺岀¶
<pb:KR3k0012_SBCK_121-4b>¶
屍踏而罵之曰死胡安敢夢生天子遣御史中尉陽約數¶
其殘酷之罪鞭而投之漳水十二月儁寢疾謂大司馬恪¶
曰吾患惙頓恐不濟脩短命也復何所恨但二宼未除景¶
茂冲㓜慮其未堪家國多難吾欲逺追宋宣以社稷屬汝¶
恪曰太子雖㓜天縱聦聖必能勝殘致治不可以亂正統¶
儁怒曰兄弟之間豈虚飾乎恪曰陛下若以臣堪荷天下¶
之任者寧不能輔少主也儁曰&KR0002;汝行周公之事吾復何¶
憂四年正月儁薨於應福前殿年五十三僞謚景昭皇帝¶
廟號烈祖葬龍陵儁雅好文籍性嚴重未曾以慢服臨朝¶
雖閑居宴處亦無懈怠之色¶
晉書曰儁在位十一年自初即位至于末年講論不倦覽¶
政之暇唯與侍臣錯綜義理凡所著述四十餘篇也¶
　　　　　慕容暐¶
<pb:KR3k0012_SBCK_121-5a>¶
崔鴻十六國春秋前燕録曰慕容暐字景茂儁之弟三子¶
元璽三年封中山王㝷立爲皇太子光壽四年僭即帝位¶
大赦改元建熈元年以太原王恪爲太宰録尚書行周公¶
事專百揆上庸王評爲太傅副&KR1036;朝政司空楊騖爲太保¶
呉王垂爲河南大都督十州諸軍事兖州牧鎭梁國四年¶
正月暐南郊十月太尉弈迎神王和龍初暐委政太宰恪¶
專受經于博士王勸助教尚鋒祕書郎杜詮竝以明經講¶
論左右至是通諸經祀孔子于東堂以勸爲國子&KR0021;酒鋒¶
國子博士詮散&KR0016;侍郎其執經侍講皆有拜授八年太宰¶
恪卒九年十二月有神降于鄴自稱湘女有聲與人相接¶
數日而去十年四月立貴妃可朱渾氏爲皇后六月晉大¶
司馬&KR0074;温率衆五萬來伐遂至方頭呉王垂大敗之軒獲¶
三萬餘級温奔還淮南垂旣敗温威德彌振太傅評大不¶
<pb:KR3k0012_SBCK_121-5b>¶
使之太后遂與評謀殺垂十二月垂出奔秦十一年六月¶
秦輔國將軍王猛鎭南將軍楊安率衆六萬來伐以太傅¶
評下邳王厲等帥精卒三十萬拒秦師于潞州州郡盗賊¶
大起鄴中怪異非常十月評及猛戰于潞川評師敗績單¶
&KR0016;遁還猛乗勝追奔長駈至鄴十月符堅帥衆㑹猛來攻¶
拔鄴城外亂散&KR0016;侍郎徐蔚等率扶餘句麗及上黨質民¶
子弟五百人夜開城北門引納秦師暐與太&KR0019;評左衛將¶
軍孟髙等數十&KR0016;岀奔昌&KR0058;堅遣將軍郭慶帥&KR0016;五千追¶
之及暐于髙陽秦將巨虎執暐將縛之暐曰汝何小人而¶
敢縛天子虎曰我梁山巨虎受詔縛賊何謂天子也執暐¶
送鄴堅問其本狀暐曰狐死首丘欲歸死于先人陵墓堅¶
哀而釋之令還宮率文武出降堅入鄴宫昇正陽殿徙暐¶
及王公巳下并諸鮮卑四萬餘户于長安封暐新興郡侯¶
<pb:KR3k0012_SBCK_121-6a>¶
邑五千户㝷拜尚書堅征臺城爲平南將軍别部都督淮¶
南之敗隨堅還長安旣而呉王垂攻符丕于鄴中山王冲¶
起兵&KR0028;中暐謀殺堅事發爲堅所誅年三十五德稱尊號¶
僞謚幽皇帝¶
晉書曰始廆以武帝太康六年稱公至暐四丗暐在位十¶
一年以海西公太和五年滅通皝凡八十五年¶
　　　　　前秦符洪¶
崔鴻十六國春秋前秦録曰符洪字廣丗略陽臨渭氐人¶
其先有扈氏之苗裔子孫強盛丗爲氐酋其後家池生蒲¶
長五丈節如竹形于時咸異之謂之蒲家因以氏焉父懷¶
歸爲部落小帥母姜氏寢産洪先是隴右大&KR0040;霖百姓苦¶
之謡曰&KR0040;&KR0002;不止洪水必起故名之曰洪年十二父卒代¶
爲部帥好學多權略嘗&KR0016;射屬劉氏之亂散千金招延儁¶
<pb:KR3k0012_SBCK_121-6b>¶
傑戎晉繈負奔之推爲盟主劉聦遣使拜平逺將軍不受¶
自稱護氐校尉秦州刺史略陽公羣氐推爲首劉曜以洪¶
爲氐王及曜敗於洛陽洪率部人西堡隴山石虎將軍攻¶
上邽洪詣虎降虎跣出迎之拜冠軍將軍監六夷諸軍事¶
涇陽伯趙建平四年石生起兵於&KR0028;中洪遂西結張駿自¶
稱晉北平將軍雍州刺史石虎旣滅生洪率户二萬下隴¶
東如馮翊虎拜洪護氐校尉進爵爲侯徙秦雍州民羗十¶
餘萬户于&KR0028;東遷洪龍驤將軍流民都督處之方頭從征¶
叚遼有功進封西平郡公佛圖澄言符氏有王氣虎陰欲¶
殺之洪稱疾不朝太寧元年進位侍中車&KR0016;大將軍開府¶
儀同三司雍州刺史進封本國略陽郡公時姚弋仲亦圖¶
據&KR0028;中恐洪先之遣子襄率衆五萬來伐洪洪逆擊敗之¶
於是安定梁擾等並&KR0028;西民望說洪曰今胡運巳終中原¶
<pb:KR3k0012_SBCK_121-7a>¶
喪亂明公神武自天必繼蹤周漢宜稱尊號以副四海之¶
望洪以䜟文有草付應王又孫堅之生背有符字遂改姓¶
符氏自稱大將軍單于三秦王初趙將軍麻秋西鎭抱(音/符)¶
牢聞冉閔之亂率衆歸鄴洪使子龍驤雄逆擊獲之以爲¶
軍帥將軍秋說洪西都長安旣而秋因讌酖洪將併其衆¶
丗子健収而殺之洪將死謂健曰&KR0028;中周漢舊都形勝之¶
國吾亡之後便可鼓行而西言終而薨年六十六¶
　　　　　符健¶
崔鴻十六國春秋前秦録曰健字建業洪第三子母姜氏¶
夢感大羆而生生之夜洪夢族曽氐王蒲建謂之曰是兒¶
興家門可以吾名字之於是名羆字丗健後避石虎外祖¶
張羆之名故改焉晉永和六年自稱晉征西大將軍開府¶
都督&KR0028;西諸軍事雍州刺史於是盡衆西行至盟津起浮¶
<pb:KR3k0012_SBCK_121-7b>¶
橋以濟濟訖焚橋三輔堡壁悉降十一月入都長安於是¶
左長史賈&KR0007;碩等依諸葛亮劉備故事表健爲秦王&KR0007;碩¶
等乃上尊號健僞讓再三乃從之皇始元年正月僣即天¶
王位于南郊大赦改晉永和七年爲皇始元年追尊父洪爲¶
太祖武惠皇帝繕宗廟社稷於長安立妻強氏爲皇后子¶
萇爲皇太子靚爲平原公生爲淮南公弟雄丞相東海公¶
其餘封授各有差是年野蠶成繭野禾&KR0013;原百姓採野繭¶
而衣収野粟而食&KR0028;西家給人足二年正月丞相雄等固¶
請宜依漢晉兼皇王之美不可過自謙冲同趙之初號健¶
從之僭即皇帝位于太極殿大赦諸公進爵爲王立五等¶
之封以次進之三年正月下書曰其令公卿巳下歳舉賢¶
良方正孝廉清才多略博學秀才異行各一人或獻書規¶
諫或靣陳朕過其速以聞勿俱貴賤四年丞相東海王雄¶
<pb:KR3k0012_SBCK_121-8a>¶
卒贈相國進封魏王謚敬武王雄字元才洪之季子趙建¶
武中拜龍驤將軍雄頭大足短故軍中稱爲大頭龍驤健甚¶
重之曰元才吾之&KR0078;旦五年四月立淮南王生爲皇太子六¶
月健寢疾引太師魚尊丞相雷弱兒太傅毛貴司空王隨¶
等囑以後事受遺輔政乙酉薨于大極前殿年四十九葬¶
原陵僞謚明皇帝廟號丗宗永興初追尊曰景明皇帝廟¶
號髙祖¶
　　　　　符生¶
崔鴻十六國春秋前秦録曰符生字長生健第三子㓜而¶
麄&KR0064;昬酒無賴祖洪甚惡之生無一目七歳洪戲之問侍¶
者曰吾聞瞎兒一淚信乎侍者曰然生怒引佩刀自刺¶
出血曰此亦一淚耶洪大驚鞭之生曰性耐刀槊不堪鞭¶
捶洪曰汝爲爾不巳吾將以汝爲奴生曰可不如石勒也¶
<pb:KR3k0012_SBCK_121-8b>¶
及長力舉千鈞走及奔馬皇始五年僭即皇帝位大赦改¶
年羣臣奏先帝晏駕甫尓不宜改號生怒不從窮推議主¶
壽光元年七月殺右僕射叚純以太子門大夫趙韶爲僕¶
射太子舎人趙誨爲中護軍著作佐郎董榮爲尚書竝以¶
佞倖進也九月中書監胡文言於生昆頻有客星孛于大¶
角榮惑入東井大角爲帝㘴東井秦之分野不出三年國¶
有大喪大臣戮死願陛下逺追周文脩德以攘之生曰皇¶
后與朕對臨天下足塞大喪之變於是殺皇后梁氏誅太¶
傅録尚書毛貴車&KR0016;尚書令梁楞左僕射梁安后安之女¶
孫又誅丞相雷弱兒諸羗悉殺弱兒南安羗酋也生雖諒¶
闇遊飲荒淫殺戮無道彎弓露刃以見朝臣錘鉗鋸鑿備¶
置左右未幾后妃公卿巳下至于僕&KR0032;誅五百餘人二年¶
正月嬖臣右僕射董榮言於生曰日蝕之灾宜以貴臣應¶
<pb:KR3k0012_SBCK_121-9a>¶
之生曰唯有大司馬國之懿戚不可其在王司空生從之誅¶
司空王隨壬戌饗羣臣于太極殿樂奏生親歌以和之命尚¶
書令辛牢典勸生怒曰何不強酒猶有坐者引弓矢射牢殺¶
之於是百僚大懼無不引滿昬醉汙服蓬頭僵仆生以爲樂¶
三年四月姚襄遣姚蘭等衆二萬七千進據黃洛生遣平王¶
黃眉東海王堅建節將軍鄧羌等歩&KR0016;萬五千以討之羌僞¶
不勝引&KR0016;而退襄追之至於三原羌廻&KR0016;拒襄大戰獲襄襄有¶
駿馬日行千里是戰也馬倒而擒之眉等振旅而歸初長安¶
謠曰東海大魚化爲龍男爲王女爲公問在何所洛門東東¶
海即堅封也第在洛門東生荒暴日滋殘虐彌甚羣臣朔望¶
漏盡請見生曰知盡乎湏待飲訖或曰暮而不出百僚飢弊¶
或至申酉之間方岀臨朝酒怒色厲多有殺戮或連月昏醉¶
弗堪省覽或使宫人與男子躶交於殿前引羣臣臨而觀之¶
<pb:KR3k0012_SBCK_121-9b>¶
或生剥牛羊驢馬爛雞鴨三五千爲羣放之殿中或生剥¶
死囚面皮令其歌舞觀以爲樂勲戚忠良殺害略盡朝士奔¶
逃草野皆曰從虎口岀左右得度一日如過十年至於截¶
脛刳胎拉脇鋸頭殺者動有千數生夜對侍婢曰阿法兄¶
弟亦不可信明當除之是夜清河王符法夢神告之旦將¶
禍集汝門先覺可以免寤而心悸㑹侍婢來告乃與特進¶
梁平老等帥壯士數百人潜入雲龍門東海王堅帥麾下三¶
百人繼集宿衛將士皆捨仗歸堅生猶昬寢不悟堅衆旣¶
至生驚問左右曰此輩何等人引生置别室廢爲越王俄¶
而殺之時年二十三謚厲王封子馗爲越侯¶
太平御覽卷第一百二十一¶
