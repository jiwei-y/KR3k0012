# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:33.836746
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 618
#+PROPERTY: FILE SB11n0727-618太平御覽-卷之六百一十八.
<pb:KR3k0012_SBCK_618-1a>¶
太平御覽卷第六百一十八¶
　學部十二¶
　　叙圖書　正謬誤¶
　　　　　　叙圖書¶
尚書序曰古者伏犧氏之王天下也始畫八卦造書契以¶
代結繩之政由是文籍生焉伏犧神農黄帝之書謂之三¶
墳言大道也少昊顓頊髙辛唐虞之書謂之五典言常道¶
也至于夏啇周之書雖設教不倫雅誥奥義其歸一揆是¶
故歴代寳之以爲大訓八卦之&KR0003;謂之八索求其義也九州¶
之志謂之九丘丘聚也言九州所有土地所生風氣所冝¶
皆聚此書也春秋左氏傳曰楚左史&KR0029;相能讀三墳五典¶
八索九丘即謂上丗帝王遺書也¶
左氏傳曰晉荀躒如周籍談爲介謂籍談曰昔髙祖孫伯¶
<pb:KR3k0012_SBCK_618-1b>¶
黶司晉之籍以爲大政故曰籍氏汝司典之後何忘之¶
漢書蓺文志曰昔仲尼没而微言絶七十子終而大義乖¶
故春秋分爲五(韋昭曰謂左氏羊/榖梁鄒氏夾氏也)詩分爲四(韋昭謂毛氏/齊魯韓也)¶
易有數家之傳戰國從衡真僞分爭諸子之言紛然殽亂¶
至秦患之乃燔滅文章以愚黔首漢興改秦之敗大收篇¶
籍廣開獻書之路迄孝武丗書缺簡脫禮壞樂崩上喟然¶
而稱曰朕甚閔焉於是建藏書之䇿置冩書之官下及諸¶
子傳&KR0003;皆充祕府¶
又曰古文尚書藏於壁中師古注曰家語云孔騰字子襄¶
畏秦法峻急藏尚書論語孝經於夫子堂壁中而漢記曰¶
孔鮒所藏二&KR0003;不同未知孰是也又後漢王莽徴陳咸咸¶
遂稱疾篤於是乃歛其家律令文書藏於壁中也¶
後漢書曰吴祐字季英陳留長垣人也父恢爲南海太守¶
<pb:KR3k0012_SBCK_618-2a>¶
祐年十二隨父到官恢欲殺青以冩經書祐諌曰大人踰¶
越五嶺越在海濵其俈以陋然舊多珎怪上爲國家所疑¶
此書若成則載之兼兩昔馬援以薏苡興謗王陽以衣裳¶
邀名嫌疑之間誠先王之所慎恢乃止撫其首曰吴氏丗¶
不乏季子矣¶
魏志曰王脩家不滿斗斛有書數百卷太祖歎曰士不妄¶
有名也¶
蜀志曰向朗字巨逹潜心典籍積聚篇卷於時最多也¶
後唐書曰李谿者&KR0054;學多通文章秀絶家有竒書時號李¶
書樓¶
呂氏春秋曰先識覽桀將亡太史令終古執其圖書而奔¶
于啇紂將亡内史向摯載其圖法出奔周¶
<pb:KR3k0012_SBCK_618-2b>¶
穆天子傳曰癸巳至于群玉之山容成氏之所守山阿平¶
無隘四徹中䋲(言皆/平直)先王謂之䇿府(言徃古帝王以爲藏/䇿之府所謂藏之山)¶
(者)¶
莊子曰孔子西藏書於周室(職其所著/書於周者)子路謀曰由聞周¶
之徴藏史有老聃者(徴藏藏/名也)免而歸居夫子欲藏書則當¶
試焉孔子至老聃之門而老聃不許也¶
&KR0054;物志曰劉德治淮南王獄得枕中鴻宝祕書及其子向¶
咸共竒之信黄白之術可成謂神仙之道可致卒亦無驗¶
乃以罹罪¶
又曰太古書今見存者有神農山海經山海經或云禹所¶
作素問黄帝作連山歸藏夏所之書周時曰易蔡邕云禮¶
記月令周公所作證法司馬法亦云周公所作¶
論衡曰倉頡作書雨栗&KR0017;哭虚也案圖書文章與書何異¶
<pb:KR3k0012_SBCK_618-3a>¶
&KR0017;神惡書則河出圖何也&KR0002;不惡爲書何忽致怪或作書¶
時㑹&KR0017;&KR0152;&KR0040;粟也耳¶
伏滔北征記曰皇天塢北古時陶穴晉時有人逐狐入穴¶
行十里許得書二千餘卷¶
金樓子曰有細書周易尚書周官儀禮禮記毛詩春秋各¶
一部又冩前漢史記三國志晉陽秋莊子老子肘後方離¶
騷等合六百三十四卷悉在一巾箱中書極精細¶
又曰吾今年四十六歳聚書來四十年得書八萬卷也河¶
間之侔漢室頗謂過之也(此金樓子/自稱也)¶
　　　　　正謬誤¶
劉向別傳曰讎校者一人持本一人讀析&KR0002;怨家相對故¶
曰讎也¶
左傳曰晉師閏月濟于隂板杜預注云長曆推之此年無¶
<pb:KR3k0012_SBCK_618-3b>¶
閏月疑爲門五日五字上與門合也¶
吕氏春秋曰有讀史者晉師三家渉河子夏曰非也是已¶
亥也夫巳之與三相近豕之與亥相似至問而問之則曰¶
晉師巳亥渉河也¶
漢書蓺文志曰成帝詔光禄大夫劉向言經傳諸子詩賦¶
歩兵校尉任宏校兵書太史令尹咸校術數侍醫李柱國¶
校方技每一書巳(師古曰/巳畢也)向輙條其篇目撮其指意録而¶
奏之㑹向卒哀帝復使向子奉車都尉歆卒父業歆於是¶
緫群書而奏其七略故有輯略(師古曰輯與集同/謂諸書之總要)有六蓺¶
略(師古曰六/蓺六經)有諸子略有詩賦略有兵書略有術數略有¶
方技略¶
抱扑子曰書三冩以魯爲胄以帝爲虎¶
劉向七略曰古文或誤以見爲典以陶爲隂如此&KR0011;多¶
<pb:KR3k0012_SBCK_618-4a>¶
穎容春秋例曰漢興愽物洽聞著述之士前有司馬遷楊¶
雄劉歆後有鄭衆賈逵班固近即馬融鄭&KR0007;其所著作違¶
義正者遷尤多闕略舉一兩事以言之史記不識畢公文¶
王之子而言與周同姓&KR0045;雄著法言不識六十四卦云所¶
從來尚矣¶
後漢書曰和熹鄧太后從曹大家受經書兼天文筭數晝¶
省王政夜則讀誦而患其謬誤懼乖典章乃&KR0054;選諸儒劉¶
珎等及&KR0054;士議郎四府&KR0122;史五十餘人詣東觀讎校傳記¶
蜀志曰向朗字巨逹年八十手自校書刋定謬誤也¶
晉書曰鄭黙字思元起家秘郎考覈舊文刪省浮穢中書¶
令虞松謂曰而今而後朱紫別矣¶
又曰齊王攸以禮自拘鮮有過事就人借書必手刋其繆¶
然後反之¶
<pb:KR3k0012_SBCK_618-4b>¶
後周書曰元偉丗宗&KR0004;拜師氏中大夫受詔於麟趾殿刋¶
正經籍¶
又曰明帝㓜而好學&KR0054;覽群書善屬文詞彩温麗及即位¶
集公卿巳下有文學者八十餘人於麟趾殿刋校經史及¶
捃採衆書自羲農以來記于魏末叙爲丗譜凢五百卷云¶
所著文章十卷¶
唐書曰禇元量以内庫舊書自髙宗代即藏在中宮漸致¶
遺逸奏請繕冩刋校以&KR0042;經籍之道於是上令於東都乾¶
元殿前施架排因大加捜冩廣求天下異夲數年間四部¶
充備¶
又曰貞觀中頒五經於天下&KR0004;太平以經籍去聖乆逺文¶
字訛謬詔前中書侍郎顔師古刋正之及成又詔尚書左¶
僕射房&KR0007;齡集諸儒討論得失時諸儒習師&KR0003;舛謬巳乆¶
<pb:KR3k0012_SBCK_618-5a>¶
皆&KR0060;議非之於是異端鋒起師古一一辯荅取晉宋古本¶
以相發明所立授明據或出其意表諸儒皆驚所未聞歎¶
服而去太宗善之¶
太平御覽卷第六百一十八¶
<pb:KR3k0012_SBCK_618-5b>¶
