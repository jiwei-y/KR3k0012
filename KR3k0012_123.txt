# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:05.299075
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 123
#+PROPERTY: FILE SB11n0727-123太平御覽-卷之一百二十三.
<pb:KR3k0012_SBCK_123-1a>¶
太平御覽卷第一百二十三¶
　偏霸部七¶
　　　後秦姚弋仲　姚襄　姚萇¶
　　　　　姚興　姚泓¶
　　　蜀　李特　李流　李雄¶
　　　　　李期　李壽　李勢¶
　　　　　　後秦姚弋仲¶
崔鴻十六國春秋後秦録曰姚弋仲南安赤亭羗人也其¶
先有虞氏之苗裔昔夏禹封舜少子于西戎丗爲羗長其¶
後燒當雄於洮罕之間當七孫塡虞虞九丗孫遷郍率種¶
人内附漢朝嘉之假西羗校尉㱕順王處之赤亭郍&KR0007;孫¶
柯迥魏假綏戎校尉西羗都督迥生弋仲少而聦猛英果¶
雄毅永嘉之亂戎夏隨之數萬自稱雍州刺史護羗校尉¶
<pb:KR3k0012_SBCK_123-1b>¶
扶風公劉曜以弋仲爲平西將軍石虎廢石弘自立仲稱¶
疾不賀虎累召之乃赴太寜元年拜侍中征西大將軍石¶
祗稱尊號於襄國以仲爲右丞相石祗爲劉顯所殺仲乃¶
與燕連和仲有子四十二人誡諸子曰我死之後汝㱕晉¶
家竭盡臣節乃使使降晉晉永和七年拜仲使持節六夷¶
大都督江北諸軍事儀同三司大單于封髙陵郡公八年¶
薨七十三後仲屍柩爲符生所得生以王禮葬之於天水¶
萇稱尊號追謚景元皇帝廟號始祖陵曰髙陵¶
　　　　　　姚襄¶
崔鴻十六國春秋後秦録曰姚襄字景國仲第五子雄武¶
多才藝能明察善撫納士民愛敬之咸請爲嗣仲以襄非¶
長不許石祗僭號以襄爲使持節驃&KR0016;將軍護烏丸校尉¶
晉遣使拜襄持節平北將軍并州刺史即丘縣公弋仲薨¶
<pb:KR3k0012_SBCK_123-2a>¶
率戸六萬南至滎陽晉處襄于譙城遣弟爲任單&KR0016;渡淮¶
見豫州刺史謝尚一靣交&KR0323;便&KR0002;平生楊州刺史殷浩憚¶
其威名遣謝萬討襄逆擊破之鼔行濟淮屯于盱眙(上音/吁下)¶
(音/怡)朝廷大震襄方軌引北自稱大將軍大單于據許昌自¶
許遂攻洛陽踰月不尅晉征西大將軍&KR0074;温自江陵伐襄¶
温至伊水襄徹圍拒之爲温所敗襄奔還洛陽率數千&KR0016;¶
奔于北山百姓隨襄者四千餘戸襄㝷從北山將圖関中¶
進屯杏城遣輔國將軍姚蘭略地鄜城符生遣符飛拒戰襄¶
率衆西引與符堅戰于三原爲堅所殺時年二十七萇稱¶
尊追謚魏武王¶
　　　　　姚萇¶
崔鴻十六國春秋後秦録曰姚萇字景茂仲之第二十四¶
子少聦哲多權略不脩行業兄襄爲符堅所煞萇率諸弟¶
<pb:KR3k0012_SBCK_123-2b>¶
降秦符堅以爲&KR0045;武將軍歩兵校尉潞川之戰有殊功遷¶
左衛將軍累授幽州刺史符堅伐晉以萇爲龍驤將軍督¶
益梁二州諸軍事謂曰朕本以龍&KR0750;建業龍驤之號未曾¶
假人特以相授山南之事一以委焉左將軍竇衛進曰王¶
者無戲言此不祥之徴也堅黙然白雀元年慕容泓起兵¶
堅遣子叡討之以萇爲叡司馬旣而爲泓所敗叡死萇遣¶
參軍姜協討罪堅怒殺之萇懼奔于渭北㱕者五萬餘家¶
咸推萇爲盟主自稱大將軍大單于萬年秦王大赦改元¶
稱制行事二年六月慕容冲入長安司&KR0032;崔翼尚書趙遷¶
等數百人來奔萇聞符堅在五將山遣驍&KR0016;呉忠率&KR0016;圍¶
之萇自故縣如新平呉忠執堅送之萇將求禪代堅不許¶
慕容冲遣車&KR0016;大將軍尚書令髙蓋來戰于新平大破之¶
蓋率麾下數千人來降建初元年僣即皇帝位于長安大¶
<pb:KR3k0012_SBCK_123-3a>¶
赦改年國號大秦改長安爲常安追尊考仲景元皇帝妣¶
曰德皇后子興爲皇太子秋七月萇如安定二年徙秦州¶
三萬户于安定七月以太子興鎭長安四年十月立社稷¶
于長安六年大敗符登于長安七年三月萇寢疾遣鎭東¶
姚碩德守長安召太子興詣行在所八年十月萇如長安¶
至于新支堡疾篤輿疾而進十二月至長安召太尉姚旻¶
僕射尹緯等受遺詔輔政萇曰吾氣力轉微將不能復臨¶
天下卿等善相吾子謂興曰有毀此諸人者愼勿受之汝¶
撫骨肉以仁接大臣以禮待物以信遇民以恩四者旣備¶
吾無恨矣庚子薨于永安宮年六十四謚武昭皇帝葬元¶
陵廟號太祖¶
　　　　　姚興¶
崔鴻十六國春秋後秦録曰姚興字子略萇之太子萇薨¶
<pb:KR3k0012_SBCK_123-3b>¶
祕不發喪皇初元年乃發喪行服即位于槐里大赦改元¶
七月如涇陽與符登徙改宻三萬户於長安二年以叔父¶
緒爲晉王征西將軍碩德爲隴西王弟崇爲齊公&KR0139;爲常¶
山公三年以緒爲并兾二州牧鎭蒲坂四年二月遣齊公¶
崇伐洛陽弘始元年九月大赦改元冬十月尅洛陽以東¶
平公紹爲都督山東諸軍事豫州牧鎭洛陽四年五月遣¶
大將軍隴西王碩德率歩&KR0016;六萬伐吕隆於涼州先是吐¶
蕃傉(內沃/切)擅據西平沮渠蒙遜據張掖李暠據燉(音/屯)煌各¶
制方域共相侵伐碩德從金城濟河直趣廣武逕蒼松至¶
隆城下隆遣弟輔國超龍驤邈等率衆拒碩德碩德大破¶
之生擒邈傉擅蒙遜李暠等各脩表奉獻九月隆奉表請¶
降興荅報嘉美以隆爲鎭西將軍凉州刺史建康公十一¶
月鳩摩羅什至長安七年正月興如逍遥園引諸沙門聽¶
<pb:KR3k0012_SBCK_123-4a>¶
什說佛經九年以太子泓録尚書事燕王慕容超遣使稱¶
蕃十年與魏通和貢馬千疋十一年蜀譙縱遣使稱蕃十¶
六年五月興疾于内寢太子泓以兵屯東華門侍疾于諮¶
議堂尚書令廣平公弼(如弼/也)潜謀爲亂招集數千人持兵¶
於第興疾損升前殿百官咸㑹征虜劉羗泣曰陛下寢疾¶
數旬柰何忽有斯第興曰朕過庭無訓諸子交惡含恥胡¶
顔愧于四海興以弼文武兼才未忍致法免其尚書令以¶
公就第十七年十二月興疾重廣平公弼告病不朝集兵¶
於第興怒乃収弼囚之十二月興疾甚遣収廣平公弼第¶
甲仗還武庫於是弼黨率甲仗攻端門殿中上將軍斂曼¶
髙(一作/嵬)勒兵拒戰不得入遂燒端門興力疾臨前殿賜弼死¶
丁未薨於前殿年五十三謚文桓皇帝廟號髙祖墓曰偶陵¶
　　　　　姚泓¶
<pb:KR3k0012_SBCK_123-4b>¶
崔鴻十六國春秋後秦録曰姚泓字元子興之太子興薨¶
即位大赦改爲永和元年廬于諮議堂訖葬乃親庶政晉¶
相劉&KR0073;來伐遣冠軍檀道濟龍驤王鎭惡入自淮肥二年¶
七月劉&KR0073;次于陜城泓次于灞上&KR0073;至潼&KR0028;泓自㶚上還¶
軍次于石橋&KR0073;進據鄭城泓遣姚&KR0073;屯兵宫中將軍姚丕¶
守渭橋泓軍于逍遥園丕爲晉所敗泓自赴之因丕之敗¶
遂相踐而退泓與河間公&KR0073;等數百&KR0016;岀奔于石橋大將¶
軍東平公讃聞泓之敗率諸軍赴難㑹泓于石橋晉人巳¶
固青門(一云/諸門)諸軍不得入衆皆驚散泓與河間公&KR0073;等詣¶
&KR0073;請降泓于彭城公伏念年十二謂泓曰陛下今雖降晉¶
劉&KR0073;待人無禮終必不全願自裁決&KR0486;憮(音武又音/姥失意也)然不荅¶
念遂登宮牆自投而死平原公璞井州刺史尹昭以蒲坂¶
降晉東平公讃率宗室子弟百餘人降于&KR0073;&KR0073;盡殺之九¶
<pb:KR3k0012_SBCK_123-5a>¶
月&KR0073;至長安送泓于建康市戮之時年三十建康百里之¶
内草木燋死自姚萇白雀元年歳在甲申至于是歳歳在¶
丙辰三十有三歳¶
　　　　　蜀李特¶
崔鴻十六國春秋蜀録曰李特字&KR0007;休巴西宕渠人其先¶
廪君之苗裔秦併天下以爲黔中郡薄賦其人口歳出錢¶
四十巴人謂賦爲賨(藏宗/切)遂因名焉及髙祖爲漢王始募¶
賨民平定三秦旣而不願出&KR0028;求還郷里髙祖以其功復¶
同豐沛更名其地爲巴郡土有鹽&KR0238;之利民用殷阜俗性¶
剽勇又善歌舞髙祖愛其舞詔樂府習之今巴渝舞是也¶
其後繁昌分爲數十姓及魏武尅漢中特祖父虎歸魏魏¶
武嘉之遷略(一云/洛陽)陽拜虎等爲將軍内徙者亦萬餘家散¶
居隴右諸郡及三輔泓農所在號爲巴人虎子慕爲東羗¶
<pb:KR3k0012_SBCK_123-5b>¶
獵將慕凡有五子輔特庠流驤特身長八尺雄武善&KR0016;射¶
沉毅有大度元康中氏齊萬年擾亂天水略陽扶風始平¶
諸郡皆&KR0013;兵㓂民頻歳大飢流移就榖相與入漢川者數¶
萬家特至劒閣顧盻嶮阻曰劉揮有如此地而靣縛於人¶
豈非庸才耶同移者閻彧(音/郁)等咸歎異之初流民旣至漢¶
中上書求&KR0009;食巴蜀朝廷從之由是散在梁益不可禁止¶
元康九年詔徴益州刺史趙廞(音/歆)爲大長秋以成都内史¶
耿勝代廞廞遂謀叛有劉氏割據之志勝率衆入州廞遣¶
衆逆之戰于西門勝敗走廞獲煞之廞自稱大將軍益州¶
牧時李庠與兄弟及李合任回等以四千&KR0016;歸廞廞以庠¶
爲威宼將軍使斷北道庠素東羗良將曉兵陣軍部肅然¶
廞惡其齊整煞之復以特爲督將特兄弟旣怨廞引兵歸¶
綿竹廞恐朝廷討已遣長史費逺犍(音/䖍)爲太守李苾(蒲結/切)¶
<pb:KR3k0012_SBCK_123-6a>¶
督萬餘人斷北道次綿竹之石亭特宻収合得七千餘人¶
夜襲逺軍逺軍大潰因放火燒之死者十八九進攻成都¶
廞聞兵至驚懼不知所爲李苾等夜斬&KR0028;走出文武盡散¶
廞獨與妻子乗小&KR0179;走至廣都爲其下人朱笁所煞先是梁¶
州刺史羅尚聞廞叛上表稱廞非雄才又蜀人不願爲亂¶
事終無成願欲征之惠帝遣尚平西將軍益州刺史率七¶
千餘人入蜀特等聞尚來甚懼使弟驤於道奉迎并貢寳¶
物尚甚恱冬十月六郡流人推特行鎭北將軍承制封拜其¶
弟流行鎭東將軍弟驤驍&KR0016;將軍少子雄爲前將軍以相¶
統領進兵攻尚於成都頻爲特所敗乃阻長圍縁水作營¶
自都安至犍爲七百里與特相距大安二年都下推特爲¶
大將軍大赦改元爲建初元年益州從事任明&KR0003;尚曰特¶
旣兇逆侵&KR0064;百姓又分人散衆在諸村堡驕怠無備是天¶
<pb:KR3k0012_SBCK_123-6b>¶
亡之時也可告諸村宻尅期日内外擊之破之必矣尚從¶
之遣大衆奄襲特營尚出逆戰到官桑特軍敗績死之雄¶
稱成都王追謚景王及稱尊號追尊曰景皇帝廟號始祖¶
　　　　　李流¶
崔鴻十六國春秋蜀録曰李流字&KR0007;通特第四子也少好¶
學便弓馬東羗校尉何攀稱流有賁(音/奔)育之勇舉爲東羗¶
校尉平趙廞於成都晉朝論功拜奮威將軍封武陽侯建初¶
元年特旣見殺流自稱大將軍益州牧九月流疾篤謂諸將¶
曰驍&KR0016;(李驤/日)髙明仁愛識量多竒固足以濟大事然前軍¶
(李雄/也)英武殆天所相可共受事於前軍以爲成都王也遂¶
薨年五十六諸將共立雄爲主雄稱尊號追謚流秦文王¶
子龍嗣¶
　　　　　李雄¶
<pb:KR3k0012_SBCK_123-7a>¶
崔鴻十六國春秋蜀録曰李雄字仲儁特第三子母羅氏¶
夢&KR0031;虹自門昇天一虹中斷旣而生蕩後羅氏汲水忽然¶
而寐夢大虹繞其身遂有孕十四月而生雄常言二子&KR0002;¶
有先亡在者必大貴蕩以李流丗卒雄長八尺三寸美容¶
貌相工相之曰此君將貴其相有四目如重雲鼻如&KR0027;龍¶
口方如器耳如相望法爲貴人位過三公不疑雄少以烈¶
氣聞識者皆器重之特稱益州牧以雄鎭梓潼又拜前將軍¶
流薨雄稱大將軍益州牧治郫(音/友)城以西山范長生巖居穴¶
處求遵養之志雄欲迎爲君長生固辭曰推歩太元五行大¶
㑹甲子祚鍾於李非吾節也建興元年十月雄即成都王位¶
於南郊大赦改元約法七章以叔父驤爲太傅兄虎威爲太¶
保晏平元年三月范長生乗素與詣城雄迎于大門執版延¶
坐長生請雄對坐即拜丞相尊曰范賢長生勸雄稱尊號夏¶
<pb:KR3k0012_SBCK_123-7b>¶
六月僭即帝位大赦改年國號大成追尊父特爲景帝母羅¶
氏爲太皇后十月加丞相范長生天地太師之號封西山侯¶
玉衡五年正月立妻任氏爲皇后八年四月范長生卒以其¶
子侍中賁爲丞相長生善天文有術數民奉之如神十四年¶
立兄子班爲太子二十四年五月雄寢疾六月丁卯薨年六¶
十一謚武皇帝廟號太宗十月葬安都陵太子班襲位¶
　　　　　李期¶
崔鴻十六國春秋蜀録曰李期字丗運雄第四子聦惠好¶
學弱冠能屬文雄薨班即位雄子車&KR0016;將軍越自江陽奔¶
䘮以期與班非雄所生而嗣位心不平十月因夜哭臨越¶
煞班於殯宫班字丗文雄兄蕩第四子雄事任氏無子養¶
班爲子越旣煞班於是矯太后令罪狀謚戾太子立期爲¶
主甲子期&KR0427;即皇帝位玉&KR0106;元年正月大赦改年立妻閻¶
<pb:KR3k0012_SBCK_123-8a>¶
氏爲后四月大將軍漢王壽率歩&KR0016;一萬自涪(音/浮)向成都¶
期不虞至預不設備至即尅城屯兵宫門殺相國建寕王¶
越尚書令景騫尚書田衮等廢期爲卭都公幽之别宮期¶
自殺年二十五謚曰幽公¶
　　　　　李壽¶
崔鴻十六國春秋蜀録曰李壽字武考特季弟驤之子少¶
尚禮容敏而好學雄竒其才秀以爲足荷重任封爲建寕¶
王旣而期立改封漢王領梁州刺史治涪城壽見期兄弟¶
十餘人竝有強兵懼不自全隂謀據成都稱藩於晉乃誓¶
文武得數千人襲成都尅之放兵虜掠數日乃定於是僣¶
即皇帝位於南郊大赦改咸康四年爲漢興元年追尊父¶
驤獻皇帝三年六月壽下書曰呉㑹遺燼乆逋天誅今將¶
太興百萬躬行天罰九月大閱軍士七萬餘人舟師泝江¶
<pb:KR3k0012_SBCK_123-8b>¶
而上過成都鼔譟盈江壽登城觀之羣臣以國小衆寡江¶
呉險逺圖之未易叩頭泣諌乃止兵人咸呼萬歳十月醼¶
禮於太學舉明經者封好學侯四年以太子勢領大將軍¶
録尚書事六年分寕州興古永昌雲南朱捉越嶲(音/䯝)河陽¶
六郡爲漢州四月壽寢疾常見李期爲崇八月薨年四十¶
謚昭文皇帝廟號中宗葬安昌陵¶
　　　　　李勢¶
崔鴻十六國春秋蜀録曰李勢字子仁壽之長子身長七¶
尺九寸&KR0398;帶十四圍善於俯仰時人異之壽旣薨僣即帝¶
位大赦改太和元年正月尊母閻氏爲皇太后妻李氏爲¶
皇后嘉寕二年晉遣安西將軍荆州刺史桓温來伐勢大¶
發軍禦之鎭東李位都逆往降温逹成都之十里陌勢衆¶
自潰三月温至城下縱火燒其大城諸門勢衆惶懼無復¶
<pb:KR3k0012_SBCK_123-9a>¶
固志勢乃夜開東門走九百里至晉壽然後送降文於温¶
勢㝷與櫬靣縛軍門温解縛焚櫬送勢及叔父福(戴記云/及弟福)¶
等十餘人於建康晉封爲歸義侯升平五年卒常璩字道¶
將蜀成都人少好學著華陽國志十篇序開闢以來迄于¶
李勢皆有條理云宕渠古賨國今有賨城秦始皇時有長¶
人長五丈見宕渠秦史胡母敬曰五百年外其地必有異¶
人爲大人者及雄之稱尊號祖先出自宕渠有識者皆以¶
爲應之譙周云我死後三十年當有異人入蜀又著䜟云¶
廣漢城北有大賊曰流曰特攻難得歳在玄宮自相尅又¶
惠帝之丗蜀童謠曰江橋頭闕下市成都北門十八字至¶
是而應焉李特以晉永寧元年歳在辛酉起兵至勢嘉寧¶
二年晉永和三年歳在壬戌而降晉合四十七年¶
<pb:KR3k0012_SBCK_123-9b>¶
¶
太平御覽卷第一百二十三¶
