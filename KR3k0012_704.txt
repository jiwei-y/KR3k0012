# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:39.736231
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 704
#+PROPERTY: FILE SB11n0727-704太平御覽-卷之七百四.
<pb:KR3k0012_SBCK_704-1a>¶
太平御覽卷第七百四¶
　服用部¶
　　　囊¶
　　　帊幞¶
　　　　　囊¶
說文曰囊謂橐也橐車上大囊也¶
方言曰自&KR0028;而西食囊謂之掩囊¶
周易坤卦六四曰括囊無咎象曰括囊無咎愼不害也¶
焦贛易林歸妹之損曰争鷄失羊亡其金囊利得不長¶
毛詩公劉曰廼裏餱糧于橐于囊¶
公羊傳哀公曰齊景公死舎立陳乞迎陽生使力士舉巨(大/也)¶
囊而至開之則公子陽生也乞曰此君也諸大夫皆再拜¶
稽首自是往殺舎¶
<pb:KR3k0012_SBCK_704-1b>¶
史記曰韓信巳定臨淄楚使龍且救齊夾睢水陣韓信乃¶
夜令人爲萬餘囊盛沙以壅水上流引軍半渡擊龍且佯不¶
勝遂走龍沮追信信渡水使人决壅水大至急擊殺龍且¶
戰國䇿曰荆軻逐秦王時侍醫夏無且以樂囊提軻(提/擊也)¶
漢書曰陸賈使尉佗佗賜賈囊中裝直千金¶
又曰東方朔曰侏儒長三尺奉一囊粟錢二百四十朔長¶
九尺餘亦一囊粟錢二百四十侏儒飽欲死臣朔飢欲死¶
又曰楊王孫病且終先令其子曰吾欲臝葬以反吾真死¶
則爲布囊盛入地七尺旣下從兄脫其囊以身親士¶
又東方朔傳曰文帝集上書囊以爲殿帷¶
又曰張安丗持囊簪筆事孝武數十年見謂忠謹(囊挈橐/也近臣)¶
(&KR0018;/也)¶
又曰邴&KR0123;馭吏嘗知邊塞吏岀適見驛持赤白囊邊郡發¶
<pb:KR3k0012_SBCK_704-2a>¶
犇命書馳來至虜入雲中代郡遽歸府見&KR0123;白狀¶
又曰成帝許美人乳詔使婢嚴持乳醫及藥篋至美人所¶
後詔使嚴持緑囊書與許美人告嚴曰美人當有以予女¶
受來置飾室中美人葦篋一合盛所生兒死緘封及緑囊¶
報書予嚴¶
又曰王陽好車馬衣服鮮明而遷徙轉移所載不過囊槖¶
時人怪其奢伏其儉故俗傳王陽能作黄金¶
東觀漢記曰岑彭與呉漢圍隗&KR0349;壅谷水以縑囊盛土爲¶
堤灌西城¶
後漢書張湛傳曰光武嘗召見諸郡計吏問前後守令能否¶
蜀郡計&KR0122;樊顯曰漁陽太守張堪昔在蜀仁以惠下威能¶
討姦前公孫述破時珎寳山積捲握之物足冨十丗而堪¶
去職之日乗折轅車布&KR0013;囊而巳¶
<pb:KR3k0012_SBCK_704-2b>¶
范曄後漢書曰楊琁爲零陵太守以緋囊盛石&KR0069;於車上¶
繫布索於馬尾㑹戰從風鼓&KR0069;賊不得視因以火燒布布¶
燒馬驚奔突賊陣¶
又曰和熹鄧后臨朝杜根以安帝長冝親政事乃上書直¶
諌太后怒収根盛以縑囊撲殺之執法者以根知名私語¶
行事人使不加力而載出城外根得&KR0171;¶
典略曰馬略爲司&KR0674;督軍從事討郭援爲飛矢所中乃以¶
囊褁其足而戰斬援首詔拜徐州刺史¶
魏略曰大&KR0087;國王有五宫相去各十里王一旦至一宫聽¶
事止&KR0043;明旦復至一宫遍而還出行常以一韋囊自隨有¶
上言者収辭囊中還宫乃省之¶
呉録曰歩騭表言北降王潜等&KR0003;北箱部伍圖以東向多¶
作布囊欲以盛沙塞江孫權見吕範諸&KR0081;恪云毎讀騭表輙¶
<pb:KR3k0012_SBCK_704-3a>¶
獨失&KR0015;此江與開闢俱生寧有可囊塞埋乎¶
王隱晉書曰&KR0037;嵩用事於王浚時謡曰十囊五囊入&KR0037;郎¶
晉中興書曰孫恩敗以囊簏盛嬰兒投之於外而告之曰¶
賀汝先登仙堂我㝷而後就汝¶
晉書曰郭公居河東精卜筮郭璞從而受業公以青囊中¶
書九卷與之璞由是洞曉其術¶
宋書曰呉郡人陳遺少爲郡吏母好食鐺底飯遺在役恒¶
帶一囊毎煑食輙録其燋以貽母¶
陳書曰後主怠於政事每啓奏後主&KR0029;隱囊置張貴妃於¶
膝上共决之¶
隋書曰張䖍威嘗在塗見一遺囊恐其主求失因令左右¶
負之而行後數日物主來認悉以付之¶
莊子曰人而不學命之曰視皮學而不行命之曰輙囊(輙/囊)¶
<pb:KR3k0012_SBCK_704-3b>¶
又曰將爲胠篋探囊發匱之盗而爲守備則必攝緘縢固¶
扄鐍此丗俗所謂智也然巨盗至則&KR0018;匱掲篋擔囊而趨¶
唯恐緘縢之不固也¶
淮南萬畢術曰鴻毛囊之可以渡江(盛鴻毛滿囊可/渡江不溺也)¶
東宫舊事曰太子納妃有絳石綺絹裏&KR0013;囊一丹羅長命¶
綺絹裏椀囊一紫綦文綺絳絹裹椀囊二¶
晉中經簿曰盛書皁縹囊書函中皆有香囊二¶
丗說曰謝玄年少時好着紫羅香囊垂覆手太&KR0019;患之而¶
而不欲傷其意乃鐍與戲賭得即燒之¶
語林曰劉承胤少有淹雅之度王&KR0067;温公皆素與周旋聞¶
其至共載㸔之劉&KR0029;&KR0013;囊了不與王公言神味亦不相酬¶
俄頃賔退王&KR0067;甚怪此意未能解温曰承胤好賄&KR0013;下必¶
有珍寳當有市井事令人視之果見向囊皆珍玩焉與胡父諧¶
<pb:KR3k0012_SBCK_704-4a>¶
賈(諧賈/賛鬻)¶
又曰石崇厠内兩婢持錦囊是籌也¶
俗說曰何承天顔延年俱爲郎何問顔曰藿囊是何物顔¶
荅曰此當復何解耶藿囊將是卿(言腹中無所有純是藿/此是丗俗相調之辭也)¶
西京雜記曰惠帝與趙王同寢處后殺之不得後帝早獵¶
后命力士於&KR0013;中搤殺之乃死吕后不信以緑囊盛之載¶
以小軿車入見厚賜之力士東都門外官奴帝後知&KR0398;斬¶
之¶
拾遺録曰&KR0171;&KR0087;張儀二人假食於路剥樹皮爲囊以盛天¶
下良書¶
又曰燕昭王夢西方羽人從雲中來曰大王精智未開求¶
恒生乆視之觀不可得也以指畫王心應手而裂王乃驚¶
悟血濕於&KR0109;王復見所夢人曰本欲易王之心乃出方寸¶
<pb:KR3k0012_SBCK_704-4b>¶
緑囊囊中有續脉石名丸&KR0024;血精散摩主之臆俄而即愈¶
又曰石虎爲浴臺皆用鍮石珷玞爲隄岸或以虎魄車渠¶
爲缾杓夏則自渠水以内池池中皆紗縠爲囊盛百雜香¶
漬於水裏¶
王肅䘮服要記曰昔魯哀公祖載其父孔子問曰寧設五¶
穀囊乎哀公曰五&KR0150;囊者起伯夷叔齊讓國不食周粟而餓¶
首陽之山恐魂乏飢故作五&KR0150;囊吾父食味含哺而死何¶
以此爲¶
國語曰呉王殺申胥盛以鳲鴺而投之於江(鳲鴺/革囊)¶
春秋後語曰趙王使平原君入楚求其從約其客有文武¶
者二十人偕得十九人未有可以備二十者毛遂請行平¶
原君曰賢士處丗譬如錐之處囊其鋒立見今先生處勝¶
門下三年無所聞是先生無所能也遂曰臣乃今日請處¶
<pb:KR3k0012_SBCK_704-5a>¶
囊中耳若早處囊中乃頴脫而出非特末見也平原乃許¶
與偕¶
江表傳曰魏太祖與馬超單馬㑹語超&KR0018;其多力嘗置六¶
斛米囊東西走馬輙製米囊以量太祖輕重太祖尋知之¶
曰幾爲狡虜所欺¶
漢武内傳曰帝見三母有一卷書盛以紫錦之囊母曰此¶
吾真形圖也¶
曹暪傳曰操性佻易自佩小鞶囊盛手巾細物¶
益部耆舊傳曰閻憲字孟度爲綿竹令男子杜成行於路¶
得遺裝囊開視有錦帛二十五疋明送詣吏¶
汝南先賢傳曰范滂&KR0013;詰受幾許&KR0141;賕滂曰曽爲北部督¶
郵汝陽令有記囊表裹六尺若以此爲&KR0141;&KR0141;直六十耳¶
郭文舉别傳曰文舉河内人也懷帝未濟江至餘杭市賣¶
<pb:KR3k0012_SBCK_704-5b>¶
箭箬易塩米以樹皮作囊得米塩以内囊中¶
裴淵廣州記曰州㕔事梁上&KR0030;五羊象又作五榖囊隨象¶
懸之云昔髙固爲楚相五年衘穀萃於楚庭因是圖其象¶
荆楚歳時記八月民俗以錦綵爲眼明囊記曰赤松子此¶
日以囊承栢樹下露以爲相貽或以金薄爲之遞相餉遺¶
幽明録曰習鑿齒爲荆州主簿從桓宣武出獵見黄物射¶
之即死是老雄狐臂帶絳綾香囊¶
又曰廣陵韓略將下馬&KR0116;鞭重見有緑錦囊中有短卷書¶
着鞭鞘皆不知所從來開視之故榖&KR0083;祝經乃丗之常聞¶
也¶
異苑曰信安鄭微年少時見人遺一囊云中有物欲碎便¶
爲凶兆微宻開看乃是一挺炭意甚祕之年八十病篤語¶
子弟云吾齒老矣可試啓此囊見炭悉碎折於是遂死¶
<pb:KR3k0012_SBCK_704-6a>¶
趙一&KR0087;客詩曰文籍雖滿腹不如一囊錢¶
宋劉義㳟啓曰垂賜金虎魄茱茰囊七寳校裝玉眼明囊¶
　　　　　帊幞¶
通俗文曰帛三幅曰帊帊衣曰幞¶
職官曰尚書郎入直中宫供青縑曰綾幞¶
晉中興書曰陸納爲呉興太守徴拜左右尚書臨發止¶
留&KR0013;幞餘悉還官¶
梁書曰張譏㓜䘮母有錯綵絲經帕即母之遺製及有所¶
識家人具以告之毎歳時輙對帕哽咽不能自勝¶
南史曰&KR0028;康之寓居南平昌特進顔延之等當時名士十¶
許人入山候之見其散髮&KR0013;黄布帊而卧了不相眄延之¶
等咨嗟而退不敢干也¶
北史曰後魏元文旣專政於禁中自作別庫掌握之珎寳充¶
<pb:KR3k0012_SBCK_704-6b>¶
牣其中又曽卧婦人於食輿以帊覆之令人輿入禁内出亦¶
如之直衛雖知無敢言者¶
東宫舊事曰皇太子納妃有絳綾裹幞帊五具絹裹帊五¶
太平御覽卷第七百四¶
