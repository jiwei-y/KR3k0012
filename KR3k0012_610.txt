# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:33.315816
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 610
#+PROPERTY: FILE SB11n0727-610太平御覽-卷之六百一十.
<pb:KR3k0012_SBCK_610-1a>¶
太平御覽卷第六百一十¶
　學部四¶
　　禮　春秋　孝經¶
　　　　　禮¶
釋名曰禮體也言得事之體也¶
太公六韜曰禮者理之粉澤¶
莊子曰三王五帝之禮義法度其猶樝梨橘柚雖其味相¶
反而皆可於口也¶
論語曰不學禮無以立¶
詩曰相䑕有體人而無禮人而無禮胡不遄死¶
禮記樂記曰簠簋俎豆制度文章禮之器也升降上下周¶
旋禓襲禮之文也¶
又燕居曰禮者何也即事之治也君子有其事必有其治¶
<pb:KR3k0012_SBCK_610-1b>¶
治國而無禮譬猶瞽之無相與倀倀乎其何之譬如終夜¶
有求於幽室之中非燭何見&KR0002;無禮則手足無所措耳目¶
無所加進退揖讓無所制(倀丑/良切)¶
又曲禮曰君子恭敬撙節退讓以明禮曰鸚鵡能言不離飛¶
鳥猩猩能言不離禽獸今人而無禮雖能言不亦禽獸¶
之心乎¶
又禮運曰禮之於人也猶酒之有蘖也君子以厚小人以¶
薄¶
又樂記曰樂者非謂黄鍾大吕&KR0076;歌干楊也樂之末節也¶
故童者舞之鋪筵席陳撙俎列豆籩以升降爲禮者禮之¶
末節也故有司掌之¶
又禮器曰君子之行禮也不可不愼也衆之紀也紀散而¶
衆亂¶
<pb:KR3k0012_SBCK_610-2a>¶
又曰先王之立禮也有本忠信禮之本也義理禮之文也¶
無夲不立無文不行¶
又經解曰夫禮禁亂之所由生猶坊止水之自來也故以¶
舊坊爲無所用而去之者必有水敗以舊禮而無所用而¶
去之者必有亂患¶
又禮運曰夫禮先王以承天之道以治人之情故失之者¶
死得之者生¶
詩曰相見有體人而無禮人而無禮胡不遄死是故禮必¶
本於天殽於地列於&KR0017;神逹於喪&KR0021;射御冠昏朝聘聖人¶
以禮示之天下國家可得而正也¶
春秋&KR0003;題辭曰禮者體也人情有哀樂五行有興滅故立¶
郷飲之禮終始之哀婚姻之冝朝聘之表尊卑有序上下¶
有體王者行禮得天中和(斗居天中而有感儀王者法/而備之是亦得天之中和也)禮¶
<pb:KR3k0012_SBCK_610-2b>¶
得則天下咸得厥冝隂陽滋液萬物調四時和動静常用¶
不可湏&KR0119;惰也¶
三禮正義曰周禮儀禮並周公所作記所謂禮經三百威¶
儀三千禮經則周禮也威儀則儀禮也周禮遭秦滅學藏¶
於山巖屋壁以故不亡漢武帝時有季氏獲之以上河間¶
獻王獨闕冬官一篇購之千金不得乃以考工記&KR0024;之遂¶
奏入於祕府時儒以爲非是不得至劉歆獨識其書知周¶
公致太平之跡始奏立學官後鄭&KR0007;爲之注儀禮周衰當¶
戰國之丗其書並亡至漢髙堂生所傳十七篇唯士禮存¶
焉後丗推士禮以致天子之禮而行之至馬融鄭&KR0007;王肅¶
並爲之注解¶
禮記正義曰禮記者本孔子門徒共撰所聞也後通儒各¶
有損益子思伋作中庸公孫尼子作緇衣漢文時&KR0054;士作¶
<pb:KR3k0012_SBCK_610-3a>¶
王制其餘衆篇皆如此例至漢宣帝丗東海后蒼善&KR0003;禮¶
於曲臺殿撰禮一百八十篇號曰后氏曲臺記后蒼傳於¶
梁國戴德及從子聖德乃刪后氏記爲八十五篇名大戴¶
禮聖又刪大戴禮爲四十六篇名小戴禮其後諸儒又加¶
月令明堂位樂記三篇凢四十九篇則今之禮記也(禮記/有馬)¶
(融鄭&KR0007;二家注馬注今/亡唯鄭&KR0007;行於丗矣)¶
漢書蓺文志曰易曰有夫婦父子君臣上下禮義有所錯¶
而帝王質文丗有損益至周曲爲之防事爲之制(言委曲防/閑每事爲)¶
(制/也)故曰禮經三百威儀三千及周衰諸侯將踰法度惡其¶
害巳皆滅去其籍自孔子時而不具至秦大壊漢興魯髙¶
堂生傳禮十七篇訖孝宣丗后蒼最明戴德戴聖慶普皆¶
其弟子三家立於學官禮古經者出於魯淹中(應邵曰淹/中里名也)¶
及孔氏學七十篇文相似多三十九篇及明堂隂陽王史¶
<pb:KR3k0012_SBCK_610-3b>¶
氏記所見多天子諸侯卿大夫之制雖不能備瘉倉等推¶
士禮而致於天子之&KR0003;(師古曰瘉與/愈同愈勝也)¶
漢書曰樂以治内而爲同禮以脩外而爲異同則和親異¶
則畏敬也¶
范曄後漢書曰曹褒論曰漢&KR0004;朝制無文叔孫通頗採禮¶
經叅酌&KR0087;法雖適物觀時有救崩&KR0102;先王之宏典蓋多闕¶
矣¶
晉書曰韋逞母宋氏家丗儒學其父授以周官音義謂之¶
曰吾家丗學周官傳業相繼此周公所制經紀典誥百官¶
品物備於此矣吾無男汝可授之勿令絶丗後符堅幸太¶
學&KR0054;士盧壼奏曰廢學巳乆書傳零落比年撰綴唯周官¶
禮注未有其師&KR0060;見太常韋逞母宋氏傳其父業得周官¶
晉義今年八十視聽無闕非此母無以傳授後生於是就¶
<pb:KR3k0012_SBCK_610-4a>¶
其家立講堂隔綘紗幔而傳受以宋氏爲文宣君賜侍婢¶
十人周官後學傳於丗時稱韋氏宋母¶
唐書曰開元十四年上令太子賔客元行冲撰&KR0011;禮義䟽¶
將立學官䟽成右相張&KR0003;駮奏曰今之禮記是前漢戴德¶
戴聖所編録歴代傳習巳向千年著爲經教不可刋削至¶
魏孫炎始改舊本以&KR0011;相比有同抄書先儒所非竟不行¶
用貞觀中魏徴因炎所修更加整比兼爲之注先朝雖厚¶
加賞錫其書竟亦不行今行冲等奉詔修撰勒成一家然¶
與先儒義乖章句隔絶&KR0002;欲行用竊恐未可上然其奏遂¶
不得立學行冲意諸儒排巳退著論以自釋¶
　　　　　春秋¶
杜預序云春秋者魯史記之名也楚謂之檮杌晉謂之乗¶
而魯謂之春秋其實一也¶
<pb:KR3k0012_SBCK_610-4b>¶
釋名曰言春秋冬夏終以成歳舉春秋則冬夏可知也¶
春秋正義曰孔子授春秋於卜啇卜啇又授之弟子公羊¶
髙&KR0150;梁赤又各爲之傳則今公羊&KR0150;梁二傳是也左氏傳¶
有賈逵訓服䖍杜預注公羊傳有何休解詁&KR0150;梁有范寗¶
集解¶
春秋握成圖曰孔子作春秋陳天人之際記異考符¶
春秋演孔圖曰作法五經連之天地稽之圖象質於三王¶
施之四海¶
史記太史公曰先人有言自周公卒五百歳而有孔子孔¶
子卒後至於今五百歳有能紹明丗正易傳繼春秋本詩¶
書禮樂之際意在斯乎意在斯乎小子何敢讓耶上大夫¶
壷遂曰昔孔子何爲而作春秋哉太史公曰余聞董生曰¶
周道衰廢孔子爲魯司㓂諸侯害之大夫壅之孔子知言¶
<pb:KR3k0012_SBCK_610-5a>¶
之不用道之不行也是非二百四十二年之中以爲天下¶
儀表貶天子退諸侯討大夫以逹王事而巳矣子曰我欲¶
載之空言不如見之於行事之深切著明也夫春秋上明¶
三王之道下辯人事之紀別嫌疑明是非定猶豫善善惡¶
惡賢賢賤不肖存亡國繼絶丗&KR0024;敝起廢王道之大者也¶
撥亂丗反之正莫近於春秋春秋文成數萬其指數千萬¶
物之散聚皆在春秋春秋之中弑君三十六亡國五十二¶
諸侯奔走不得保其社稷者不可勝數察其所以皆失其本¶
巳故易曰失之毫釐差以千里故曰臣弑君子弑父非一朝¶
一夕之故也其漸乆矣故有國者不可以不知春秋前有䜛¶
而不見後有賊而不知爲人臣者不可以不知春秋守經事¶
而不知其冝遭變事而不知其權爲人君父而不通於春秋¶
之義者必蒙首惡之名爲人臣子而不通於春秋之義者必¶
<pb:KR3k0012_SBCK_610-5b>¶
䧟篡弑之誅死罪之名其實皆以爲善爲之不知其義&KR0013;¶
之空言而不敢亂夫不通禮義之指至於君不君臣不臣父¶
不父子不子夫君不君則犯臣不臣則誅父不父則無道¶
子不子則不孝此四行者天下之大過也以天下之大過¶
予之則受而不敢辭故春秋者禮義之大宗也¶
漢書蓺文志曰古之王者丗有史官君舉必書所以慎言¶
行昭法式也左史記言右史記事其事爲春秋言爲尚書¶
帝王靡不同之周室旣微載籍殘缺仲尼思存前聖之業¶
魯周公之國禮文備物史官有法故與左丘明觀其史記¶
據行事仍人道因興以立功就敗以成罰假日月以定曆¶
數籍朝聘以正禮樂有所褒諱貶損不可書見口授弟子¶
退而異言丘明恐失其真故論本意而作傳明夫子不以¶
空言也¶
<pb:KR3k0012_SBCK_610-6a>¶
又云劉歆爲左傳學以左氏丘明好惡與聖人同親見夫¶
子而公羊&KR0150;梁在七十之後傳聞與親見其詳略不同甞¶
共父向校書父爲糓梁學數以難其父向向不能報也¶
漢書曰春秋所貶損當時有威權者是以隱其書而不宣¶
及末丗口&KR0003;流行故有公糓鄒夾之傳四家之中公羊&KR0150;¶
梁立於學官¶
東觀漢記曰張霸字伯饒以樊鯈刪嚴氏春秋猶多䌓辭¶
乃減爲二十萬言更名張氏學¶
鄭&KR0007;別傳曰何休字邵公作公羊解注妙得公羊本意作¶
公羊墨守左氏膏肓&KR0150;梁廢疾&KR0007;後乃發墨守鍼膏肓起¶
廢疾休見而歎曰康成入吾室操吾矛以伐我乎¶
魏略曰魚豢甞問魏禧左氏傳禧曰左氏相斫書耳不足¶
精意也¶
<pb:KR3k0012_SBCK_610-6b>¶
又曰嚴翰字公仲善於春秋公羊時司&KR0032;鍾繇不好公羊¶
而好左氏以左氏爲太官厨公羊爲賣餅家故甞數與辯¶
折長短繇機捷善持論而翰訥口時屈無以應繇曰公羊¶
髙竟爲丘明服矣翰曰直故吏爲明公服尓公羊未肯也¶
蜀志曰孟光字孝&KR0073;洛陽人&KR0054;物識古無書不覽尤銳意¶
三長史於漢家舊典好公羊春秋而譏訶左氏毎與來敏¶
争此二義常譊譊讙咋(讙許&KR0061;切咋/音俎格切)¶
晉書曰王濟解相馬又甚愛之而和嶠頗聚歛預甞稱濟¶
有馬癖嶠有錢癖武帝聞謂曰卿有何癖對曰臣有左傳¶
癖¶
王隱晉書曰劉兆字延丗以春秋一經三家殊途命丗名¶
儒是非之議紛然牙爲讎敵乃思三家之異合而通之周¶
禮有和怨調人之官遂作春秋調人七萬餘言¶
<pb:KR3k0012_SBCK_610-7a>¶
又曰杜預大觀群典謂公羊糓梁詭辯之言又非先儒&KR0003;¶
左氏未究丘明意而横以二傳亂之乃錯綜微言著春秋¶
左氏經傳集解又叅考衆家謂之釋例又作盟㑹圖春秋¶
長暦備成一家之學至老乃成祕書&KR0101;摰虞賞之曰左丘¶
明本爲春秋作傳而傳遂自&KR0012;行釋例本爲傳設而所發¶
明何但左傳故亦&KR0012;行也¶
三國典略曰張曜好讀春秋每月一遍時人比之賈梁道¶
趙隱甞謂曜曰君研㝷左氏豈求服䖍杜預之紕繆耶曜¶
曰何爲其然乎左氏之書備叙言事惡者可以自戒善者¶
可以庻幾故厲巳温習非欲詆訶古人之得失也¶
梁書曰崔靈恩清河東武城人也少篤學遍習五經尤精¶
三禮傳仕魏爲太常&KR0054;士天&KR0101;十三年歸梁累遷歩兵校¶
尉兼國子&KR0054;士靈恩聚徒講授聽者常數百人性拙朴無¶
<pb:KR3k0012_SBCK_610-7b>¶
風采及解析經理甚有精致都下舊儒咸稱重之助教孔¶
僉尤好其學靈恩先習左傳服解不爲江東所行乃改&KR0003;¶
杜義每文句常申服以難杜遂著左氏條義以明之時助¶
教虞僧誕又精杜學因作申杜難服以荅靈恩丗並傳之¶
顔延之庭誥曰褒貶之書取其正言晦義輔制衰王春秋¶
爲上¶
三輔决録曰賈逵建&KR0004;元年受詔列春秋公羊糓梁不如¶
左氏四十事奏之名左氏長義帝大善賜布五百疋¶
又魏略曰逵好左傳及爲牧守常課之月一遍¶
桓譚新論曰左氏傳丗後百餘年魯&KR0150;梁赤爲春秋殘略¶
多有遺失又有齊人公羊髙縁經文作傳弥離其本事矣¶
左氏經之與傳猶衣之表裏相持而成經而無傳使聖人¶
閉門思之十年不能知也¶
<pb:KR3k0012_SBCK_610-8a>¶
又曰劉子政子駿伯玉三人尤珎重左氏下至婦女無不¶
讀論者¶
江表傳曰&KR0028;羽好左氏略諷皆上口¶
　　　　　孝經¶
孝經序曰吾志在春秋行在孝經是知孝者德之本歟¶
春秋&KR0003;題辭曰孝經者所以明君父之尊人道之素天地¶
開闢皆有孝(人非父不生非母不長天地&KR0028;闢而生/人承天地是故親生膝下以養父母)¶
孝經鈎命決曰孝經者篇題就號也所以表指括意序中¶
書名出義見道曰著(就成也孝爲一篇之目十八章也/成號序中心之事使孝義見於外)一¶
字苞十八章爲天地喉&KR0109;道要德本故挺以題符篇冠就¶
又曰曽子撰斯問曰孝文乎駮不同何(撰撰經/異同也)子曰吾作¶
孝經以素王無爵禄之賞斧鉞之誅(故稱避席復坐吾語/汝遜順以避禍災)與¶
先王以託權(託先以爲/巳權勢力)目至德要道以題行(題行題天子/德行致群瑞)¶
<pb:KR3k0012_SBCK_610-8b>¶
(巳行所/及也)首仲尼以立情性(情性猶天地巳不正爲天/地子故行冠子以立之也)言子¶
曰以開號(&KR0002;夫子所以自/開於受命也)列曽子示撰輔(使若得録圖之/故行冠子以立)¶
(之也佐與共/治天下也矣)書詩以合謀(二人同心其利斷金同/心之言其&KR0424;如蘭也)¶
孝經中契曰丘作孝經文成道立齋以白天則&KR0007;雲踊北¶
紫宫開北門角元星北落司命天使書題號孝經篇云神¶
星&KR4384;孔丘知元今使陽衢乗紫麟下告地主要道之君後¶
年麟至口吐圖文北落郎服書魯端門隱形不見子夏往¶
觀冩得十七字餘字滅消文其餘飛爲赤烏翔摩青雲¶
漢書蓺文志曰孝經者孔子爲曽子陳孝道也夫孝天之¶
經也地之義也民之行也舉大者言故曰孝經¶
後漢書曰向栩字輔興張角之亂栩上便冝頗譏刺左右¶
不欲國家興兵但遣人於河上北向讀孝經賊自當消滅¶
中常侍張讀奏栩不欲命將出師疑與角同欲爲内應收¶
<pb:KR3k0012_SBCK_610-9a>¶
送黃門北寺獄殺之¶
謝承後漢書曰仇覽字李智一名香陳留考城人也爲縣¶
陽逐亭長有羊元者凶惡不孝其母詣覽告之覽呼元責¶
哨元以子道與孝經一卷使誦讀之元深改悔至母前謝¶
罪曰元少&KR0012;爲母所諺曰&KR0012;犢觸乳驕子詈母乞今自改¶
卒成佳士¶
王隱晉書曰皇甫謐督終論曰氣絶之後以蘧蒢褁屍擇¶
不毛之地葬焉皆無以自隨唯賫孝經一卷示不忘孝道也¶
吴均齊春秋曰沈士字雲楨臨終遺命曰棺中依皇甫謐¶
用孝經旣殯不須立靈士安亦然也¶
齊書曰顧懽字景怡有病邪者問懽曰家有何書荅曰唯¶
有孝經懽曰可取仲尼居置病人枕邊恭敬之自差也病¶
者果愈後人問其故荅曰善禳惡正勝邪此病者所以差¶
<pb:KR3k0012_SBCK_610-9b>¶
也¶
蕭方等三十六國春秋曰漢大將軍東平王約漢王聦戲¶
之曰汝誦何書味何句也約曰臣誦孝經每詠身體髪膚¶
受之父母不敢毀傷至於在上不驕髙而不危未甞不反¶
覆誦之聦大恱¶
後周書曰宇文貴字乾福少聦敏渉獵經史尤便&KR0016;射始¶
讀孝經便謂人曰讀此一經足爲身之本¶
三國典略曰徐陵子份陵甞遇疾甚篤份燒香泣涕跪誦¶
孝經晝夜不息如此者三陵疾豁然而愈¶
隋書曰鄭譯性輕髙祖以其定䇿功不忍廢而隂踈之譯¶
乃隂呼道士章醮以祈福助其婢奏譯猒蠱左道上謂譯¶
曰我不&KR0018;公此何意也譯無以對後憲司劾以不孝由是¶
除名下詔曰譯嘉謀良䇿寂尓無聞鬻獄賣官沸騰盈耳¶
<pb:KR3k0012_SBCK_610-10a>¶
&KR0002;留之於丗在人爲不道之臣戮之於朝入地爲不孝子¶
&KR0017;有累幽顯無以置之冝賜以孝經令其熟讀後復其爵¶
位¶
又曰韋師字公頴京兆杜陵人也少沉謹有志性&KR0004;就學¶
始讀孝經捨書而歎曰名教之極其在兹¶
又曰&KR0171;威甞謂煬帝曰先臣謂臣唯讀孝經一卷可以立¶
身何用多爲帝亦然之何安曰&KR0171;威所學非止孝經厥父¶
&KR0002;信有斯言威不從命是其不孝&KR0002;無斯言而面欺陛下¶
是其不誠不誠不孝何以事君且夫子曰不學詩無以言¶
不學禮無以立豈容&KR0171;綽教子獨反聖人之旨乎¶
唐書曰永徽中上命陳王師趙引智於百福殿講孝經召¶
中書門下三品及引文舘學士國子&KR0101;學官並令預坐引¶
智演暢微言備陳五孝之義學士等難問連環引智酬應¶
<pb:KR3k0012_SBCK_610-10b>¶
如響上謂引智曰冝畧陳此經要道以輔不逮對曰昔者¶
天子爰及諸侯卿大夫皆有諍臣願以此言奉獻上甚恱¶
引智及學士儒官並賚以繒帛¶
漢實録曰敏使於湖南途出江陵帥髙從誨爲䞇是時諌¶
曰&KR0021;酒惠及經書從誨所識不過孝經十八章尓敏曰讀¶
書不在多至德要道十八章足矣敏記諸侯章云在上不¶
驕髙而不危制節謹度滿而不溢此一章皆經要言也時¶
從誨兵敗於郢謂敏見諷舉觥以自罰¶
太平御覽卷第六百一十¶
