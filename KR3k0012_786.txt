# -*- mode: mandoku-view -*-
#+TITLE: 太平御覽
#+DATE: 2015-09-23 10:14:04
#+PROPERTY: LASTPB  <md:KR3k0012_SBCK_784-1a>
#+PROPERTY: JUAN 787

¶
<md:KR3k0012_SBCK_786-1a>¶
<pb:KR3k0012_WYG_786-1a>
欽定四庫全書
　太平御覽卷七百八十六
　　　　　　　　　　　　宋　李昉等　撰
　　四夷部七¶
　　　南蠻二¶
　　　哀牢　　　　　　　烏滸
　　　林邑　　　　　　　扶南¶
　　　真臘　　　　　　　參半國
<pb:KR3k0012_WYG_786-1b>
　　　白頭國¶
　　　　哀牢¶
後漢書曰哀牢夷者其先有婦人名沙壹居牢山嘗捕
魚¶水中觸沉木若有感因懐姙十月産子男十人後沉
木化¶為龍出水上沙壹忽聞龍語曰若為我生子今悉
何在九¶子見龍驚走獨小子不能去背龍而坐龍因䑛
之其母鳥¶語謂背為九謂坐為隆因名其子曰九隆沙
壹將九隆居¶龍山下後九隆長大諸兄以九隆能為父
<pb:KR3k0012_WYG_786-2a>
所䑛而黠遂共¶推以為王後牢山下有一夫一婦復生
十女子九隆兄弟¶皆娶以為妻後漸相滋長種人皆刻
畫其身象龍文衣皆<md:KR3k0012_SBCK_786-1b>¶著尾九隆死世世相繼乃分置小
王往往邑居散在谿谷¶絶域荒外山川阻深生人以来
未嘗交通中國建武二十¶三年其王賢栗遣兵乗箄船
(箄音浦/佳切)南下江漢撃附塞夷¶鹿茤(音/多)鹿茤人溺為所擒
獲於是震雷疾雨南風飄起水¶為逆流翻涌二百餘里
箄船沉沒哀牢之衆溺水者數千¶人賢栗復遣六王將
<pb:KR3k0012_WYG_786-2b>
萬人以攻鹿茤鹿茤王與戰殺其王¶¶哀牢耆老共埋六
王夜虎復出其尸而食之餘衆驚怖¶立引去賢栗惶恐
謂其耆老曰我曹入邊塞自古有之今¶攻鹿茤輙被天
誅中國其聖帝乎天祐助之何其明也二¶十七年賢栗
等遂率衆人詣越嶲太守鄭鴻降求内屬光¶武封賢栗
等為君長自是嵗来朝貢¶
又曰永平十二年哀牢王栁貎遣子率種人内屬顯宗
以¶其地置哀牢慱南二縣割益州郡西部都尉所領六
<pb:KR3k0012_WYG_786-3a>
縣合<md:KR3k0012_SBCK_786-2a>¶為永昌郡始通慱南山渡蘭倉水行者苦之歌曰
漢德廣¶開不賓度&KR0054;南越蘭津渡蘭倉為他人¶
又曰西部都尉廣漢鄭純為政清潔化行夷貊天子嘉
之¶即以為永昌太守純與哀牢夷人約邑豪嵗輸布貫
頭衣¶二領鹽一斛以為常賦夷俗安之¶
九州記曰哀牢人皆儋耳穿鼻其渠帥自謂王者耳皆
下¶肩三寸庶人則至肩而已土地沃美宜五糓&KR0345;桑知
染綵¶文繡有蘭干細布(獠言/紵也)織成文章如綾錦有梧桐
<pb:KR3k0012_WYG_786-3b>
木葉績¶以為布幅廣五尺潔白不受垢汚先以覆亡人
然後服之¶有濮竹節相去二尺地出銅鐡鉛錫金銀光
珠琥珀水精¶琉璃軻蟲蚌珠孔雀翡翠犀象猩猩貊獸¶
唐書曰麟德元年五月於昆明之梇棟川置姚州都督
府¶每年差兵募五百人鎮守武太后神功二年蜀州刺
史張<md:KR3k0012_SBCK_786-2b>¶柬之上表曰姚州者古哀牢之舊國也本不與中
國交通¶前後唐䝉開夜郎滇筰而哀牢不附至光武季
年始請内¶屬漢置永昌郡以統理之稅其鹽布氊&KR0290;以
<pb:KR3k0012_WYG_786-4a>
利中土其國¶西通大秦東通交趾竒珍進貢嵗時不闕
及諸葛亮五月渡¶瀘水收其金銀鹽布以益軍儲使張
伯岐選其勁卒以増¶武備前代置郡其利頗深今鹽布
之稅不供珍竒之貢不入¶而空竭府庫驅率平人受役
蠻夷肝腦塗地漢得利旣多¶更置慱南哀牢二縣蜀人
愁行者作歌今於國家無絲髮¶之利在百姓受終嵗之
酷伏乞省罷姚州使𨽻嶲府嵗時朝¶覲同之畨國¶
　　　　烏滸
<pb:KR3k0012_WYG_786-4b>
後漢書曰交阯西有噉人國生首子輙解而食之宜弟
味¶㫖則以遺其君君喜而賞其婦取妻美則讓其兄今
烏滸<md:KR3k0012_SBCK_786-3a>¶人是也¶
南州異物志曰交廣之界民曰烏滸(烏滸/地名)東界在廣州
之¶南交州之北恒出道間伺候二州行旅有單迴軰
者輙出¶撃之利得人食之不貪其財貨也地有棘厚十
餘寸破以¶作弓長四尺餘名孤弩削竹為矢以銅為鏃
長八寸以射¶急疾不凡用也地有毒藥以傅矢金入則
<pb:KR3k0012_WYG_786-5a>
撻皮視未見瘡¶顧盻之間肌肉便皆壊爛須&KR0119;而死尋
問此藥云取蟲諸¶毒有螫者合着管中爆之既爛因取
其汁百煎之如射肉¶在其内地則裂外則不復裂也烏
滸人便以肉為殽爼又¶取其髑髏破之以飲酒也其伺
候行人小有失軰出射之¶若人無救者便止以火燔燎
食之若人有伴相救不容得¶食力不能盡儋去者便斷
取手足以去尤以人手足掌蹠¶為珍異以飴長老出得
人歸家合聚隣里懸死人中堂四<md:KR3k0012_SBCK_786-3b>¶面向坐撃銅鼔歌舞
<pb:KR3k0012_WYG_786-5b>
飲酒稍就割食之春月方田尤好出¶索人貪得之以祭
田神也¶
異物志曰烏滸取翠羽採珠為産又能織班布可以為
帷¶幔族類同姓有為人所殺則居處伺殺主不問是與
非遇¶人便殺以為肉食也
裴淵廣州記曰晉興有烏滸人以鼻¶飲水口中進噉如
故¶
　　　　林邑國
<pb:KR3k0012_WYG_786-6a>
南史曰林邑國大漢日南郡象林縣古越裳界也伏波
將¶軍馬援開南境北縣其地從廣可六百里餘城去海
百二¶十里去日南界四百餘里北接九德郡其南界水
步道二¶百餘里有西國夷亦稱王馬援所植二銅柱表
漢界處也¶其國有金山石皆赤色其中生金夜則出飛
狀如螢火又¶出瑇&KR0536;貝齒古貝沉木香貝者樹名其花
成時如鵞毳抽<md:KR3k0012_SBCK_786-4a>¶其緒紡之以作布布與紵布不殊亦染
成五色織為班布¶沉木香者土人斫斷積以嵗年朽爛
<pb:KR3k0012_WYG_786-6b>
而心節獨在置水中則¶沉故名曰沉香次浮者棧香漢
末大亂功曹區連殺縣令¶自立為王數世其後王無嗣
外甥范熊代立死子逸嗣晉¶成帝咸康三年逸死奴文
簒立文本日南西棬縣夷帥范¶稚家奴常牧牛於山澗
鯉魚二化而為鐡因以鑄刀成¶文向石呪曰若斫石破
者文當王此國因斫石如斷蒭藁¶文心異之范稚嘗使
之商賈至林邑因教林邑王作兵車¶器械王寵任之後
乃讒言諸子各奔餘國及王死無嗣文¶於隣國迓王子
<pb:KR3k0012_WYG_786-7a>
置毒於漿中殺之遂脅國人自立¶
又曰林邑王文敵為扶南王子當根純所殺大臣范諸
農¶平亂自立為王諸農死子陽邁立陽邁初在孕其母
夢生¶兒有人以席藉之其色光麗夷人謂金之精者為
陽邁<md:KR3k0012_SBCK_786-4b>¶若中國云紫磨者因以為名宋永初二年遣使貢
獻以陽¶邁為林邑王陽邁死子咄立慕其父復曰陽邁
其國俗居¶處為閤名曰干闌門户皆北向書樹葉為紙
男子皆以横¶幅古貝繞腰以下謂之干漫亦曰都漫穿
<pb:KR3k0012_WYG_786-7b>
耳貫小環貴者¶着革屣賤者跣行自林邑扶南諸國皆
然也其王着法服¶加纓絡如佛像之飾出則乗象吹螺
撃鼔罩古貝繖以古¶貝為幡旗國不設刑法有罪者使
象蹋殺之其大姓號婆羅¶門嫁娶必用八月女先求男
俗賤男而貴女同姓還相婚¶姻使婆羅門引婿見婦握
手相付咒曰吉利吉利為成禮¶死者焚之中野謂之大
塟其寡婦孤居散髮至老國王¶事竺乾道鑄金銀人像
大十圍元嘉中陽邁侵暴日南九德¶諸郡交州刺史杜
<pb:KR3k0012_WYG_786-8a>
𢎞文建牙欲討之聞有代乃止¶
又曰宋帝元嘉二十一年使交州刺史檀和之振武將
軍<md:KR3k0012_SBCK_786-5a>¶宗慤伐林邑和之遣司蕭景憲為前鋒陽邁聞之懼
欲¶輸金一萬斤銀十萬斤銅三十萬斤還所畧日南户
其大¶臣䓯(音/毒)僧逹諫止之乃遣大帥范扶龍戍其北累
區票城¶攻城剋之乗勝即剋林邑陽邁父子並挺身逃
奔獲其¶珍異皆是未名之寶又銷其金人得黄金數萬
斤
<pb:KR3k0012_WYG_786-8b>
又曰齊永明中林邑至光范文賛遣其使貢獻梁天監
中賛¶子天凱奉表獻白猴自此貢獻不絶¶
北史曰林邑國延袤數千里土多香木金寶物産大抵
與¶交趾同以磚為城蜃炭塗之皆開北户以向日或東
西無¶定尊官有二其一曰西那婆帝其二曰蕯婆地歌
其屬官¶三等其一曰倫多姓次歌倫致帝次乙帝伽蘭
外官分為¶二百餘部其長曰弗羅次曰可倫如牧宰之
差也王戴金¶花冠形如章甫衣朝霞布珠璣瓔珞足躡
<pb:KR3k0012_WYG_786-9a>
革履時服錦袍<md:KR3k0012_SBCK_786-5b>¶良家子侍衞者二百餘人皆執金裝兵
有弓箭刀槊以竹為¶弩傅毒於矢樂有琴笛琵琶五絃
頗與中國同每撃鼔以¶驚衆吹蠡以節戎其人深目髙
鼻髮拳色黒俗皆徒跣以¶幅布纒身冬月衣袍婦人椎
髻書樹葉紙施栁葉為席王¶死七日而葬有官者三日
庶人一日以函盛屍鼔舞導從¶輿至水次積薪焚之收
其餘骨王則内金甖中沉之於海¶有官者以銅甖沉之
海口庶人以瓦送之於江男女皆截¶髮哭至水次盡哀
<pb:KR3k0012_WYG_786-9b>
而止歸則不哭每七日燃香散花復哭¶盡哀而止百日
三年皆如之人皆奉佛文字同於天竺¶
隋書曰林邑之先因漢末交趾女子徴側之亂内縣功
曹¶子區連殺縣令自號為王無子其甥范熊代立死子
逸立¶日南人奴文因亂為逸僕𨽻遂教之築宫室造器
械逸甚¶信任使文將兵極得衆心文因間其子弟或奔
或徙及逸死<md:KR3k0012_SBCK_786-6a>¶國無嗣文自立為王其後范佛為晉陽威
將軍戴植所破¶宋交州刺史檀和之將兵撃之深入其
<pb:KR3k0012_WYG_786-10a>
境至梁陳亦通使¶往来其國延袤數千里髙祖既平陳
乃遣使獻方物其後¶朝貢遂絶時天下無事羣臣言林
邑多竒寶者仁壽末上¶遣大將劉方為驩道州行軍緫
管率欽州刺史寗長真驩¶州刺史李暈開府秦雒步騎
萬餘及犯罪者數千人擊之¶其王梵志率其徒乗巨象
而戰方軍不利方迺多掘小坑¶草覆其上因以兵挑之梵
志悉衆而陳方與戰偽北梵志¶逐之至坑所其衆多䧟
轉相驚駭軍遂亂方縱兵擊之大¶破之頻戰&KR0186;敗遂棄
<pb:KR3k0012_WYG_786-10b>
城而走方入其都獲其廟主十八枚皆¶鑄金為之葢其
有國十八葉矣方班師梵志復其故地遣使¶謝罪於是
朝貢不絶¶
唐書曰貞觀中林邑王范頭黎死率國人共立頭黎女為
王<md:KR3k0012_SBCK_786-6b>¶諸葛地頭黎之姑子女王獨任中國不寧大臣可倫
翁定¶乃立地為王妻之以女主其國乃定諸葛地自立
後遣使¶可倫因地盤獻火珠狀如水精日午時正以珠
承影取艾¶衣之火見云得之於羅刹國今之環王國主
<pb:KR3k0012_WYG_786-11a>
即梵志之後¶在日南郡西陸行一十餘日方至¶
　　　　扶南國¶
蕭子顯齊書曰扶南國男子截錦為横幅女為貫頭貧
者¶以布自蔽鍜金鐶鏆銀食器伐木起屋國王居重
閤以¶木柵為城海邊生大若葉長八尺編其葉以覆屋國
王行乗¶象婦女亦能乗象無牢獄有訟者則以金指環
若鷄子¶沸湯中令探又燒鎻令赤着手上捧行七步有
罪者手皆¶燋爛無罪者不傷又令沒水直者入即沉不
<pb:KR3k0012_WYG_786-11b>
直者不沉¶
又曰扶南在日南之南海西大島中廣袤三千餘里有
大<md:KR3k0012_SBCK_786-7a>¶江水西流入海其先有女人為王名栁葉又有激國
名混¶填夢神賜弓一張故乗舩入海填晨起於神廟樹
下有兵¶即乗舩向扶南栁葉見船率衆欲禦之混填舉
弓遥射貫¶舶一面通中人栁葉怖遂降混填娶以為妻
惡其躶露形¶體乃穿疊布貫其首遂治其國子孫相𫝊¶
南史曰扶南王混盤死國人共舉范蔓為王蔓勇徤有
<pb:KR3k0012_WYG_786-12a>
權¶畧復以兵威攻伐旁國咸服屬之自號扶南大王乃
作大¶船窮漲海開國十餘闢地五六千里蔓死後大將
范尋¶殺其子長而代立更繕國内起觀閣遊戯之朝旦
中晡三¶四見客百姓以蕉蔗龜鳥為禮國無牢獄於城
溝中養鰐¶魚門外圈猛獸有罪者輙以餧猛獸及鰐魚
魚獸不食為¶無罪三日乃放之鰐魚大者長三丈餘狀
如鼉有四足喙¶長六七尺兩邊有齒利如刀劒常食魚
遇得麞鹿及人亦<md:KR3k0012_SBCK_786-7b>¶噉之蒼梧以南及外國皆有之
<pb:KR3k0012_WYG_786-12b>
又曰扶南王憍陳如本天竺婆羅門也有神語曰應王
扶¶南憍陳如心恱南至盤盤扶南人聞之舉國欣迎戴
而立焉¶復改制度用天竺法憍陳如死後王持棃陀䟦
摩宋文帝¶元嘉中三奉表獻方物齊永明中王憍陳如
闍邪䟦摩遣¶使送珊瑚佛象并獻方物詔授安南將軍
扶南王其國人¶皆醜黒拳髪所居不穿井數十家共一
池引汲之俗事天¶神以銅為像二面者四手四面者八
手手各有所持或小¶兒或鳥獸或日月其王出入乗象
<pb:KR3k0012_WYG_786-13a>
嬪侍亦然王坐則偏踞翹¶膝垂左膝至地以白疊敷前
設金盆香爐於其上國俗居¶喪則剃髪除鬚死者有四
葬水葬則投之江流火葬則焚¶為灰燼土葬則瘞埋之
鳥葬則棄之中野人性貪恡無禮¶義男女恣其奔隨<md:KR3k0012_SBCK_786-8a>¶隋書曰扶南國王遣使貢獻其王姓古龍諸國多姓古
龍訊¶耆老言崑崙無姓氏乃崐崙之訛¶
抱朴子曰扶南國出金剛可以刻玉狀似紫石英其所
生¶在百丈水底盤石上如鍾乳人沒水取之竟日乃出
<pb:KR3k0012_WYG_786-13b>
以鐡¶搥之不傷鐡反自損以羖羊角扣之㴶然氷泮¶
外國𫝊曰扶南人若戸中亡器物者即以米一升詣神
廟¶乞神見盗者以米着神足下明日取米呼戸中奴婢
分令¶囓之盜者口中血出米完不碎不盗者入口即敗
從日南¶至徼外悉爾¶
又曰扶南之東漲海中有大火洲洲中有樹得春雨時
皮¶正黒得火燃樹皮正白紡績以作手巾或作燈炷用
之不¶盡
<pb:KR3k0012_WYG_786-14a>
又曰扶南國人最大居舍雕文刻鏤好布施多禽獸王
好<md:KR3k0012_SBCK_786-8b>¶獵皆乗象一去月餘日¶
南州異物志曰扶南國在林邑西三千餘里立為王諸¶
屬皆有官長及王之左右大臣皆號為崐崙¶
　　　　真臘¶
隋書曰真臘國在林邑西南本扶南之屬國也去日南
郡¶舟行六十日而至南接車渠國西有朱江國其王姓刹
利氏¶名質多斯&KR0316;自其祖漸已强盛至質多斯&KR0316;遂兼
<pb:KR3k0012_WYG_786-14b>
扶南而¶有之死子伊奢&KR0316;先代立伊奢&KR0316;城郭下二萬
餘家城中¶有一大堂是王聽政之所其王三日一朝坐
五香七寶牀¶上施寶帳以文木為竿象牙金鈿為壁狀
如小屋懸¶金光熖有同於赤土前有金香爐二人侍側
王着朝霞¶古貝瞞絡腰服下垂至脛頭戴金寶花冠披
真珠瓔¶珞足履革屣耳懸金璫常服白疊以象牙為屩
有五大<md:KR3k0012_SBCK_786-9a>¶臣一曰孤落支二曰髙相憑三曰婆何多陵四
曰舍摩陵¶五曰髯多婁及諸小臣朝於王者輙於階下
<pb:KR3k0012_WYG_786-15a>
三稽首王喚¶上階則跪以兩手抱&KR0553;遶王環坐議政事
訖跪伏而去其¶國與參半朱江二國和親數與陀桓林
邑二國戰爭其人¶行止皆持兵仗若有征伐因而用之
其俗非王正妻子不得¶為嗣王初立之日所有兄弟並刑
殘之或去一指或劓其¶鼻别處供給不得仕進人形小
而色黒婦人亦有白者悉¶拳髮垂耳性氣捷勁居處器
物頗類赤土以右手為凈左¶手為穢每旦澡洗以楊枝
凈齒讀誦經咒又澡洗乃食食¶罷還用楊枝凈齒飲食
<pb:KR3k0012_WYG_786-15b>
多蘇酪沙糖粇粟米餅欲食之時¶先取雜肉&KR0325;與餅相
和手擩而食男婚禮畢即與父母分財¶别居父母死小
兒未婚者以餘財與之若婚畢財物入官¶其喪葬男女
皆七日不食剔髪而哭僧尼道士親友皆来<md:KR3k0012_SBCK_786-9b>¶聚㑹音樂
送之以五香木燒之取灰以金銀瓶盛送於大¶水内貧
者或用瓦而以彩色畫之亦有不焚送屍山中¶任野獸
食之其國北多山阜南有水澤地氣尤熱無霜雪¶饒瘴
癘毒蠚土冝粱稻與日南九真相類異者有娑那婆¶樹
<pb:KR3k0012_WYG_786-16a>
無花葉似柿實似冬瓜菴羅樹花葉似&KR0037;實似李毗野樹
花¶似木瓜葉似杏實似楮婆田羅樹花葉實並似&KR0037;而
小異¶歌畢佗樹花似李葉似榆而厚大實似李其大如
升九真海中有¶魚名建同四足無鱗其鼻如象吸水上噴髙
五六十尺有¶浮胡魚其形如䱇觜如鸚鵡有八足多大
魚半身出水¶望之如山每五六月中毒熱氣流行即以
白猪白羊於城¶西門外祠之不然五糓不登六畜多死
近都有陵伽鉢婆¶山上有神祠每以二千人守衞城東
<pb:KR3k0012_WYG_786-16b>
有神名婆多利祭用¶人肉每年殺人以夜祀禱大業十
三年遣使貢獻帝厚禮<md:KR3k0012_SBCK_786-10a>¶之其後亦絶¶
唐書曰真臘國貞觀二年與林邑國俱來朝獻太宗
嘉¶其厯逺疲勞賜賚甚厚南方人謂真臘國為吉蔑國
自神¶龍以後真臘分為二半以南近海多陂澤處謂之
水真臘¶半以北多山阜處謂之陸真臘亦謂之文單國
髙宗則天¶𤣥宗朝並遣使朝貢水真臘國其境東西南
北約皆八百¶里東至奔陀浪洲西至墮羅鉢底國南至
<pb:KR3k0012_WYG_786-17a>
小海北即陸真¶臘其王所居城號婆羅提㧞國之東界
有小城皆謂之國¶其國多象元和八年遣李摩郍等来
朝
　¶　　　參半國¶
唐書曰武德中參半國遣使朝貢其國在真臘西南千
餘¶里城臨大海土地下濕風俗物産並與林邑國同¶
　　　　白頭國<md:KR3k0012_SBCK_786-10b>¶唐書曰貞觀中扶南来獻白頭國二人於洛陽云其國
<pb:KR3k0012_WYG_786-17b>
在¶扶南之西參半之西南男女皆至素首身又凝白居
山洞¶之中四面巖險故人莫至與參半國相接¶
　
　
　
　
　
　太平御覽卷七百八十六
