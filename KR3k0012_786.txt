# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:45.951599
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 786
#+PROPERTY: FILE SB11n0727-786太平御覽-卷之七百八十六.
<pb:KR3k0012_SBCK_786-1a>¶
太平御覽卷第七百八十六　四夷部七¶
南蠻二¶
　　哀牢　烏滸　林邑　扶南¶
　　真臘　叅半國　白頭國¶
　　　　　哀牢¶
後漢書曰哀牢夷者其先有婦人名沙壹居牢山嘗捕魚¶
水中觸沉木&KR0002;有感因懷姙十月産子男十人後沉木化¶
爲龍岀水上沙壹忽聞龍語曰&KR0002;爲我生子今悉何在九¶
子見龍驚走獨小子不能去背龍而坐龍因䑛之其母鳥¶
語謂背爲九謂坐爲隆因名其子曰九隆沙壹將九隆居¶
龍山下後九隆長大諸兄以九隆能爲父所䑛而&KR0219;遂共¶
推以爲王後牢山下有一夫一婦復生十女子九隆兄弟¶
皆娶以爲妻後漸相滋長種人皆刻&KR0030;其身象龍文衣皆¶
<pb:KR3k0012_SBCK_786-1b>¶
著尾九隆死世世相繼乃分置小王徃徃邑居散在谿谷¶
絶城荒外山川阻&KR0055;生人以來未嘗交通中國建武二十¶
三年其王賢栗遣兵乗箄舩(箄音蒲/佳切)南下江漢擊附塞夷¶
鹿茤(音/多)鹿茤人溺爲所擒獲於是震雷疾雨南風飄起水¶
爲逆流飜涌二百餘里箄舩沉没哀牢之衆溺死者數千¶
人賢栗復遣六王將萬人以攻鹿茤鹿茤王與戰殺其六¶
三哀牢&KR0132;老共埋六王夜虎復出其尸而食之餘衆驚怖¶
立引去賢栗惶恐謂其&KR0132;老曰我曹入邊塞自古有之今¶
攻鹿茤輙&KR0013;天誅中國其聖帝乎天祐助之何其明也二¶
十七年賢栗等遂率種人詣越嶲太守鄭鴻降求内属光¶
武封賢栗等爲君長自是歳來朝貢¶
又曰永平十二年哀牢王柳邈遣子率種人内属顯宗以¶
其地置哀牢愽南二縣割益州郡西部都尉所領六縣合¶
<pb:KR3k0012_SBCK_786-2a>¶
爲永昌郡始通&KR0054;南山渡蘭倉水行者苦之歌曰漢德廣¶
開不賔度&KR0054;南越蘭津渡蘭倉爲他人¶
又曰西部都尉廣漢鄭純爲政清㓗化行夷貊天子嘉之¶
即以爲永昌太守純與哀牢夷人約邑豪歳輸布貫頭衣¶
二領鹽一斛以爲常賦夷俗安之¶
九州記曰哀牢人皆儋耳穿&KR0569;其渠帥自謂王者耳皆下¶
肩三寸鹿人則至肩而己土地沃羙冝五榖&KR0345;桑知染綵¶
文繡有蘭于細布(獠言/紵也)織成文章如綾錦有梧桐木華績¶
以爲布幅廣五尺潔白不受垢汚先以覆亡人然後服之¶
有濮竹節相去二丈地岀銅䥫鈆&KR0236;金銀光珠琥珀水精¶
瑠璃軻蟲蚌珠孔雀翡翠犀象猩猩豹獸¶
唐書曰麟徳元年五月於昆明之挵㨂川置姚州都督府¶
毎年差兵募五百人鎮守武太后神功二年蜀州刺史張¶
<pb:KR3k0012_SBCK_786-2b>¶
柬之上表曰姚州者古哀牢之舊國也夲不與中國交通¶
前漢唐蒙開夜郎滇笮而哀牢不附至光武季年始請内¶
属漢置永昌郡以統理之稅其鹽布氈&KR0290;以利中土其國¶
西通大&KR0087;通交阯竒珎進貢歳時不闕及諸葛亮五月渡¶
瀘水収其金銀鹽布以益軍儲使張伯歧選其勁卒以増¶
武備前代置郡其利頗深今鹽布之稅不供珎竒之貢(不/入)¶
而空竭府庫駈率平人受役蠻夷肝腦塗地漢(以/得)利旣多¶
更置&KR0054;南哀牢二縣蜀人愁(怨/行)者作歌今於國家無絲髮¶
之利在百姓受終之酷伏乞省罷姚州使肄嶲府歳時朝¶
覲同之畨國¶
　　　　烏滸¶
後漢書曰交阯西有噉人國生首子輙解而食(謂/之)冝弟味¶
旨則以遣其君君喜而賞其父取妻羙則譲其兄今烏滸¶
<pb:KR3k0012_SBCK_786-3a>¶
人是也¶
南州異物志曰交廣之界民曰烏滸(烏滸/地名)東界在廣州之¶
南交州之北恒出道間伺&KR0049;二州行旅有單逈軰者輙岀¶
擊之利得人食之不貪其財貨也地有&KR0068;(竹/厚)十餘寸破以¶
作弓長四尺餘名狐弩削竹爲矢以銅爲鏇長八寸以射¶
急疾不凢用也地有毒藥以傳矢金入則撻皮視未見瘡¶
頋盻之間肌肉便皆壞爛湏&KR0119;而死尋問此藥云取䖝諸¶
有毒螫者合着管中曝之旣爛因取其汁日煎之如射肉¶
在其内地則裂外則不復裂也烏滸人便以肉爲殽爼又¶
取其髑髏破之以飲酒也其伺&KR0049;行人小有失軰出射之¶
&KR0002;人無救者便止以火燔燎食之&KR0002;人有伴相救不容得¶
食力不能(盡/相)檐去者便断取手足以去尤以人手足掌蹠¶
爲珎異以飴長老出得人歸家合聚隣里懸死人中當四¶
<pb:KR3k0012_SBCK_786-3b>¶
面向坐擊銅鼓歌舞飲酒稍就割食之奉月方田尤好出¶
索人貪得之以&KR0021;田神也¶
異物志曰烏滸取翠羽採珠爲産又能織班布可以爲帷¶
幔族類同姓有爲人所殺則居處伺殺主不問是與非遇¶
人便殺以爲&KR0079;食也裴淵廣州記曰晉興有烏滸人以鼻¶
飲水口中進噉如故¶
　　　　　林邑國¶
南史曰林邑國大漢日南郡象林縣古越裳界也伏波將¶
軍馬援開南境北縣其地從廣可六百里餘城去海百二¶
十里去日南界四百餘里北接九德郡其南界(地北/水歩)道二¶
百餘里有西圖夷亦稱王馬援所植二銅柱表漢界處也¶
其國有金山石皆赤色其中生金金夜則出飛狀如螢火又¶
出瑇&KR0536;貝齒古貝沉木香貝者樹名也其花成時如鵝毳抽¶
<pb:KR3k0012_SBCK_786-4a>¶
其緒紡之以作布布與紵布不殊亦染成五色織爲班布¶
沉木香者土人斫断積以歳年朽爛而心節獨在置水中則¶
沉故名曰沉香次浮者棧香漢末大亂功曹區連殺縣令¶
自立爲王數丗其後王無嗣外甥范熊代立死子逸嗣晉¶
成帝咸康三年逸死奴之簒立文夲曰南西捲縣夷帥范¶
㓜家奴常牧牛於山(澗/得)鯉魚二化而爲䥫因以鑄刀刀成¶
文向石呪曰&KR0002;斫石破者父當王此國因斫石如断蒭藳¶
文心異之范㓜甞使之啇賈至林邑因敎林邑王作兵車¶
器械王寵任之後乃䜛言諸子各奔餘國及王死無嗣大¶
於隣國迓王子置毒於漿中殺之遂脅國人自立¶
又曰林邑王文敵爲扶南王子當根純所殺大臣范諸農¶
平亂自立爲王諸農死子陽邁立陽邁&KR0004;在孕其母夢生¶
兒有人以金席藉之其色光麗夷人謂金之精者爲陽邁¶
<pb:KR3k0012_SBCK_786-4b>¶
&KR0002;中國云紫磨者因以爲名宋永&KR0004;二年遣使貢獻以陽¶
邁爲林邑王陽邁死子咄立慕其父復曰陽邁其國俗居¶
處爲閤名曰干䦨門户皆北向書樹葉為&KR0083;男子皆以横¶
幅古具繞腰己下謂之于漫亦曰都漫穿耳貫小環貴者¶
着革屣賤者跣行自林邑扶南諸國皆然也其王着法服¶
加纓珞如佛像之飾出則乗象吹螺擊皷罩古貝繖以古¶
貝爲幡旗國不設刑法有罪者使象蹋殺之其大姓號婆羅¶
門嫁娶必用八月女先求男由賤男而貴女同姓還相㛰¶
姻使婆羅門引壻見婦掘手相付呪曰吉利吉利爲成禮¶
死者焚之中野謂之火葬其寡婦　&KR0012;居散髮至老國王¶
事竺乾道鑄金銀人像大十圍元嘉陽邁侵暴日南九德¶
諸郡交州刺史杜弘之建牙欲討之聞有代乃止¶
又曰宋帝元嘉二十二年使交州刺史檀和之振武將軍¶
<pb:KR3k0012_SBCK_786-5a>¶
宗慤伐林邑和之遣司馬蕭景憲爲前鋒陽邁聞之懼欲¶
輸金一萬斤銀十萬斤銅三十萬斤還欲略日&KR0047;户其大¶
臣䓯(音/毒)僧逹諌止之乃遣太師范扶龍戌其北界區栗城¶
攻城尅之乗勝即尅林邑陽邁父子並挺身逃奔獲其¶
珎異皆是未名之寳又銷其金人得黃金數萬斤¶
又曰齊永明中林邑王范文賛遣使貢獻梁天監中文賛¶
子天凱奉表獻白猴自此貢獻不絶¶
北史曰林邑國延袤數千里土多香木金寳物産大抵與¶
交趾同以塼爲城蜃炭&KR0151;之皆開北户以向日或東西無¶
定尊官有二其一曰西郍婆帝其二曰蕯婆地歌其属官¶
三等其一曰倫多姓次歌倫致帝次乙地伽蘭外官分爲¶
二百餘部其長曰弗羅次曰可倫如牧宰之差也王戴金¶
花冠形如章甫衣朝霞布珠璣纓絡足躡革履時服錦&KR0129;¶
<pb:KR3k0012_SBCK_786-5b>¶
良家子侍衛者二百餘人皆執金裝兵有弓箭刀槊以竹爲¶
弩&KR0019;毒於矢樂有琴笛琵琶五絃頗與中國同毎擊皷以¶
驚衆吹蠡以即戎其人&KR0055;目高鼻髮拳色黒俗皆徒跣以¶
幅布纒身冬月衣&KR0129;婦人稚髻書樹葉&KR0083;施椰葉爲席王¶
死七日而葬有官者三日庻人一日以凾盛屍鼔舞導從¶
輿至外次積薪焚之収其餘骨王則内金甖中沉之於海¶
有官者以銅甖沉之海口庻人以瓦送之於江男女皆截¶
髮&KR0152;至水次盡哀而止歸則不哭毎七日燃香散花復&KR0152;¶
盡哀而止百日三年皆如之皆奉佛文字同於天笁¶
隋書曰林邑之先因漢末交趾女子徴側之亂内縣功曺¶
子區連殺縣令自號爲王無子其甥范熊代立死子逸立¶
日南人范文因亂爲逸僕　遂教之築宫室造器械逸甚¶
信任使文將兵極得衆心文因間其子弟或奔或徙及逸死¶
<pb:KR3k0012_SBCK_786-6a>¶
國無嗣文自立爲王其後范佛爲晉楊威將軍戴桓所破¶
宋交州刺史檀和之將兵擊之&KR0055;入其境至梁陳亦通使¶
徃來其國延袤數千里髙祖旣平陳乃遣使獻千物其後¶
朝貢遂絶時天下無事群臣言林邑多竒寳者仁壽末上¶
遣大將劉方爲驩州道行軍惣管卒欽州刺史寗長直驩¶
州刺史李暈開府&KR0087;雄步&KR0016;萬餘及犯罪者數千人擊之¶
其王&KR0394;志率其徒乗巨象而戰方軍不利(方/於)是多掘小坑¶
草覆其上因以兵桃之&KR0394;志悉衆而陳方與戰僞北&KR0394;志¶
逐之至坑所其衆多䧟轉相驚駭軍遂亂方縱兵擊之大¶
破之頻戰輙敗遂弃城而走方入其都獲其廟主十八枚皆¶
鑄金爲之盖其有國十八葉矣方班帥&KR0394;志復其故地遣使¶
謝罪於是朝貢不絶¶
唐書曰貞觀中林邑王&KR0394;頭利死率國人共立頭利女王¶
<pb:KR3k0012_SBCK_786-6b>¶
諸葛地頭利之始子女王獨任國中不寜大臣可倫翁定¶
乃立地爲王妻之以女主其國乃定諸葛地自立後遣使¶
可倫因地盤献火珠狀如水精日午時正以珠承影取艾¶
衣之火見云得之於羅刹國令之環土國主即&KR0394;志之後¶
在日南郡西陸行二十餘日方至¶
　　　　　扶南國¶
蕭子顯齊書曰扶&KR0047;國男子截錦爲横幅女爲貫頭貧者¶
以布自蔽鍜爲鐶鏆(環貫/音)銀器伐木起屋國王居重閣以¶
木柵爲城海邊生大葉長(八/九)尺編其業以覆屋國王行乗¶
象婦女亦能乗象無牢獄有訟者則以金指環&KR0002;鷄子¶
沸湯中令&KR0677;(之/又)燒鑕令赤着手上捧行七步有罪者手皆¶
燋爛無罪者不傷又令没水直者入即沉不直者不沉¶
又曰扶南在日&KR0047;之南大海西灣中廣袤三千餘里有大¶
<pb:KR3k0012_SBCK_786-7a>¶
江水西海入海其先有女人爲王名柳葉又有激國(人/名)混¶
填夢神賜弓一張故乗舩入海填晨起於神廟樹下(不/得)弓¶
即乗舩向扶南栁葉見舩卒衆欲禦之混填舉弓遥射貫¶
舶一靣通中人柳葉怖遂降混填娶以爲妻惡其躶露形¶
體乃穿疊布貫其首遂治其國子孫相傳¶
南史曰扶南王混盤死國(人共㪯/大將軍)范蔓爲王蔓勇健有權¶
略復以兵威攻伐旁國咸服屬之自號扶南大王乃作大¶
舩窮漲海開國十餘闢地五六千里蔓死後大將范尋¶
殺其子長而代立更繕國内起觀閣遊戯之朝且中脯三¶
四見客百姓以蕉蔗&KR0027;鳥爲禮國無牢獄於城溝中養鰐¶
魚門外圈猛獸有罪者輙以餧猛獸及鰐魚魚獸不食爲¶
無罪三日乃放之鰐魚大者長三丈餘&KR0250;如鼉有四足喙¶
長六七尺兩邊有齒利如刀劒常食魚遇得麞鹿及人亦¶
<pb:KR3k0012_SBCK_786-7b>¶
噉之蒼梧以南及外國皆有之¶
又曰扶南王憍陳如夲天笁婆羅門也有神語曰應王扶¶
南憍陳如心恱南至盤盤扶南人聞之舉國欣迎戴而立焉¶
復改制度用天笁法憍陳如死後王持梨陁跋摩宋文帝¶
元嘉中三奉表獻方物齊永明中王憍陳如闍邪䟦摩遣¶
使送&KR0226;瑚佛像并獻方物詔授安南將軍扶南王其國人¶
皆醜黒拳髮所居不穿井數十家共一池引汲之俗事天¶
神以銅爲像二面者四手四面者八手手各有所持或小¶
兒或鳥獸或日月其王岀入乗象嬪侍亦然王生則偏踞翹¶
&KR0176;垂左膝至地以白疊敷前設金盆香炉於其上國俗居¶
䘮則剃髮除鬚死者有四葬水葬則投之江流火葬則焚¶
爲&KR0069;爐土葬則瘞埋之鳥葬則弃之中野人性貪恡無禮¶
義男女恣其奔隨¶
<pb:KR3k0012_SBCK_786-8a>¶
隋書曰扶南國王遣貢獻其王姓古龍諸國多姓古龍訊¶
&KR0132;老言崑崙無姓氏崑崙之訛¶
抱朴子曰扶南國出金鋼可以刻玉狀似紫石英其所生¶
在百丈水底盤石上如鍾乳人没水取之竟日乃出以鐵¶
槌之不傷鐵反自損以羖羊角扣之漼然冰泮¶
外國傳曰扶南人&KR0002;户中亡器物者即以米一&KR0155;詣神廟¶
乞神見盗者以米着神足下明日取米呼户中奴婢分令¶
囓之盗者口中血出米完不碎不盗者入口即敗從日南¶
至徼外悉尓¶
又曰扶南之東漲海中有大火洲洲上有樹得春雨時皮¶
正黒得火燃樹皮正白紡績以作手巾或作燈注用不知¶
盡¶
又曰扶南國人最大居舎雕文刻鏤好布施多禽獸王好¶
<pb:KR3k0012_SBCK_786-8b>¶
獵皆乗象一去月餘日¶
南州異物志曰扶南國在林邑西三千餘里自立爲王諸¶
属皆有官長及王之左右大臣皆號爲崑崙¶
　　　　　真臘¶
隋書曰真臘國在林邑西南夲扶南之属國也去日南郡¶
舟行六十日而南接車渠國西有朱江國其王姓刹利氏¶
名質多斯郍自其祖漸己強盛至質多斯郍遂兼扶南而¶
有之死子伊奢郍先代(立/居)伊奢郍城郭下二萬餘家城中¶
有一大堂是王聽政之所其王三日一朝坐五香七寳床¶
上施寳帳帳以文木爲竿象牙金鈿爲壁狀如小屋懸¶
金光熖有同於赤土前有金香炉二人侍側王着朝霞¶
古貝暪絡腰腹下垂至脛頭戴金寳花冠披眞珠瓔¶
珞足履革屣耳懸金璫常服白疊以象牙爲屩有五大¶
<pb:KR3k0012_SBCK_786-9a>¶
臣一曰&KR0012;落支二曰髙相慿三曰婆阿多陵四曰舎磨陵¶
五曰髯羅婁及諸小臣朝於王者輙於階下三稽首王喚¶
上階則跪以兩手抱&KR0553;遶王還坐議政事訖跪伏而去其¶
國與參半朱江二國和親數與陁桓林邑二國戰争其人¶
行止皆持甲仗&KR0002;有征伐因而用之其俗非王妻子不得¶
爲嗣王&KR0004;立之日所有兄弟並刑殘之或去一指或劓其¶
鼻別處供給不得仕進人形小而色黒婦人亦有白者悉¶
拳髮垂耳性氣捷勁居處器物頗&KR0011;赤土以右手爲浄左¶
手爲穢毎旦澡洗以楊枝浄齒讀頌經呪又澡洗乃食食¶
罷還用楊枝浄齒飲食多&KR0171;酪沙糖粇粟米餅欲食之時¶
先取雜肉羮與餅相和手擩而食男㛰禮畢即與父母分財¶
別居父母死小兒未婚者以餘財與之若婚畢財物入官¶
其䘮葬兒女皆七日不食剔髮而哭僧尼道士親故皆來¶
<pb:KR3k0012_SBCK_786-9b>¶
聚㑹音樂送之以五香木燒屍収&KR0069;以金銀瓶盛送于大¶
水之内貧者或用瓦而以彩色&KR0030;之亦有不焚送屍山中¶
任野獸食者其國北多山阜南有水澤地氣尤&KR0044;無霜雪¶
饒瘴癘毒蟲土冝　稻與日南九真相&KR0011;異者有婆耶郍¶
娑樹無花葉似冬&KR0050;菴羅樹花葉以&KR0037;實似李毗野樹花¶
似木&KR0050;葉似杏實似楮婆田羅樹花葉實並似&KR0037;而小異¶
歌畢他樹花似李葉似榆而厚大實似李其大如&KR0155;海中有¶
魚名建同四足無鱗其鼻如象吸水上噴髙五六十尺有¶
浮胡魚其形如䱉觜如鸚鵡有八足多大魚半身岀水¶
望之如山毎五六月中毒&KR0044;氣流行即以白猪牛羊於城¶
西門外祠之不然者穀不登六畜多死近都有陵伽鉢婆¶
山上有神祠毎以(兵/二)千人守衛城東有神名婆多利&KR0021;用¶
人肉毎年殺人以夜祀禱大業十三年遣使貢獻帝厚礼¶
<pb:KR3k0012_SBCK_786-10a>¶
之其後亦絶¶
唐書曰真臘國貞觀二年又與林邑國俱來朝獻太宗嘉¶
其歴逺疲勞&KR0236;賚甚厚南方人謂真臘國爲吉&KR1130;國自神¶
龍以後真臘分爲二半以南近海多陂澤處謂之水真臘¶
半以北多山阜處謂之陸真臘亦謂之文單國髙宗則天¶
玄宗朝並遣使朝貢水真臘國其境東西南北約皆八百¶
里東至奔陁浪州西至墮羅鉢底國南至小海北即陸真¶
臘其王所居城號婆羅是㧞國之東界有小城皆謂之國¶
其國多象元和八年遣李摩郍等來朝貢¶
　　　　　叅半國¶
唐書曰武德中叅半國遣使朝貢其國在真臘西南千餘¶
里城臨大海土地下濕風俗物産並與林邑國同¶
　　　　　自頭國¶
<pb:KR3k0012_SBCK_786-10b>¶
唐書曰貞觀中扶南來獻白頭國二人於洛陽云其國在¶
扶南之西　男女　皆素首身又凝白居山洞¶
之中四面巖險故人莫至與叅半國相接¶
太平御覽卷第七百八十六¶
<pb:KR3k0012_SBCK_786-11a>¶
