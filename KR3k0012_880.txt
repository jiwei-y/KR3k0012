# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:53.273093
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 880
#+PROPERTY: FILE SB11n0727-880太平御覽-卷之八百八十.
<pb:KR3k0012_SBCK_880-1a>¶
太平御覽卷第八百八十¶
咎徴部七¶
　　地震　地裂　地䧟¶
　　地㓙　圡踊　地生毛¶
　　　　　地震¶
京房易占曰地動隂有餘¶
左傳曰南宫極震(&KR0047;言極王子/朝之卿士也)萇弘謂劉文公曰君其勉¶
之先君之力可濟也(先君謂劉献公文公父也献公亦欲/立子猛不欲令子朝得國今南宫極)¶
(震死爲天所弃先/君之功事可成也)周之亡也其三川震今西王之大臣亦¶
震天弃之也(西王謂子朝也子朝居/王城故爲之西王也)東王必大克(東王敬/王居狄)¶
(泉秋泉在王城之/東故日東王也)¶
史記曰周幽王二年三川震太史伯陽甫曰周將亡矣天¶
地之氣不過其序亂人之兆陽伏而不能岀隂迫而不能¶
<pb:KR3k0012_SBCK_880-1b>¶
昇於是也震陽失而在隂隂原必塞原塞必國亡昔伊雒¶
竭而夏亡河竭而啇亡今周如二代之季其川原又塞塞¶
必川竭山崩夫國必依山川山崩川竭國亡之徴也¶
漢書五行志曰魯文公九年地震劉向以爲周襄王失道¶
楚穆王啇臣殺父成王諸侯皆不肖權傾於下臣下強盛¶
將動爲害¶
京房曰臣事雖正專必震於水水則波於木木則揺於屋¶
則瓦落於山則岀水湧嗣子無德臣專禄不順動丘陵水¶
湧出¶
又曰魯襄公十六年地震其後崔氏專齊欒盈專晉良霄¶
傾鄭&KR1377;殺呉子燕逐其君楚滅陳蔡¶
又曰魯昭公十九年城震劉向以爲是時季氏將有逐君¶
之變¶
<pb:KR3k0012_SBCK_880-2a>¶
又曰昭公三十三年地震劉向以爲是時周景王崩劉子¶
單子立王子猛尹氏立王子朝季氏逐昭公黒肱叛邾呉¶
殺其君僚宋五大夫晉二大夫皆以地叛¶
又曰哀公三年地震仲尼見弃而季氏強¶
又曰趙幽王五年代地大動自樂徐以西北至平隂臺屋¶
墻垣太半壞地坼東西百三十歩六年大飢𥘿滅之¶
漢書曰惠帝時地震隴西壓四百餘家時諸吕用事¶
又曰武帝時地震壓殺人明年皇后陳氏廢宣帝時地震¶
河南以東四十九北海琅邪壞祖宗廟城郭殺人千餘後¶
又京師地震至北邊郡國三十餘壞城郭殺四百餘人後¶
霍顯禹反誅清河王遷房陵皇后霍氏廢¶
又曰元帝建昭四年藍田地震沙石流擁㶚水安陵岸崩¶
擁水水逆流時石顯用事¶
<pb:KR3k0012_SBCK_880-2b>¶
後漢書曰光武時地震裂至後年南郡蠻武陵蠻叛後詔¶
捕王侯賔客坐死者數千人隂氣盛之應也¶
又曰和帝時郡國十三地震時將軍竇憲謀逆伏誅後又¶
地裂及震其年北海王威有罪自殺¶
又曰安帝時郡國十六地震明年郡國十二地震京師人¶
相食帝冲㓜鄧氏執政後又郡國九地震明年海賊張伯¶
路與平原劉文何周文光等攻戰厭次殺令長後三年郡¶
國十八地震淮南人飢明年鄧太后崩帝失政¶
又曰順帝時(京師/頻地)震岸崩及地䧟其年呉郡丞羊珎反郡¶
府後二年凉州地百八十震山谷坼裂是日徐楊賊攻燒¶
邑城殺掠民吏¶
又曰冲帝時京師地震三郡沙湧圡裂時帝年二歲母后¶
臨朝郡盗大起發掘憲陵攻燒城邑¶
<pb:KR3k0012_SBCK_880-3a>¶
又曰桓帝時京師地震荆楊人多飢死後又震憲陵寢屋¶
瓦宫廟瓦落盡時梁兾專政¶
又曰靈帝時地震海水溢又震鴻都府門時閹堅專政¶
又曰&KR0004;平二年并州牧董卓焚燒洛陽挾天子遷長安自¶
爲太師號尚父京師地震卓問著作郎蔡邕邕對曰地動¶
隂盛大臣踰制又太史上言當有大臣戮死卓遣人言太¶
尉張温與𡊮紹交通遂殺温二年司徒王允僕射士孫瑞及¶
卓將吕布謀誅卓殺之¶
又曰獻帝時雍州地頻震三輔大旱粟一石五十萬人相¶
食¶
續漢書曰建康元年九月丙午京都地震時順帝崩太后¶
攝政爲順帝作陵制度奢廣多瓌吏民塜槨尚書欒巴諌¶
太后怒癸夘詔収巴下獄欲殺之丙午地震太后乃出巴¶
<pb:KR3k0012_SBCK_880-3b>¶
免爲庶人¶
漢獻帝春秋曰&KR0004;平二年地震董卓問蔡邕邕曰天爲陽¶
故轉運於上地爲隂故安静於下而震是失其性以隂而¶
陽也明公車不當青盖冝改之以應變卓改爲緑蓋¶
晉書曰魏明帝時(京/都)地震隱隱有聲揺動屋瓦明年公孫¶
文懿叛自立魏髙堂隆曰地震臣下強盛地故震動兾所¶
以警悟人主不可不深思是災及少帝繼廢竟禪晉¶
又曰齊王芳時頻年地震時曹爽專政遷太后於永壽宫¶
太后與帝相泣而别故頻震¶
又曰蜀劉禪時地震時黄皓專政閹官無陽施猶婦人也¶
此皓見任之應是年冬蜀亡¶
又曰呉孫權時頻年地震時吕一專政又權信䜛廢太子¶
和歩騭上書曰伏見按事吹毛求瑕欲䧟人成其威福故¶
<pb:KR3k0012_SBCK_880-4a>¶
地連震¶
又曰晉武帝時頻年地震是時賈充楊駿逓弄朝權¶
又曰惠帝元康四年郡國地震淮南洪水出或山崩地䧟¶
壞城府殺百餘人此賈后使楚王瑋殺汝&KR0047;王亮及太僕¶
衛瓘隂道盛陽道衰微之應¶
又曰&KR0598;懷帝時頻年地震時司馬越專政石勒㓂汲郡¶
又曰元帝大興元年頻地震或水湧山崩殺人時江&KR0047;淮¶
北有大兵劉曜石勒僣位¶
又曰成帝時咸和四年頻年地震時&KR0171;峻作亂¶
又曰穆帝永和九年十年頻地震或有聲如雷鷄雉皆鳴¶
時帝㓜母后專政石季龍僣號王師頻敗¶
又曰十一年四月五月又頻地震是時姚襄入許昌百姓¶
(愁苦之應哀帝及海西公簡文孝武時皆頻地震是/時人主㓜弱群小弄權兵役連年海西見廢)¶
<pb:KR3k0012_SBCK_880-4b>¶
又曰孝武太元年夏震含章殿四柱并侍者二人後年符堅¶
畧襄陽¶
又曰安帝義熈年頻地震或有聲如雷時太尉劉&KR0073;謀逆¶
宋書曰孝武大明元年地震有聲自河北來魯郡山揺地¶
動彭城女墻四百八十丈墜屋傾兖州地裂泉湧二年不¶
巳其後兖州刺史夏侯祖懽卒¶
齊書曰廢帝東昏侯時地震一年不止其年護軍崔惠景¶
反兵圍城帝閉門以拒之¶
隋書曰梁武太清二年八月侯景舉兵反於豫州登壇㰱¶
盟地震及圍城死者太半¶
又曰太清三年建康地再震時侯景自爲大丞相¶
崔鴻十六國春秋曰前趙劉聦建元元年三月平陽城震¶
崇明觀䧟爲池水赤氣至天有赤龍奮迅而去十一月地震二¶
<pb:KR3k0012_SBCK_880-5a>¶
年八月平陽地震汾水大溢流漂數百家聦死子粲立爲¶
劉曜所殺曜自立¶
又曰前𥘿符堅時𥘿雍二州地震裂泉湧長安大風震電¶
壞屋殺人堅懼而愈修德政焉俄而符𩀱等伐長安㝷爲¶
戰敗¶
又曰後𥘿姚泓時𥘿州地震三十二殷殷有聲山崩舎壊¶
識者以爲𥘿州泓之故郷將滅之徴後宋(髙/祖)入長安執於¶
建康斬之¶
又曰姚興四年所在地震前後一百五十六公卿百司抗¶
表請罪興曰災譴之來咎在元首近代或歸罪三公甚非¶
也朕當考躬省巳思宋景之義公等何&KR0317;冝悉冠履復位¶
後魏書曰太祖道武天賜六年夏地震其年帝愛&KR0078;萬人¶
與清河王紹通作亂帝&KR0013;紹及萬人殺之¶
<pb:KR3k0012_SBCK_880-5b>¶
又曰宣武延昌元年沁州地震䧟殺人甚衆又累年沁州¶
秀容敷城鴈門山鳴地震不止其年幽州沙門劉僧紹反¶
明年胡太后臨朝後天下大兵太后少帝爲尓朱榮投於¶
河¶
隋書曰北齊武成清河年并州地震是時和士開專恣之¶
應¶
又曰隋文帝開皇二十年廢太子勇以晉王廣爲皇太子¶
將𠕋之夜烈風大雪地震山崩人舎多壞殺人太子卒與¶
僕射楊素弑帝¶
吕氏春秋曰周文王寢病五日而地動東西南北不出國¶
郊百吏皆請曰臣聞地之動爲主也羣臣皆悲曰請移之¶
興事動衆以増國城文王曰我必有罪故天示此(以/罰)我今¶
動衆以増國城是重吾罪不可無幾疾瘳也¶
<pb:KR3k0012_SBCK_880-6a>¶
　　　　　地裂¶
尚書&KR0003;曰黄帝將亡則地裂¶
春秋考異郵(曰/臣)恣盛地裂坼¶
戰國䇿曰齊閔王莽莒淖齒數之曰羸博之間地坼至泉¶
地以告也而王不知戒何得無誅乃殺之¶
書紀年曰夏桀末年社坼裂其年爲湯所放¶
後漢書曰安帝時緱氏地裂後郡國地坼或泉湧越雋夷¶
殺長吏燒城邑¶
又曰南地坼長百八十二里廣五十六里又洛陽新城地¶
裂又緱氏地䧟裂(京師地䧟/時帝㓜冲)官者用事¶
又曰建康元年隴西漢陽張掖北地武威地百八十震山¶
谷坼裂壊城¶
又曰冲帝&KR0004;即位葬順帝是日鴈門京師太原三郡地震¶
<pb:KR3k0012_SBCK_880-6b>¶
沙湧圡裂¶
又曰桓帝時河東地裂明年京師雲陽地震時閹竪用事¶
皇后梁氏崩後八年緱氏頻年兵革又李膺等二百餘人¶
受誣下獄又上黨地裂是時㓂賊弥盛¶
又曰靈帝時(河東/地裂)十二處長十里是時閹竪用事政在私¶
門¶
續漢書曰和帝永和七年趙國易陽地裂¶
京房易傳曰地拆裂者臣離相從也是時南單于衆乖離¶
相從也是時南單于衆乖離漢軍追討¶
崔鴻十六國春秋曰西𥘿乞伏乾歸太&KR0004;十九年苑川地¶
裂後四年乾歸爲兄子公府所殺¶
抱朴子曰軍中地裂急徙居不測軍敗地震心大戰或有¶
謀反¶
<pb:KR3k0012_SBCK_880-7a>¶
墨子曰三苗欲滅時地震泉湧¶
　　　　　地䧟¶
今古五行記曰夏桀末年瞿山地䧟一夕爲大澤深九丈¶
其年爲湯所放¶
晉書曰武帝太康八年宣帝廟地䧟其年七月殿前地䧟¶
方丈深數丈中有破舡是時帝不用和嶠之言而信賈充¶
之佞至十一年惠帝立王室大亂¶
又曰惠帝時五月城中地䧟方三十丈殺人六月又地坼¶
家人䧟死八月地裂廣三十六丈長八十四丈人大飢又¶
上庸四處山崩地䧟廣三十丈長百三十丈大水岀殺人¶
時賈后亂政又夜暴雷雨賈謐齋屋柱䧟入地壓床悵明¶
年謐誅天下兵亂帝室從此微矣¶
又曰懷帝時洛陽地歩廣里地䧟出鵝三又當陽地裂三¶
<pb:KR3k0012_SBCK_880-7b>¶
廣三丈長三百歩時司馬越專政王室離敗死者計萬¶
又曰安帝時山隂地䧟方四尺有聲如雷後二年西明寺¶
門穿湧水毀門大尉劉&KR0073;矯詔殺害朝士俄而禪宋¶
隋書曰梁武帝普通二年始興郡石鼓村地自開成井方¶
六尺深三十丈侯景簒梁昇御床床脚䧟入地後景&KR0013;殺¶
崔鴻十六國春秋曰前凉張天錫三年四月延興地震䧟¶
水岀〇又曰前趙劉聦末年武庫地䧟深一丈五尺時中常¶
侍王沉中宫僕射郭猗皆寵幸用事聦遊宴後宫或百日¶
不岀沉等奢僣貪殘賊害良善御史大夫陳元逹諌聦不¶
從元逹自殺¶
又曰前𥘿姚泓永和元年𥘿州地䧟裂巖嶺崩墜人舎¶
壞是年爲宋髙祖所擒斬於建康市¶
又曰前𥘿符堅末年洛陽地䧟堅後伐晉敗焉¶
<pb:KR3k0012_SBCK_880-8a>¶
又曰安帝末年桓玄篡晉昇太極殿殿無故䧟旬月宋髙¶
祖殺之¶
又曰北凉沮渠茂乾永和七年太廟階䧟六月城門崩其¶
年九月茂乾面縛降于魏¶
又曰西凉李歆嘉興元年三月燩煌謙德門䧟至四年歆¶
爲沮渠&KR0170;遜所敗¶
又曰夏赫連勃勃鳯翔七年六月太廟基䧟其年八月勃¶
勃死¶
隋書曰北齊後主末年穆后如晉陽向北宫辭胡太后所¶
乘七寳車無故䧟入地半没四足是年齊滅后與帝俱入¶
長安¶
又曰隋煬帝大業十三年十二月洛州乾陽門内地䧟周¶
闊丈餘至十四年帝遇殺天下大亂¶
<pb:KR3k0012_SBCK_880-8b>¶
異苑曰晉武帝太康五年宣帝廟地欻䧟梁無故自折凢¶
宗廟所以承祖先嗣永丗不刋安居摧䧟是煙絶之祥也¶
　　　　　地㓙¶
漢書曰光武時岑彭伐蜀去成都數十里軍營北有地名¶
曰彭亡彭聞之欲移㑹日暮是夜彭爲公孫述刺客詐爲逃奴刺¶
殺之¶
魏志曰太祖圍吕布大司馬楊固救布爲其將楊醜所殺¶
楊將眭固又殺醜屯兵射犬巫誡之曰將軍字白兎而邑¶
名射大兎見必驚冝急移去固不從明日遂戰死¶
晉書曰建業太社西宫地呉時右司馬丁奉宅吴後主孫¶
皓殺之流徙其家晉元帝&KR0004;爲僕射周顗宅顗爲王敦所害後¶
爲冠軍將軍&KR0171;峻宅峻反&KR0013;誅殺後爲索恱宅爲㑹稽王¶
道子所親眤縁道子　見殺又爲章武王司馬秀宅秀亦凶¶
<pb:KR3k0012_SBCK_880-9a>¶
至宋孝武時爲雍州刺史臧質宅質反見殺故代稱充㓙¶
地宋史部尚書王僧綽常謂宅無&KR0123;㐫請以爲第始造未¶
居爲元㐫所害¶
王隠晉書曰祖約爲豫州刺史府中地忽赤如丹約竟敗¶
見殺¶
　　　　土踊¶
紀年曰梁惠成王七年地忽長十丈有餘髙尺半周隱王¶
二年齊地暴長長丈餘髙一尺¶
漢書曰成帝河平四年臨淮縣土踊起髙二丈時王莽專¶
政¶
崔鴻十六國春秋曰前凉張寔五年祁山地震從中陶原¶
坂三里冒覆下川忽如見掩坂上草木存焉¶
　　　　　地生毛¶
<pb:KR3k0012_SBCK_880-9b>¶
晉書曰武帝太始中皇甫晏爲益州刺史西討屯兵人咸¶
死之地生白毛俄&KR0013;牙門將所殺¶
又曰成帝時地生毛時天下大兵而中原擾亂百姓疲怨¶
又曰孝武時京都地生毛而氐賊圍繞襄陽彭城征戍連¶
年不解又京都地生毛符堅滅後人勞役後又江陵交戰¶
不解¶
又曰安帝義熈十年地生白毛連年征討勞優之應¶
京房曰以爲人勞之異金失其性地生毛¶
常璩華陽國志曰晉武帝太始八年蜀地生毛長七八寸¶
生數里李𫝑欲亡地又生毛¶
崔鴻十六國春秋曰後𥘿姚興時乞伏乾歸鎮州地震生¶
毛而乾歸太&KR0004;十九年七月爲兄子公府所殺¶
又曰北燕馮跋太平十五年龍城地生白毛長一尺二寸¶
<pb:KR3k0012_SBCK_880-10a>¶
月餘乃滅後遼西太守髙潜謀反伏誅¶
隋書曰梁武帝大同年地生白毛長二尺時築浮山堰功¶
垂就而潰百姓苦之¶
又曰陳後主末年地生白毛時功役不息卒爲隋滅¶
又曰北齊武成清河年&KR0004;滄州及長安地生毛時北築長¶
城内興三臺人苦役焉¶
唐書曰則天天授&KR0004;淮南地生毛或白蒼長者尺餘或遍¶
居人床下揚州尤甚大如馬尾焚之如毛氣著作郎韓琬¶
寓于揚州親掇之其年稱制¶
太平御覽卷第八百八十¶
<pb:KR3k0012_SBCK_880-10b>¶
<pb:KR3k0012_SBCK_880-10b>¶
