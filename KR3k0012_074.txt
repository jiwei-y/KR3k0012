# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:02.681746
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 74
#+PROPERTY: FILE SB11n0727-074太平御覽-卷之七十四.
<pb:KR3k0012_SBCK_074-1a>¶
太平御覽卷第七十四¶
　地部三十九¶
　　　塘　隄　島　嶼　滸¶
　　　岸　泥　礫　沙¶
　　　　　塘¶
録異傳曰文翁者廬江人爲兒童時乃有神異及長當起¶
歷下陂以作田文翁晝日斫伐柴薪以爲陂塘其夜忽有¶
數百頭野猪以&KR0569;一戴土着柴中比曉成塘¶
吴地記曰壇塘一名陌城夫差十二年旣殺子胥後悔之¶
與群臣臨江作塘創設𥙊奠百姓因以立廟吴越春秋云¶
夫差設𥙊杯動酒盡¶
劉道眞錢塘記曰防海大塘在縣東去邑一里徃時郡議¶
曹華家信冨乃議立此塘以防海水始開募有能運土石¶
<pb:KR3k0012_SBCK_074-1b>¶
一斛即與錢一&KR0155;旬日之間來者雲集塘未成而譎不復¶
取於是載圡石者棄置而去塘以之成旣遏絶潮源一境¶
&KR0170;利也¶
述異記曰今烏江長亭亭下有騅馬塘即當時烏江亭長¶
艤舟待項王處¶
南越志曰丹城縣有釡塘金沙自是而出¶
裴淵廣州記曰彰平縣朱沙塘水如絳魚鼈皆赤¶
荆州記曰長沙郡東十餘里有郡人劉壽墓有石闕四所¶
壽漢順帝時爲司徒其東有龜塘周廽四十五里有靈龜¶
出其中故塘因名焉¶
盛弘之荆州記曰始安熈平縣東南有山山西其形長狹¶
水從下注塘一日再减盈縮因名爲朝夕塘(幽明録/又載)¶
幽明録曰耒陽縣東北有蘆塘淹地八頃其&KR0055;不可測中¶
<pb:KR3k0012_SBCK_074-2a>¶
有大魚常至五日一躍&KR0108;出水大可三圍其&KR0250;異常每躍¶
出水則小魚奔迸隨水上岸不可勝計¶
異記云蘆塘有鮫魚五日一化或爲美異婦人或爲男子¶
至於變亂尤多郡人相戒故不敢有害心鮫亦不能爲計¶
後爲雷電殺之此塘遂涸¶
劉欣期交州記曰鑿南塘者九真路之所經去州五百里¶
焉援積石爲塘以通於海逹於象浦建標爲南極之界¶
淮南子曰壞塘取龜發屋求狸桀跖之徒君子不爲¶
　　　　　堤¶
爾雅曰墳大防也(謂/隄)¶
梁書曰始興忠武王憺(音/淡)字僧逹爲荆州刺史遇大江溢¶
堤壞憺親率將吏冒雨築之雨勢甚猛人皆恐懼或請避¶
之憺曰王尊尚欲身塞河堤我心何獨以危登堤歎息遂¶
<pb:KR3k0012_SBCK_074-2b>¶
輟膳而刑白馬以𥙊江神以身爲百姓請命言終而水退¶
堤出¶
郡國志曰長沙金牛堤漢武時有異人牽金牛走入此堤¶
内因以名焉¶
水經注曰𣵠郡王尊自益州刺史遷東郡太守河水盛溢¶
泛浸瓠子金堤尊躬率吏民投沉白馬祈水神河伯親執¶
圭璧請身填堤廬居其上吏民皆走尊立不動水齊足而¶
止公私壯其勇節¶
水經曰漢安帝永&KR0004;七年今謁者太山于岑於石門東積¶
石八所皆如小山以捍衝波謂之八激堤¶
　　　　　島¶
釋名曰海中可居曰島到也人所奔到¶
漢書曰田橫懼誅入居海島中(孟康海中/山曰島)¶
<pb:KR3k0012_SBCK_074-3a>¶
魏志曰王傾討句驪入沃沮人云嘗乗船捕魚風吹十日¶
東得一島上有人常以七月取童女沉海¶
齊地記曰嶗山東北五里入海有管彦島是黃巾賊帥管¶
承後也○又曰東牟城東有盤島城東北有牛島常以五¶
月海牛及海狸與島産乳其上¶
　　　　　嶼¶
臨海記曰去郡七里東有樊續嶼嶼上空冢裏猶餘敗鼓¶
角或呼爲樊府君墓今郡公田在此嶼下¶
　　　　　滸¶
爾雅曰岸下地曰滸¶
詩曰綿綿葛藟在河之滸¶
　　　　　岸¶
爾雅曰重涯曰岸¶
<pb:KR3k0012_SBCK_074-3b>¶
詩曰髙岸爲谷¶
又曰淇則有岸¶
晉書曰殷仲堪於江濵見流棺而𦵏焉旬日之間門溝忽¶
起爲岸其夕有人自稱感君之恩堪因問岸何祥也荅曰¶
水中有岸曰洲君將牧州言終而没至是果得荆州也¶
水經注曰船官浦東即黃鵠山林澗甚美譙郡戴仲&KR0002;野¶
服居之山下謂之黃鵠岸¶
又曰昆明池有金堤石岸益州有金堤左思曰西踰金堤¶
東曰玉津¶
孫卿子曰泉生珠而岸不枯¶
　　　　　&KR0378;¶
&KR0003;文曰&KR0378;黒圡在水中者也¶
易曰井&KR0378;不食舊井無禽(在井之下故稱&KR0378;/井而&KR0378;則不可食)¶
<pb:KR3k0012_SBCK_074-4a>¶
書曰淮海惟楊州厥土惟塗&KR0378;¶
詩含神霧曰夫齊之地處孟春之位海岱之間圡地汙&KR0378;¶
流之所歸利之所聚¶
傳曰晉楚將戰吕錡夢射之中之退入於&KR0378;¶
論語曰子夏云雖小道必有可觀者焉致逺恐&KR0378;是以君¶
子不爲(小道令諸子書/泥滯䧟不通也)¶
漢書溝洫志曰涇水一石其&KR0378;數斗且漑且畨長我禾黍¶
又曰禹&KR0378;行乗橇¶
東觀漢記曰隗囂將王元&KR0003;囂將背漢曰請以一丸&KR0378;爲¶
大王東封函谷𨵿此萬丗一時也¶
又曰鄧訓將黎陽宫兵屯漁陽遷護烏丸校尉黎陽宫故¶
吏皆戀慕知訓好以青&KR0378;封書從黎陽歩推鹿車載青&KR0378;¶
至上谷遺訓其得人心如此¶
<pb:KR3k0012_SBCK_074-4b>¶
隴石記曰武都紫水有&KR0378;其色亦紫而粘貢之用封璽書¶
故詔誥有紫&KR0378;之美¶
帝王丗紀曰周穆王征犬戎得錬剛赤刀用之割玉如割¶
&KR0378;焉¶
神仙傳曰董奉君居廬山嘗大旱縣令于士彦詣奉&KR0003;大¶
旱之意奉因仰視其屋曰貧家屋皆見天不可以得雨如¶
何令解其意身率將吏爲起屋屋成當&KR0378;壁作人巳掘圡¶
欲取江水沃&KR0378;奉曰不須日暮當雨也其夜果大雨聚壤¶
成&KR0378;¶
頋微廣州記曰鬰林郡山東南有池有石牛在池下民常¶
祀之歳旱百姓殺牛祀之以牛血和&KR0378;&KR0378;石牛背祠畢天¶
雨洪注洗背&KR0378;盡而後晴¶
曾子曰白沙在&KR0378;與之皆黒¶
<pb:KR3k0012_SBCK_074-5a>¶
淮南子曰琬琰之玉在汙&KR0378;之中雖廉者不釋也¶
丗&KR0003;曰石崇以椒爲&KR0378;&KR0378;屋王君夫以赤石脂&KR0378;壁¶
雜五行書曰二月上王取圡&KR0378;屋四角冝蠶&KR0123;¶
　　　　　礫¶
釋名曰小石曰礫礫析也小石相支其間析析然¶
抱朴子曰軍術曰地生瓦礫不去有大禍¶
蔡伯喈青衣賦曰金生沙礫珠出&KR1109;&KR0378;¶
盧子雲相風賦曰楚石雜結緑沙礫厠隋珠¶
　　　　　沙¶
龍魚河圗曰&KR0214;尤兄弟八十一人並銅頭鐵額食沙石¶
韓詩外傳曰孔子南遊&KR0244;楚至於阿谷之隧有女子佩瑱¶
而浣者孔子曰彼婦人其可與言乎執觴以授子貢曰善¶
爲之辝婦人荅曰阿谷之隧隱曲之汜欲飲則飲何問於¶
<pb:KR3k0012_SBCK_074-5b>¶
婢子授子貢觴跪坐置之沙上曰禮不親授禮曰自西河¶
至於流沙千里而遥(雍州/是也)¶
家語曰得其人如聚沙而雨之非其人如會聾而鼓之¶
史記曰張良以鐵椎擊𥘿始皇於博浪沙中其副車¶
又曰上在雒陽南宫從&KR0232;道望見諸將徃徃相與坐沙中¶
語¶
又曰武帝元封元年旱於是天子乃禱萬里沙(應劭注曰/万里沙祠)¶
戰國䇿曰齊襄王立田單相之過淄水有老人渉水而寒¶
不能行坐沙中田單見其寒也解裘而衣之襄王曰弗早¶
圗恐後悔之(疑單有/異心也)¶
漢書曰韓信擊龍且夾睢水夜令人爲萬餘囊盛沙以壅¶
水上流¶
東觀漢記曰朱鮪等共㑹洧水上沙中設壇立聖公爲天¶
<pb:KR3k0012_SBCK_074-6a>¶
子¶
愽物志曰石蕃衛臣也背能&KR0018;千二百石沙¶
廣志曰流沙在玉門𨵿外南北二千東西數百里有三斷¶
名曰三隴¶
列子曰牛𡙇者上地之大儒也之邯鄲遇盗於耦沙¶
魯連子曰朝露之蒲工女不能治淄澠之沙計兒不能數¶
韓子曰孫叔敖請漢間之地沙石之處¶
曾子曰白沙在&KR0378;與之皆黒¶
淮南子曰河水欲清沙壤穢之¶
又曰寒凝水熱焦沙¶
抱朴子曰穆王南征一軍盡化小人爲&KR0393;沙¶
&KR0003;苑曰湯之時大旱七年焦沙爛石¶
葛洪肘後方曰治溺死方𤎅沙以覆死人使上下有沙但¶
<pb:KR3k0012_SBCK_074-6b>¶
出口&KR0569;¶
古今注曰宣帝地節元年上都沙中夜風有火如粟¶
曹瞞傳曰操征馬超隔渭水婁子伯&KR0003;曰今天寒可起沙¶
爲城以水灌之可一夜而成¶
劉根別傳曰潁川太守髙府君到官民人疫郡中&KR0122;吏死¶
者過半夫人郎君悉得病從根求消除病氣之術根曰於¶
㕔事之亥上穿地取沙三斛着中以淳酒三升沃其上府¶
君從之病者悉得愈疫氣絶¶
捜神記曰有物處于江水其名曰蜮一曰短狐能含沙射¶
人以術方抑之則得沙石於肉中¶
叚國沙州記曰澆河西有黃沙沙南北一百二十里東西¶
七里西極大楊川望黃沙猶人委乾糒地不生草木黃沙¶
蕩然沙州取號焉¶
<pb:KR3k0012_SBCK_074-7a>¶
䂊章記曰龍沙在郡北帶江沙甚㓗白髙峻而峙陂陁有¶
龍形舊俗九月九日登髙上處也¶
新安記曰錦沙村傍山依壑素波澄膜錦石舒文冠軍吴¶
喜聞之而造焉鼓柂遊泛弥旬忘返歎曰名山美石故不¶
虚賞使人喪朱門之志¶
王孚記曰𡊮州有水春交則上白沙如米於兩岸九十餘¶
里呼爲米沙&KR0002;一岸徧米其方豐熟¶
湘中記曰白沙如霜雪赤岸似朝霞¶
遁甲開山圖曰沙土之福雲陽之墟可以長生可以隱居¶
沙圡即長沙也雲陽古仙人也¶
郡國志曰杭州浙江有江沙漲昔武列爲郡吏赴府郷人¶
餞之㑹此沙上父老曰此沙狹而長君必爲長沙太守果¶
然¶
<pb:KR3k0012_SBCK_074-7b>¶
又曰伊州䥫勒國也而路多沙磧磧内時聞叫喚聲不見¶
人或聞歌𥬇之聲蓋&KR0017;物也¶
鄱陽記曰新昌水有一砂堆在縣東北五十里其形狀如¶
覆船鮮浄特異毎年豐稔其沙即堆積如舊&KR0002;砂移向岸¶
其年儉古來相傳以爲常驗¶
太平御覽卷第七十四¶
