# -*- mode: mandoku-view -*-
#+TITLE: 太平御覽
#+DATE: 2015-09-23 10:14:02
#+PROPERTY: LASTPB  <md:KR3k0012_SBCK_330-1a>
#+PROPERTY: JUAN 332

¶
<md:KR3k0012_SBCK_331-1a>¶
<pb:KR3k0012_WYG_331-1a>
欽定四庫全書
　太平御覽卷三百三十一¶
　　　　　　　　　　　　宋　李昉等　撰
　　兵部六十一¶
　　　斥候　　　　　　　備邊
　　　塞險¶
　　　　斥候¶
後周書曰韓果性強記兼有權畧所行之處山川形勢
<pb:KR3k0012_WYG_331-1b>
輙¶能記憶兼善伺敵虛實揣知情狀有潛匿溪谷欲為
間諜¶者果登髙望之所疑處往必有獲太祖由是以果
為虞候¶都督每從征行嘗令候騎晝夜巡察略不眠寢¶
又曰逹奚武大統初為秦州刺史齊神武趣沙苑太祖
復¶遣武覘之武從三騎皆衣敵人衣服至日暮去營數
百步¶下馬潛聽得其軍號因上馬歴營若警夜者不如
法者往¶往撻之俱知敵之情狀以告太祖太祖深嘉焉
遂破敵¶人
<pb:KR3k0012_WYG_331-2a>
諸葛亮兵要曰軍已近敵籬落當以平明先發絶軍前
十<md:KR3k0012_SBCK_331-1b>¶里内各按左右下道亦十里之内數里之外五人為
部人¶持一白幡登髙外向明隠蔽之處軍至轉尋髙而
前第一¶見賊轉語後第三第二詣主者白之凡候見賊
百人以下¶但舉幡指百人以上便舉幡大呼主者遣疾馬
往視察之¶
又曰凡軍行營壘先使腹心及鄉導前覘審知各令候
吏¶先行定得營地壁立軍分數立四表候視然後移營
<pb:KR3k0012_WYG_331-2b>
旍右先¶使候騎前行持五色旍見溝坑揭黃(揭去/列切)衢路
揭白水澗¶揭黑林藪揭青野火揭赤以本鼔應之立旗
鼔令相聞見¶若渡水踰山深&KR0201;林藪精遣勇騎捜索數
里無聲四顧無¶人然後徐行令人逺視精兵四向留後
防禦勿争疾趨中¶軍魚貫以進乃令輜重老小次步後
馬次在整人不得譁¶人馬無聲不失行列險地狹逕亦
以部曲鱗次或須環向¶迴轉以後為前以左為右行則
魚貫立則鴈行到前止後<md:KR3k0012_SBCK_331-2a>¶候騎精銳四向散列而立各
<pb:KR3k0012_WYG_331-3a>
依本方下營一人一步隨軍¶多少咸表十二辰豎六旍
長二丈八尺審子午夘酉地勿¶向邪僻以朱雀旍豎午
地白獸旍豎酉地𤣥武旍豎子地¶青龍旍豎夘地招揺
旍豎中央其樵牧飲不得出表外也¶
衛公兵法曰諸營下壁事須防禦於營外二十步列隊
仗¶旗幟如對冦法晝夜嚴謹縱逢雨雪并押隊官並不
得離¶仍傍營設五匹馬并鞍轡咸飭防有警急即令馳
告至夜¶於營前百步外着聽子二人一更一替以聽不
<pb:KR3k0012_WYG_331-3b>
虞仍令探¶子務探聽子細勿令眠睡其晝日諸軍前各
亦逐髙要處¶逺勒斥候以視動靜¶
又曰諸軍營隊伍每夜分更令人巡探仍不得髙聲唱
號¶廵者敲弓一下坐者扣弰三下方擲軍號以相應㑹
當營¶界探周而復始擲號錯失便即決罰當軍折衝果
毅並押<md:KR3k0012_SBCK_331-2b>¶鋪宿盡更巡探地遞相分付虞候及中軍官人
通探都巡¶
又曰諸軍下定每營夜别置外探每營折衝果毅相知
<pb:KR3k0012_WYG_331-4a>
作¶次每夜别四人各領五騎馬於營四面去營十里外
遊奕¶以備非常如有𦂳急奔馳報軍¶
又曰令人枕空胡禄臥有人馬行三十里外東西南北
皆¶響見於胡禄中名曰地聽則先防備¶
又曰諸兵馬既逼賊庭探候事須明深詣營住及營行
前¶後及左右廂助上五里著馬兩騎十里更加兩騎十
五里¶更加兩騎至三十里一道用人馬十二騎若兵多
發引稍¶長助上即是更量加一兩道使令相見其乗馬
<pb:KR3k0012_WYG_331-4b>
人每令遥¶相見常接髙行各只一方面異旗無賊此旗
常卷見賊即¶速展軍營見旗展即知賊至須覔穏處既
知賊來得設機¶伏整齊部伍迎前戰其最逺及次逺人
須與好馬乗騎不<md:KR3k0012_SBCK_331-3a>¶然被賊搶掠¶
　　　　備邊¶
漢書曰晁錯上言守邊備塞曰胡人衣食之業不著於
地¶勢易以擾亂邊境何以明之胡人食肉飲酪衣皮毛
非¶有城郭田宅之歸居如飛鳥走獸於曠野美草甘水
<pb:KR3k0012_WYG_331-5a>
則止¶草盡水竭則移以是觀之往來轉徙時至時去此
胡人之¶生業而中國所以離南畆也今使胡人數處轉
牧行獵於¶塞下或當燕代或當上郡北地隴西以候備
塞之卒卒少¶則入陛下不救則邊民絶望而有降敵之
心如救之少發¶則不足多發逺縣纔至則胡人已去聚
而不罷為費甚大¶罷之則胡復入如此連年則中國貧
苦而民不安矣陛下¶幸憂邊境遣將吏發卒以治塞甚
大惠也然令逺方之卒¶守塞一嵗而更不知胡人之能
<pb:KR3k0012_WYG_331-5b>
不如選常居者家室田作<md:KR3k0012_SBCK_331-3b>¶且以備之其要害之處通川
之道調立城邑無下千家為¶居中周虎落先為室屋具
田噐乃募罪人及免徒復作令¶居之不足募以丁奴婢
贖罪及輸奴婢欲以拜爵者不足¶乃募民之欲往者皆
賜髙爵復其家於冬夏衣廪食能自¶給而止其人若無
妻者縣官買與之人情非有匹敵不能¶久安其處塞下
之民禄利不厚不可使久居危難之地胡人¶入驅而能
止其所驅者以其半與之縣官為贖其民如是則邑¶里
<pb:KR3k0012_WYG_331-6a>
相救赴胡不避死非以徳上也欲全親戚而利其財也¶
此與東方之戍卒不習地勢而心畏胡者功相萬也以
陛¶下之時徙民實邊使逺方亡屯戍之憂塞下之民父
子相¶保亡係虜之患利施後世名稱聖明其與秦之行
怨民相¶去逺矣上從其言募民徙實塞下錯復言陛下
幸募人以¶實塞下使屯戍之事益省輸將之費益寡甚
大惠也下吏<md:KR3k0012_SBCK_331-4a>¶誠能稱厚惠奉明法存䘏所徙之老弱善
遇其壯士和弭¶其心而勿侵刻使先至者安樂而不思
<pb:KR3k0012_WYG_331-6b>
故鄉則貧民相慕¶而勸往矣臣聞古之徙逺方以實廣
虛也相其隂陽之和¶嘗其水泉之味審其土地之宜觀
其草木之饒然後營邑¶立城制里割宅通田宅之道正
阡陌之界先為立室家有¶一堂二内門户之閑置噐物
焉民有所居作有所用此民¶所以輕去故鄉而勸之新
邑也為置醫巫以救疾病以修¶祭祀男女有昏生死相
恤墳墓相從種樹畜長室屋完安¶此所以使民樂其樂
處而有長居之心也臣又聞古之制¶邊縣以備敵也使
<pb:KR3k0012_WYG_331-7a>
五家為伍伍有長十長一里里有假士¶四里一連連有
假五百十連一邑邑有假候皆擇其邑¶之賢才有禮讓
習地形悉知民心者居則習民以射法出¶則教民於應
敵故卒伍成於内則軍政定於外服習已成<md:KR3k0012_SBCK_331-4b>¶勿令遷徙
㓜則同遊長則共事夜戰聲相知則足以相救¶晝戰目
相見則足以相識懽愛之心足以相死如此而¶勸以厚
賞威以重罰則前死不旋踵矣所徙之民非壯¶有材力
但費衣糧不可用也雖有材力不得良吏猶亡¶功也
<pb:KR3k0012_WYG_331-7b>
又王莽將嚴尤上言曰匈奴為害久矣周秦漢征之然¶
皆未有得上䇿者也周得中䇿漢得下䇿秦無䇿焉當
周¶宣王時獫狁内侵至於涇陽命將征之盡境而還其
視戎¶狄之内侵譬蚊䖟之螫驅之而已故天下稱明是
為中䇿¶漢武帝選將鍊兵令齎糧深入逺戍每有克獲
之功胡輙¶報之兵連禍結二十餘年中國罷敝匈奴亦
衂而天下稱¶武是為下䇿秦始皇不忍小恥而輕民力
築長城之固延袤¶萬里轉輸之行起於負海疆境既完
<pb:KR3k0012_WYG_331-8a>
中國内竭以喪社稷<md:KR3k0012_SBCK_331-5a>¶是為無䇿今天下遭陽九之阨比
年飢饉西北邊尤甚發¶三十萬衆具三百日糧東援海
岱南取江淮然後能備計¶其道里二年尚未集合兵先
至者聚居暴露師老械弊勢¶不可用此一難也邊既空
虛不能奉軍糧内調郡國不相¶及屬此二難也計一人
三百日糧用備十八斛非牛力不¶能勝也牛又當齎食
加二十斛重地胡沙鹵多乏水草以¶往事揆之軍出未
滿不百日牛必物故且盡其餘糧人不勝¶此三難也胡
<pb:KR3k0012_WYG_331-8b>
地秋冬甚寒春夏甚風釡鑊(音/富)薪炭重不可¶炊食糒(音/備)
飲水以立四時師有疾病之憂勢不能久此四¶難也輜
重自隨則輕銳者少不得疾行虜徐遁不能及幸¶而逢
虜要遮前後危殆不測此五難也大用民力功不可¶必
臣伏憂之¶
又班固論曰書云蠻夷猾夏詩稱戎狄是膺春秋有道
守<md:KR3k0012_SBCK_331-5b>¶在四夷久矣夷狄之為患也故自漢興忠信嘉謀之
臣曷¶嘗不運籌䇿相與爭於廟堂之上乎髙祖時劉敬
<pb:KR3k0012_WYG_331-9a>
吕后時¶樊噲季布孝文時賈誼晁錯孝武時王恢韓安
國朱買臣¶公孫𢎞董仲舒人持所見各有同異然總其
要歸兩科而¶已縉紳之儒則守和親介胄之士則言征
伐皆偏見一時¶之利害而未究匈奴之終始自漢興以
至於今曠世歴年¶詘伸異變強弱相反是故其詳可得
而言也昔和親之論¶發於劉敬是時天下初定新遭平
城之難故從其言約法¶和親賂遺單于冀以救安邊境
孝惠髙后遵而不免匈奴¶冦盜不為衰止而單于反以
<pb:KR3k0012_WYG_331-9b>
驕倨逮至孝文與通關市妻¶以漢女増厚其賂嵗以千
金而匈奴數背約束邊境屢被¶其害是以文帝中年赫
然發憤遂貯戎服親御鞍馬徙六¶郡良家材力之士馳
射上林講習戰陣聚天下精兵軍於<md:KR3k0012_SBCK_331-6a>¶廣武顧問馮唐與
論將帥喟然歎息思古名臣此則和親¶無益已然之明
効矣仲舒親見四世之事猶復欲守舊文¶頗増其約以
為義動君子利動貪人如匈奴者非可以仁¶義說也獨
可説以厚利結之於天耳故與之復利以說其¶意與盟
<pb:KR3k0012_WYG_331-10a>
於天以牢其約質其愛子以累其心匈奴雖欲展¶轉柰
失重利柰殺愛子何夫賦歛行賂不足以當三軍¶之費
城郭之固無異於真士之約而使邊臣守境之民父¶兄
緩帶稚子咽哺胡馬不窺於長城而羽檄不行於中國¶
不亦便於天下乎察仲舒之論考諸行事乃知未合於
當¶時而有關於後世也當孝武時雖征伐尅獲而士馬
亦畧¶相當雖開河南之野建朔方之郡亦棄造陽之北
九百餘¶里匈奴人民每來降漢單于亦輙拘留漢使以
<pb:KR3k0012_WYG_331-10b>
相報復其¶桀驁尚如斯安肯以愛子為質此不合當時
之言也若不<md:KR3k0012_SBCK_331-6b>¶置質定約和親是雖襲孝文既往之悔
而長匈奴無已之¶詐也夫邊城不選守境武畧之臣修
障隊備塞之具厲長¶㦸勁弩之械恃吾所以待邊冦而
務賦歛於民逺行貨賂¶割剥百姓以奉冦讐信甘言守
空約而冀胡馬之不窺不已¶過乎至孝宣之世承武帝
奮擊之威值匈奴百年之運因¶其壊亂㡬亡之阨權時
施宜覆以威徳然後單于稽首臣¶服遣子入侍三世稱
<pb:KR3k0012_WYG_331-11a>
藩賓於漢廷是時邊城晏閒牛馬布¶野三世無犬吠之
警黎庶㤀干戈之役後六十餘載之間¶遭王莽簒位始
開邊隙單于由是歸怨自絶莽遂斬其侍¶子邊境之禍
搆矣故呼韓耶始朝於漢漢議其禮蕭望之¶曰戎狄荒
服言其慌忽無常至亦宜待以客禮讓而不臣¶如後嗣
遁逃竄伏使於中國不為叛臣及孝元時議罷守¶塞之
備應以為不可云盛不忘衰安心思阨逺見識微之<md:KR3k0012_SBCK_331-7a>¶明
矣單于咸棄其愛子昩利不顧侵掠所獲嵗巨計而和
<pb:KR3k0012_WYG_331-11b>
親賂遺不過千金安在其不棄質而失重利也仲舒之
言¶漏於是矣夫規視建議不圗萬世之固而偏恃一時
之事¶者未可以經逺若乃征伐之功秦漢行事嚴尤論
之當矣¶故先王度中土立封畿分九州列五服物土貢
制外内或¶脩刑政或脩文徳逺近之世異也是以春秋
内諸夏而外¶夷狄夷狄之人貪而好利被髮左袵人面
獸心其於中國¶殊章服異習飲食不同言語不通僻居
北垂寒露之野逐¶草隨畜射獵為生隔以山川擁以沙
<pb:KR3k0012_WYG_331-12a>
漠天地之所以絶内¶外也是故聖王禽獸畜之不與約
誓不就攻伐約之以費¶賂而見欺攻之則勞師而招冦
其土地不可耕而食也其民¶不可臣而畜也是以外而
不内疎而不戚政教不及其人¶正朔不加其國來則懲
而禦之去則備而守之其慕義而<md:KR3k0012_SBCK_331-7b>¶貢獻則接之以禮讓羈
縻不絶使曲在彼蓋聖人制禦蠻夷¶之常道也¶
後漢書曰馬援奏言西干縣户有三萬二(西干縣交趾/郡故城在今)¶
(交州龍/編縣東)逺界去庭千餘里(庭縣/庭也)請封為封溪望海二縣
<pb:KR3k0012_WYG_331-12b>
許¶之¶
又曰馬援在隴西帝詔武威太守(東觀漢記/曰梁統也)令悉還金
城¶客民(金城人客/在武威)歸者三千餘口使各反舊邑援奏為置
長¶吏繕城郭起塢候(字林曰塢小障一/曰小城字或作塢)開導水田勸以
耕牧¶郡中樂業¶
又曰杜茂引兵屯晉陽上遣謁者叚忠將衆配茂鎮守
北¶邊因發邊卒築亭候修烽火又發委輸金帛繒絮供
給軍¶士并賜邊民冠蓋相望茂亦建屯田驢車轉運也
<pb:KR3k0012_WYG_331-13a>
晉書杜預傳曰匈奴率劉猛舉兵反自并州西及河東
平<md:KR3k0012_SBCK_331-8a>¶陽詔預以散侯定計省闥俄拜度支尚書預乃奏立
藉田¶建安邊論處軍國之要又作人排新噐興常平倉
定榖價較¶鹽運制課調内以利國外以救邊者五十餘
條皆納焉¶
宋書曰文帝元嘉中每嵗為後魏侵境令朝臣愽議何
承¶天陳備邊要其大畧一曰移逺就近以實内地二曰
浚¶復城隍以増阻防三曰纂偶車牛以飭戎械四曰計
<pb:KR3k0012_WYG_331-13b>
丁課¶役勿使有闕¶
唐書曰髙祖與羣臣言備邊之事將作大匠于筠進曰
未¶若多造船艦於五原靈武致舟師於黃河之中足以
斷其入¶冦之中路中書侍郎温彦愽又進曰昔魏文帝
掘長壍以¶遏匈奴亦因循其事髙祖並從之於是遣將
軍葉是和壍¶斷北邊要路又徴江南習水之士更發卒
於靈州造戰船¶
　　　　塞險<md:KR3k0012_SBCK_331-8b>¶
<pb:KR3k0012_WYG_331-14a>
左傳曰蔡侯呉子唐侯伐楚自豫章與楚夾¶漢(豫章漢東/江北地名)楚
左司馬沈尹戌謂楚將子常曰子沿漢¶而與之上下(沿縁也縁/漢上下&KR0210;)
(使勿/渡也)我悉方城外以毁其舟(以方城外¶人毁/吳戎舎舟也)還塞大隧
直轅𡨕阨(三者漢東三隘/路阨鳥革切)子濟漢而¶伐之我自後擊之
必大敗之既謀而行楚大夫武成黑謂¶子常曰吳用水
也我用革也(用軍/噐也)不可久也不如速戰大¶夫史皇謂子
常曰楚人惡子而好司馬若司馬毁吳舟於¶淮塞城口
而入(城口三隘/近之總名)是獨克也子必速戰不然不免¶乃濟漢
<pb:KR3k0012_WYG_331-14b>
而陳自小别至於大别(禹貢漢水至太别南入江/然則此二别有江夏界也)¶三戰
子常知不可欲奔(吳知不/可勝也)史皇曰安求其事(求知/政事)難¶而
逃之將何所入必死之(子常違左司馬/成之言故敗也)¶
戰國䇿曰吳子問孫武曰敵人保山據險擅利而處糧
食¶又足挑之則不出乗間則侵掠為之柰何武曰分兵
守要<md:KR3k0012_SBCK_331-9a>¶謹備勿懈潛探其情密候其怠以利誘之禁其牧
採久無¶所得自然變改待離其故奪其所愛¶
漢書曰匈奴呼韓耶單于來朝元帝以後宫良家子王
<pb:KR3k0012_WYG_331-15a>
嬙¶(音/墻)字昭君賜單于單于歡喜上書願保塞上谷以西
至燉¶煌請罷邊備以休天子人民帝下有司議郎中侯
應上言¶以為不可其畧曰自周秦漢以來匈奴冦侵甚
矣其北邊¶有隂山東西千餘里本冒頓單于依阻其中
至孝武帝出¶師征伐斥奪此地攘之於漠北建塞徼起
停隧築外城設¶屯戍以守之然後邊境得安夫夷狄之
情困則卑順強則¶驕逆天性也前已罷外城省停隧今
纔足以候視通烽火¶而已安不忘危不可復罷且中國
<pb:KR3k0012_WYG_331-15b>
尚建關梁以制諸侯所¶以絶臣下之覬慾起塞以來百
有餘年非皆以土垣或因¶山巖石木柴僵落溪水卒徒
築理功費久逺不可勝計今<md:KR3k0012_SBCK_331-9b>¶欲以一切省繇戍十年之
外卒有他變障塞破壊停隧滅¶絶當更發屯繕理累代
之功不可卒復非所以永持至安¶威制百蠻之長䇿也
帝納之¶
蜀志曰曹公使夏侯妙才張郃屯漢中蜀先主進兵漢
中¶次於陽平關南渡沔水縁山稍前於是定軍勢作營
<pb:KR3k0012_WYG_331-16a>
妙才¶將兵來爭其地先主命黄忠乗髙鼔噪攻之大破
妙才軍¶斬妙才曹公自長安南征先主遥䇿之曰曹公
雖來無能¶為也我必有漢川矣及公至先主歛衆拒險
終不交鋒積¶日不拔士亡者多曹公果引軍還先主遂
有漢中¶
魏志曰曹爽伐蜀司馬景王同出行洛次於興世蜀將
王¶林夜襲景王營堅卧不動林退景王謂諸將曰費褘
已據¶險拒於進不獲戰攻之不可亟反軍(亟絶/九切)以為圗
<pb:KR3k0012_WYG_331-16b>
爽等引¶還褘果馳兵赴三嶺爭險乃得過也<md:KR3k0012_SBCK_331-10a>¶晉書曰劉裕討南燕慕容超超召羣臣議拒晉師大將
公¶孫五樓曰吳兵輕剽所利在速戰初鋒勇銳不可爭
也宜¶據大峴使不得入曠日延時沮其銳氣徐簡精騎
二千循¶海而南絶其糧道别勑段暉率兖州之軍縁山
東下腹背¶擊之上䇿也各命守宰依險自校其資儲之
外餘悉焚蕩¶芟除粟苗使敵無所資堅壁清野以待其
釁中䇿也縱賊¶入峴出城逆戰下策也超曰吾京都殷
<pb:KR3k0012_WYG_331-17a>
盛户口衆多非可¶一時入守青苗布野非可卒芟設使
芟苗城守以全性命¶朕所不能今據五州之强帶河山之
固戰車萬乗鐵馬萬羣¶縱令過峴至於平地徐以精騎
踐之此成擒也其將慕容¶鎮曰若如聖㫖必須平原用
馬便宜出峴逆戰戰而不勝¶猶可退守不宜縱敵入峴
自貽窘迫昔成安君不守井陘¶之險終屈於韓信諸葛
瞻不據束馬之險卒擒於鄧艾臣<md:KR3k0012_SBCK_331-10b>¶以為天時不如地利
阻守大峴䇿之上也超不從乃合攝¶莒梁父二戍修城
<pb:KR3k0012_WYG_331-17b>
隍簡士馬蓄銳以待之其夏晉師次東¶莞超遣其左軍
段暉等步騎五萬進據臨朐俄而晉師度¶峴慕容超懼
率四萬騎就段暉等於臨胊戰敗超奔還廣固¶宋武圍
廣固數月而破燕地悉平¶
後魏書曰遣將伐燕慕容寶已平并州潞川頻勝寶在
中¶山引羣臣議之中尹符謨曰魏軍強盛千里戰鬬乗
勝而¶來勇氣兼倍若逸騎平原形勢深盛殆難為敵宜
杜險拒¶中書令眭&KR0201;曰魏軍多騎師剽銳(眭息/為切)馬上賫
<pb:KR3k0012_WYG_331-18a>
糧不過¶旬月宜合郡縣聚千為一堡深溝髙壘清野待
之至無所¶掠資食既罄不過六旬自然窮退尚書封懿
曰今魏師十¶萬天下之勍敵也百姓雖欲營聚不足自
固是則聚糧集¶兵以資強冦且動衆心示之以弱岨關
拒戰計之上也慕<md:KR3k0012_SBCK_331-11a>¶容麟曰魏軍乗勝氣銳其鋒不可當
宜謹守設備待其弊¶而乗之於是修城積粟為持久之
備魏攻中山不克進據¶愽陵魯口諸將覩風而奔郡縣
悉降於魏
<pb:KR3k0012_WYG_331-18b>
唐書曰武徳中太宗圍王世充於東都世充勢窮竇建
徳¶自北來救諸將及蕭瑀等咸請且退師避之太宗不
許曰世¶充糧盡内外離心我當不勞攻擊坐收其弊而
建徳新破¶海公將驕卒惰今據無勞阨其𦂳要若賊恃
勝冐險爭¶鋒吾當破賊若不戰旬月之間世充自潰彼
敗我振足以¶臨之一行兩定在於斯舉若不速進賊入
武牢諸城新附¶必不能守二賊并力將若之何秦府記
室薛收進曰世充¶據東都府庫填積所患者在於乏食
<pb:KR3k0012_WYG_331-19a>
是以為我所持建徳¶親總十餘萬衆來拒王師亦當盡
彼驍雄期於速戰若縱¶其兩冦相連轉河北之積以相
資給則伊洛戰鬬不已<md:KR3k0012_SBCK_331-11b>¶大王今欲親率猛銳先據成皋
之險訓兵坐甲當彼疲弊¶之衆一戰必克建徳破則世
充自下不過數旬二國之君¶可面縳麾下蕭瑀等柰何
遂請退兵太宗曰善從之留¶齊王元吉圍世充親率三
千五百人趨虎牢守之與戰相¶持二十餘日五月建徳
某伺官軍芻盡牧馬於河北必將¶襲武宇太宗聞之遂
<pb:KR3k0012_WYG_331-19b>
牧馬千餘匹於河渚間以誘之詰朝¶建徳果悉衆而至
陣於汜水東太宗候陣久則飢令宇文¶士及率騎經賊
陣之西馳而南上賊陣動因而諸軍奮擊¶之大潰竟如
太宗本䇿¶
　
　
　
　太平御覽卷三百三十一
