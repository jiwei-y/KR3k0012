# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:16.044924
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 331
#+PROPERTY: FILE SB11n0727-331太平御覽-卷之三百三十一.
<pb:KR3k0012_SBCK_331-1a>¶
太平御覽卷第三百三十一¶
　兵部六十二¶
　　斥候　備邊　塞險¶
　　　　　斥候¶
後周書曰韓果性強記兼有權略所行之處山川形勢輙¶
能記憶兼善伺敵虚實揣知情&KR0250;有潜匿溪谷欲爲間偵¶
者果登髙望之所疑處徃必有𫉬太祖由是以果爲虞候¶
都督每從征行常領候&KR0016;晝夜廵察略不眠寢¶
又曰逹奚武大統&KR0004;爲𥘿州刺史齊神武趣沙苑太祖復¶
遣武覘之武從三&KR0016;皆衣敵人衣服至日暮云營數百歩¶
下馬潜聽得其軍號因上馬歴營&KR0002;警夜者不如法者徃¶
徃撻之具知敵之情&KR0250;以告太祖太祖&KR0055;嘉焉遂從破之¶
諸葛亮兵要曰軍巳近敵羅落常平明以先發絶軍前十¶
<pb:KR3k0012_SBCK_331-1b>¶
里内各案左右下道亦十里之内數里之外五人爲部人¶
持一白幡登髙外向明隱蔽之處軍至轉㝷髙而前弟一¶
見賊轉語後第二第三詣主者白之凢候見賊百人以下¶
但舉幡指百人以上便舉幡大呼主者遣疾馬徃視察之¶
又曰凢軍行營壘先使腹心及郷導前覘審知各令候吏¶
先行定得營地壁立軍分數立四表候視然後移營又先¶
使候&KR0016;前行持五色旗見溝坈掲黄(揭去/列切)衢路掲白水澗¶
掲黒林藪掲靑野火掲赤以夲鼔應之立旗鼔令相聞見¶
&KR0002;渡水踰山&KR0055;&KR0201;林藪精驍勇&KR0016;捜索數里無聲四周絶¶
迹髙山樹頂令人逺視精兵四向要處防禦然後分兵前¶
後以爲鎮拓乃令輜重老小次歩後馬切在整肅防敵至¶
人馬無聲不失行列險地狹逕亦以部曲鱗次或須環廽¶
旋轉以後爲前以左爲右行則魚貫立則鴈行到前止處¶
<pb:KR3k0012_SBCK_331-2a>¶
遊&KR0016;精銳四向散列而立各依夲方下營一人一歩隨師¶
多少咸表十二辰竪六旍長二丈八尺審子午夘酉地勿¶
令邪僻以朱雀旍竪午地白獸旍竪酉地玄武旍竪子地¶
青龍旍竪夘地招揺旍竪中央其樵牧飲不得出表外也¶
衛公兵法曰諸營下定事湏防禦於營外二十歩列隊仗¶
如臨陣對㓂法晝夜嚴警縱逢雨雪并押隊官並不得離¶
隊每營留五疋馬并鞍轡放飼防有警急即令馳告至夜¶
每陣前百歩外着聽子二人一更一替以聽不虞仍令探¶
更人探聽子細勿令眠睡其晝日諸軍前各亦逐髙要處¶
安置斥候以視動靜¶
又曰諸軍營隊伍每夜分更令人廵探人不得髙聲唱號¶
行者敲弓一下坐者扣矟三下方擲軍號以相應㑹當營¶
界探周而復始擲號錯失便即决罰當軍折衝果毅並押¶
<pb:KR3k0012_SBCK_331-2b>¶
鋪𪧐盡更廵探逓相分付虞候及中軍官人通探都巡¶
又曰諸軍下定每營夜別置外探毎營折衝果毅相知作¶
次每夜別四人各領五&KR0016;馬於營四面去營十里外遊弈¶
以備非常如有驚急奔馳報軍¶
又曰令人枕空胡禄卧有人馬行三十里外東西南北皆¶
響見於胡禄中名曰地聽則先防備¶
又曰諸兵馬旣逼賊庭探候事須明審諸營住及營行前¶
後及左右廂助上五里著馬兩&KR0016;十里更加兩&KR0016;十五里¶
更加兩&KR0016;至三十里一道用人馬十二&KR0016;&KR0002;兵多發引稍¶
長助上即是更量加一兩道使令相見其乗馬人每令遥¶
相見常接髙行各執一方面異旗無賊此旗常卷見賊即¶
速展軍營見旗展即知賊至須覔穏處旣知賊來得設機¶
伏整齊部伍迎前戰其最逺及次逺人須與好馬乗&KR0016;不¶
<pb:KR3k0012_SBCK_331-3a>¶
然&KR0013;賊捉將¶
　　　　　備邊¶
漢書曰晁錯上言守邊備塞曰胡人衣食之業不着於地¶
其勢易以擾乱邊境何以明之胡人食&KR0079;飲酪衣皮毛非¶
有城郭田宅之歸居如飛鳥走獸於曠野羙草甘水則止¶
草盡水竭則移以是觀之徃來轉徙時至時去此胡人之¶
生業而中國所以離南𠭇也今使胡人數處轉牧行獵於¶
塞下或當燕代或當上郡北地隴西以候備塞之卒卒少¶
則入陛下不救則邊民絶望而有降敵之心如救之少發¶
則不足多發逺縣&KR0138;至則胡人巳去聚而不罷爲費甚大¶
罷之則胡復入如此連年則中國貧苦而民不安矣陛下¶
幸憂邊境遣將吏發卒以治塞甚大惠也然今逺方之卒¶
守塞一歳而更不知胡人之態不如選常居者家室田作¶
<pb:KR3k0012_SBCK_331-3b>¶
且以備之其要害之處通川之道調立城邑無下千家爲¶
居中周虎落先爲室屋具田器乃募罪人及免徒復作令¶
居之不足募以丁奴婢贖罪及輸奴婢欲以拜爵者不足¶
乃募民之欲徃者皆賜髙爵復其家與冬夏衣廪食能自¶
給而止其亡夫苦妻者縣官買與之人情非有匹敵不能¶
乆安其處塞下之民禄利不厚不可使乆居危難之地胡人¶
入驅而能止其所驅者以其半與之縣官爲贖其民如是則邑¶
里相救赴胡不避死非以徳上也欲全親戚而利其財也¶
此與東方之戍卒不習地勢而心畏胡者功相萬也以陛¶
下之時徙民實邊使逺方亡屯戍之憂塞下之民父子相¶
保亡係虜之患利施後丗名稱聖明其與𥘿之行怨民相¶
去逺矣上從其言募民徙實塞下錯復言陛下幸募人以¶
實塞下使屯戍之事益省輸將之費益寡甚大惠也下吏¶
<pb:KR3k0012_SBCK_331-4a>¶
誠能稱厚惠奉明詔存䘏所徙之老弱善遇其壯士和輯¶
其心而勿侵刻使先至者安樂而不思故郷則貧民相募¶
而勸徃矣臣聞古之徙逺方以實廣虚也相其隂陽之和¶
甞其水泉之味審其土地之冝觀其草木之饒然後營邑¶
立城製里割宅通田作之道正阡陌之界先爲立室家有¶
一堂二内門户之閇置器物焉民有所居作有所用此民¶
所以輕去故郷而勸之新邑也爲置醫巫以救疾病以脩¶
𥙊祀男女有昬生死相恤墳墓相從種樹畜豕室屋完安¶
此所以使民樂其樂處而有長居之心也臣又聞古之制¶
邊縣以備敵也使五家爲伍伍有長十長一里里有假士¶
四里一連連有假五百十連一邑邑有假候皆擇其邑¶
之賢才有禮讓習地形悉知民心者居則習民以射法出¶
則教民於應敵故卒伍成於内則軍正定於外服習巳成¶
<pb:KR3k0012_SBCK_331-4b>¶
勿令遷徙㓜則同遊長則共事夜戰聲相知則足以相救¶
晝戰目相見則足以相識懽愛之心足以相死如此而¶
勸以厚賞威以重罰則前死不還踵矣所徙之民非壯¶
有材力但費衣粮不可用也雖有材力不得良吏猶亡¶
功也¶
又曰王莽將嚴尤上言曰匈奴爲害乆矣周𥘿漢征之然¶
皆未有得上䇿者也周得中䇿漢得下䇿𥘿無䇿焉當周¶
宣王時獫狁内侵至於涇陽命將征之盡境而還其視戎¶
狄之内侵譬蚊䖟之螫驅之而巳故天下稱明是爲中茦¶
漢武帝選將練兵約齎粮&KR0055;入逺戍雖有克𫉬之功胡輙¶
報之兵連禍結三十餘年中國罷耗匈奴亦衂而天下稱¶
武是爲下茦𥘿始皇不忍小恥而輕民力築長城之固延袤¶
萬里轉輸之行起於&KR0018;海疆境旣完中國内竭以䘮社稷¶
<pb:KR3k0012_SBCK_331-5a>¶
是爲無䇿今天下遭陽九之阨比年飢饉西北邊尢甚發¶
三十萬衆具三百日粮東援海岱南取江淮然後能備計¶
其道里二年尚未集合兵先至者聚居暴露師老械弊勢¶
不可用此一難也邊旣空虚不能奉軍粮内調郡國不相¶
及属此二難也計一人三百日粮用備十八斛非牛刀不¶
能勝也牛又當齎食加二十斛重也胡沙鹵多乏水草以¶
徃事揆之軍出未滿百日牛必物故且盡其餘粮人不勝¶
此三難也胡地秋冬甚寒春夏甚風釡鑊(音/冨)薪炭重不可¶
勝食糒(音/俻)飲水以歴四時師有疾病之憂𫝑不能乆此四¶
難也輜重自隨則輕銳者少不得疾行虜徐遁不能及幸¶
而逢虜要遮前後危殆不測此五難也大用民力功不可¶
必臣伏憂之¶
又班固論曰書云蠻夷猾夏詩稱戎狄是膺春秋有道守¶
<pb:KR3k0012_SBCK_331-5b>¶
在四夷乆矣夷狄之爲患也故自漢興忠信嘉謀之臣&KR0154;¶
甞不運籌䇿相與争於廟堂之上乎髙祖時劉敬吕后時¶
樊噲季布孝文時賈&KR0105;晁錯孝武時王恢韓安國朱買臣¶
公孫弘董仲舒人持所見各有同異然揔其要歸雨科而¶
巳搢紳之儒則守和親介胃之士則言征伐皆偏見一時¶
之利害而未究匈奴之終始自漢興以至于今曠丗歴年¶
詘伸異變強弱相反是故其詳可得而言也昔和親之論¶
發於劉敬是時天下&KR0004;定新遭平城之難故從其言約法¶
和親賂遺單于兾以救安邊境孝惠髙后遵而不違匈奴¶
㓂盗不爲衰止而單于反以驕倨逮至孝文與通関市妻¶
以漢女増厚其賂歳以千金而匈奴數背約束邊境屢&KR0013;¶
其害是以文帝中年赫然發憤遂貯戎服親御鞍馬徙六¶
郡良家材力之士馳射上林講習戰陣聚天下精兵軍於¶
<pb:KR3k0012_SBCK_331-6a>¶
廣武顧問馮唐與論將帥喟然歎息思古名臣此則和親¶
無益已然之明効矣仲舒親見四丗之事猶復欲守舊文¶
頗増其約以爲義動君子利動貪人如匈奴者非可以仁¶
義&KR0003;也獨可&KR0003;以厚利結之於天耳故與之厚利以&KR0003;其¶
意與盟於天以牢其約質其愛子以累其心匈奴雖欲展¶
轉柰失重利何柰殺愛子何夫賦歛行賂不足以當三軍¶
之費城郭之固無異於貞士之約而使邊城守境之民父¶
兄緩帶稚子咽哺胡馬不窺於長城而羽檄不行於中國¶
不亦便於天下乎察仲舒之論考諸行事乃知未合於當¶
時而有闕於後丗也當孝武時雖征伐尅𫉬而士馬亦略¶
相當雖開河南之野建朔方之郡亦弃造陽之北九百餘¶
里匈奴人民每來降漢單于亦輙拘留漢使以相報復其¶
桀驁尚如斯安肯以愛子爲質乎此不合當時之言也&KR0002;不¶
<pb:KR3k0012_SBCK_331-6b>¶
置質定約和親是雖襲孝文旣往之悔而長匈奴無巳之¶
詐也夫邊城不選守境武略之臣脩鄣隊備塞之具厲長¶
㦸勁弩之械恃吾所以待邊㓂而務賦歛於民逺行貨賂¶
割剥百姓以奉㓂讎信甘言守空約而幾胡馬之窺不巳¶
過乎至孝宣之丗承武帝當擊之威值匈奴百年之運因¶
其壞乱幾亡之阨權時施冝覆以威徳然後單于稽首臣¶
服遣子入侍三丗稱蕃賔於漢廷是時邊城晏閇牛馬布¶
野三丗無犬吠之驚&KR0058;庶忘干戈之役後六十餘載之間¶
遭王莽篡位始開邊𨻶單于由是歸怨自絶莽遂斬其侍¶
子邊境之禍搆矣故呼韓耶始朝於漢漢議其禮蕭望之¶
曰戎狄荒服言其慌忽無常至亦冝待以客禮讓而不臣¶
如後嗣遁逃竄伏使於中國不爲叛臣及孝元時議罷守¶
塞之備應以爲不可云盛不忘衰安必思危逺見識微之¶
<pb:KR3k0012_SBCK_331-7a>¶
明矣單于咸棄其愛子昧利不顧侵掠所𫉬歳巨計而和¶
親賂遺不過千金安在其不棄質而失重利也仲舒之言¶
漏於是矣夫規事建議不圖萬丗之因而偏恃一時之事¶
者末可以經逺&KR0002;乃征伐之功𥘿漢行事嚴尤論之當矣¶
故先王度中土立封畿分九州列五服物土貢制外内或¶
脩刑政或脩文徳逺近之勢異也是以春秋内諸夏而外¶
夷狄夷狄之人貪而好利&KR0013;髮左袵人面獸心其與中國¶
殊章服異習飲食不同言語不通僻居北垂寒露之野逐¶
草隨畜射獵爲生隔以山川擁以沙漠天地之所以絶内¶
外也是故聖王禽獸畜之不與約誓不就攻伐約之以費¶
賂而見欺攻之則勞師而招㓂其地不可耕而食也其民¶
不可臣而畜也是以外而不内踈而不戚政教不及其人¶
正朔不加其國來則徳而禦之去則備而守之其慕義而¶
<pb:KR3k0012_SBCK_331-7b>¶
貢献則接之禮讓羇縻不絶使曲在彼盖聖人制禦蠻夷¶
之常道也¶
後漢書曰馬援奏言西于縣户有三萬二千(西干縣交阯/郡故城在今)¶
(交州龍/編縣東)逺界去庭千餘里(庭縣/庭也)請分爲封溪望海二縣許¶
之¶
又曰馬援在隴西帝詔武威太守(東&KR0026;漢記/曰梁統也)令悉還金城¶
客民(金城人客/在武威者)歸者三千餘口使各反舊邑援奏爲置長¶
吏繕城郭起塢候(字林曰塢小障一/曰小城字或作塢)開導水田勸以耕牧¶
郡中樂業¶
又曰社茂引兵屯晉陽上遣謁者叚忠將衆配茂鎮守北¶
邊因發邊卒築亭候脩烽火又發委輸金帛繒弩供給軍¶
士并賜邊民冠蓋相望茂亦建屯田驢車轉運也¶
晉書杜預傳曰匈奴帥劉猛舉兵反自并州西及河東平¶
<pb:KR3k0012_SBCK_331-8a>¶
陽詔預以散侯定計省闥俄拜度支尚書預乃奏立籍田¶
建安邊論處軍之要又作人排新器興常平倉定穀價較¶
塩運制課調内以利國外以救邊者五十餘條皆納焉¶
宋書曰文帝元嘉中每歳爲後魏侵境令朝臣愽議何承¶
天陳備邊之要其大略一曰移逺就近以實内地二曰浚¶
復城隍以増岨防三曰纂偶車牛以飭戎械四曰計丁課¶
役勿使有闕¶
唐書曰髙祖與羣臣言備邊之事將作大匠于筠進曰未¶
&KR0002;多造舡艦於五原靈武置舟師於黄河之中足以断其入¶
㓂之中路中書侍郎温彦愽又進曰昔魏文帝掘長壍以¶
遏匈奴亦田因循其事髙祖並從之於是遣將軍桑顯和壍¶
断北邊要路又徴江南習水之士更發卒於靈州造戰舡¶
　　　　　塞險¶
<pb:KR3k0012_SBCK_331-8b>¶
左傳曰蔡侯呉子唐侯伐楚舎舟于淮汭自豫章與楚夾¶
漢(章漢東江/地北名)楚左司馬沈尹戍謂楚將子常曰子㳂漢¶
而與之上下(㳂縁也縁漢上/上遮使勿度也)我悉方城外以毀其舟(以方/城外)¶
(人毀呉所/舎舟也)還塞大隧直轅&KR0115;阨(三者漢東三隘/路阨烏革切)子濟漢而¶
伐之我自後擊之必大敗之旣謀而行楚大夫武成黒謂¶
子常曰呉用木也我用革也(用軍/器也)不可乆也不如速戰大¶
夫史皇謂子常曰楚人惡子而好司馬&KR0002;司馬毀呉舟于¶
淮塞城口而入(城口三隘/道之㧾名)是獨克也子必速戰不然不免¶
乃濟漢而陳自小別至于大別(禹貢漢水至大別南入江/然則此二別在江夏界也)¶
三戰子常知不可欲奔(知呉不/可勝也)史皇曰安求其事(求知/改事)難¶
而逃之將何所入子必死之(子常違左司馬/戍之言故敗也)¶
戰國䇿曰呉子問孫武曰敵人保山據險擅利而處粮食¶
又足挑之則不出乗間則侵掠爲之柰何武曰分兵守要¶
<pb:KR3k0012_SBCK_331-9a>¶
謹備勿懈潜探其情宻候其怠以利誘之禁其牧採乆無¶
所得自然變改待離其故奪其所愛¶
漢書曰匈奴呼韓耶單于來朝元帝以後宮良家子王嬙¶
(音/墻)字昭君賜單于單于歡喜上書願保塞上谷以西至燉¶
煌請罷邊備以休天子人民帝下有司議郎中侯應上言¶
以爲不可其略曰自周𥘿興以來匈奴㓂侵甚矣其北邊¶
有隂山東西千餘里夲冒頓單于依阻其中至孝武帝出¶
師征伐斥奪此地攘之於漠北建塞徼起亭隧築外城設¶
屯戍以守之然後邊境少安夫夷狄之情困則卑順強則¶
驕逆天性也前巳罷外城省亭隧今&KR0138;足以候視通烽火¶
而巳安不忘危不可復罷且中國尚建關梁以制諸侯所¶
以絶臣下之覬慾起塞以來百有餘年非皆以土垣或因¶
山巖石木柴疆落溪水卒徙築理功費乆逺不可勝計今¶
<pb:KR3k0012_SBCK_331-9b>¶
欲以一切省繇戍十年之外卒有他變鄣塞破壞亭隧滅¶
絶當更發屯繕理累代之功不可卒復非所以永持至安¶
威制百蠻之長䇿也帝納之¶
蜀志曰曹公使夏侯妙才張郃屯漢中蜀先主進兵漢中¶
次于陽平關南度[沔-丏+丐]水縁山稍前於是定軍勢作營妙才¶
將兵來争其地先主命黄忠乗髙鼔噪攻之大破妙才軍¶
斬妙才曹公自長安南征先主遙䇿之曰曹公雖來無能¶
爲也我必有漢川矣及公至先主斂衆拒險終不交鋒積¶
日不抜士亡者多曹公果引軍還先主遂有漢中¶
魏志曰曹爽伐蜀司馬景王同行出駱次于興勢蜀將王¶
林夜襲景王營堅卧不動林退景王謂諸將曰費禕已據¶
險拒守進不𫉬戰攻之不可冝亟軍(亟紀/力切)以爲圖爽等引¶
還禕果馳兵赴三嶺争險乃得過也¶
<pb:KR3k0012_SBCK_331-10a>¶
晉書曰劉&KR0073;討南燕慕容超超召群臣議拒晉師大將公¶
孫五樓曰呉兵輕果所利在速戰&KR0004;鋒勇銳不可争也冝¶
據大峴使不得入曠日延時沮其銳氣徐簡精&KR0016;二千循¶
海而南絶其粮運別勑叚暉率兖州之軍縁山東下腹背¶
擊之上䇿也各命守宰依險自校其資儲之外餘悉焚蕩¶
芟除粟苗使敵無所資堅壁清野以待其釁中䇿也縱賊¶
入覘出城逆戰下䇿也超曰吾京都殷盛户口衆多非可¶
一時入守青苗布野非可卒芟設使芟苗城守以全性命¶
朕所不能今據五州強帶山河之固戰車万乗䥫馬万群¶
縱令過峴至於平地徐以精&KR0016;踐之此成擒也其將慕容¶
鎭曰&KR0002;如聖旨必湏平原用馬便冝出峴逆戰戰而不勝¶
猶可退守不冝縱敵入峴自貽窘逼昔成安君不守井陘¶
之險終屈於韓信諸葛曕不據束馬之嶮卒擒於鄧艾臣¶
<pb:KR3k0012_SBCK_331-10b>¶
以爲天時不如地稽阻守大峴䇿之上也超不從乃令攝¶
莒梁父二戍循城隍簡士馬蓄銳以待之其夏晉師次東¶
莞超遣其左軍叚暉等歩&KR0016;五萬進據臨昫俄而晉師度¶
峴慕容超懼率四萬就叚暉等于臨昫戰敗超奔還廣固¶
宋武圍廣固數月而破燕地悉平¶
後魏書曰遣將伐後燕慕寳巳平并州潞川頻勝寳在中¶
山引群臣議之中尹符謨曰魏軍強盛千里轉闘乗勝而¶
來勇氣兼倍&KR0002;逸&KR0016;平原形勢弥盛殆難爲敵冝杜嶮拒¶
之中書令眭&KR0201;曰魏軍多&KR0016;師剽銳(眭息/爲切)馬上賫粮不過¶
旬月冝令郡縣聚千爲一堡深溝髙壘清野待之至無所¶
掠資食旣罄不過六旬自然窮退尚書封懿曰今魏師十¶
萬天下之勍敵也百姓雖欲營聚不足自固是則聚粮集¶
兵以資強㓂且動衆心示之以弱岨闕拒戰計之上也慕¶
<pb:KR3k0012_SBCK_331-11a>¶
容麟曰魏今乗勝氣銳其鋒不可當冝謹守設備待其弊¶
而乗之於是脩城積粟爲持乆之備魏攻中山不尅進據¶
愽陵魯口諸將覩風而奔郡縣悉降于魏¶
唐書曰武徳中大宗圍王丗充於東都丗充勢窮竇建徳¶
自北來救諸將及蕭瑀等咸請且退師避之太宗不許曰丗¶
充糧盡内外離心我當不勞攻擊坐収其弊耳建徳新破¶
海公將驕卒惰今我據武牢扼其&KR0109;要&KR0002;賊恃勝冒險争¶
鋒吾當破賊&KR0002;不戰旬月之間丗充自潰彼敗我振足以¶
臨之一行兩定在於斯舉&KR0002;不速進賊入武牢諸城新附¶
必不能守二賊并力將&KR0002;之何𥘿府記室薛収進曰丗充¶
據東都府庫填積所患者在於乏食是以爲我所持建徳¶
親惣十餘萬衆來拒王師亦當盡彼驍雄期於速戰&KR0002;縱¶
其兩㓂相連轉河北之積以相資給則伊洛間戰闘不巳¶
<pb:KR3k0012_SBCK_331-11b>¶
大王今欲親率猛銳先據城皐之險訓兵坐甲當彼疲弊¶
之衆一戰必尅建徳破則丗充自下不過數旬二國之君¶
可面縳麾下蕭瑀等柰何遂請退兵太宗曰善而從之留¶
齊王元&KR0123;圍丗充親率三千五百人趣武牢守之與戰相¶
持二十餘日五月建徳謀伺官軍芻盡牧馬於河北必將¶
襲武牢太宗聞之遂牧馬千餘疋於河渚間以誘之詰朝¶
建徳果悉衆而至陣於汜水東太宗候陣乆卒饑令宇文¶
士及率&KR0016;經賊陣之西馳而南上賊陣動因而諸軍&KR0108;擊¶
之大潰竟如太宗夲䇿¶
太平御覽卷第三百三十一¶
<pb:KR3k0012_SBCK_331-12a>¶
