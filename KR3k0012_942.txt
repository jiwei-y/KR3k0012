# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:58.240047
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 942
#+PROPERTY: FILE SB11n0727-942太平御覽-卷之九百四十二.
<pb:KR3k0012_SBCK_942-1a>¶
太平御覽卷第九百四十二¶
　鱗介部十四¶
　　　蛤　蛺變　三蝬¶
　　　車螯　移角　姑勞¶
　　　羊蹄　蛤蟍　蘆雉¶
　　　蚶　烏頭　下來&KR1173;¶
　　　越王　蠣　蜆¶
　　　蟹¶
　　　　　蛤¶
易進卦驗曰立冬鷰雀入水爲蛤¶
禮記月令曰季秋之月雀入大水爲蛤¶
汲冡周書王㑹曰東越海蛤(東越則海/際蛤文蛤)¶
三國典略曰周天和元年夏齊冀州人於蚌蛤中得瑶環¶
<pb:KR3k0012_SBCK_942-1b>¶
一&KR0215;¶
又曰徐之才&KR0004;遷豫章王綜國常侍隨綜入北有一人患足¶
跟痛諸醫咸莫能識之才視之曰蛤精疾也得之當由乗¶
船入海垂脚入水中疾者曰實曽如此之才爲剖之得蛤¶
子二大如榆莢¶
淮南子曰土龍致兩鷰鴈代飛(鷰春南而/鴈秋北也)蛤䖴珠&KR0027;與月¶
盛衰¶
吕氏春秋曰月者羣隂之夲月望則蚌蛤實羣隂盈月¶
晦則蚌蛤虚羣隂湫夫月形于天而羣隂化乎淵¶
漢武帝内傳曰西王母云仙家之藥有白水靈蛤¶
汝南先賢傳曰周爕字彦祖好潜靖養志唯典籍是樂有¶
仙人草廬廬下有陂魚蛤生非身所耕則不食也¶
南越志曰凢蛤之屬開口聞雷鳴不復閉¶
<pb:KR3k0012_SBCK_942-2a>¶
雲南記曰新安蠻婦人於耳上懸金環子聮貫瑟瑟帖於¶
髻側又繞&KR0398;以螺蛤聮穿繫之謂爲珂珮¶
&KR0054;物志曰東海有蛤鳥常啖之其肉消盡殻起浮出更薄¶
在沙中岸邊潮水往來碏薄蕩白如雪入藥最精勝&KR0677;取¶
自死者¶
崔豹古今注曰島鴈常在河邊沙上食沙石悉皆銷爛唯¶
食蛤不銷隨其糞出用以爲藥倍勝常者¶
夲草經曰文蛤表文味鹹無毒主際隂蝕惡創五痔大孔¶
盡血生東海¶
左思賦曰蚌蛤珠胎與月虧全¶
　　　　　蛺爕¶
臨海水土物志曰蛺爕似蛤如　大¶
　　　　　三蝬(音/宗)¶
<pb:KR3k0012_SBCK_942-2b>¶
臨海水&KR0095;物志曰三蝬似蛤¶
　　　　　車螯¶
沈約宋書曰廬陵王義眞出爲南豫州刺史劉湛爲長史¶
義眞出時居髙祖憂使帳下備膳湛禁之義眞乃於齋内¶
別立厨帳會湛入煗酒炙車螯湛正色曰公當今不冝有此¶
設義眞曰且甚寒一盃酒亦何傷酒旣至湛因起曰旣不¶
能以禮自處又不能以禮處人¶
謝靈運荅弟書曰前月十二日至永嘉郡蠣不如鄞縣車¶
螯亦不如北海¶
　　　　　移角¶
臨海水土物志曰移角似車螯角移不正名曰移角¶
　　　　　姑勞¶
臨海水&KR0095;物志曰姑勞如車螯而殻薄¶
<pb:KR3k0012_SBCK_942-3a>¶
　　　　　羊蹄¶
臨海水土物志曰羊蹄似蚌味似車螯羅江小盧有之¶
　　　　　蛤蟍¶
宋書曰王融&KR0004;爲司徒法曹詣王僧祐因遇沈昭略未相¶
識昭略屢顧眄謂主人曰是何年少融殊不平謂曰僕出¶
於扶桑入於&KR0665;谷照曜天下誰云不知而卿此問何也昭¶
略云不知許事且食蛤蟍融曰物以羣分方以&KR0011;聚君長¶
東隅居然應嗜此族¶
淮南子曰&KR0002;士方捲&KR0027;殻而食蛤蟍¶
抱朴子曰&KR0002;士所食此必草也又海中自有蛤蟍螺蚌之¶
&KR0011;未加煑凢人所不能噉况君子&KR0002;士乎¶
　　　　　蘆雉¶
臨海水&KR0095;物志曰蘆雉似蛤蟍殻小薄耳¶
<pb:KR3k0012_SBCK_942-3b>¶
　　　　　蚶(火甘/切)¶
唐書曰元和中嶺南節度使崔詠卒宰臣奏擬皆不可上¶
謂裴度曰甞有諌進海蚶淡菜者詞甚忠正卿可求此人¶
與之度出以訪人或有言孔戣諌者度即日以聞乃命之¶
廣志曰巨延州以蚶與行估&KR1049;昜¶
臨海水&KR0095;物志曰蚶側徑四尺也¶
盛弘之荆州記曰始安郡駭鹿山山上有石室鑿内輙得¶
骨并&KR0023;蚶¶
嶺表録異曰瓦屋子盖蚌蛤之&KR0011;也南中舊呼爲蚶(音/憨)子¶
頃因盧鈞尚書作鎮遂改爲　瓦屋子以其殻上有稜¶
如瓦壠故名焉殻中有肉紫色而滿腹廣人尤重之多燒以薦¶
酒俗呼爲天臠炙喫多即壅氣背&KR0553;煩疼未測其本性也¶
　　　　　烏頭¶
<pb:KR3k0012_SBCK_942-4a>¶
臨海水土物志曰烏頭似蚶¶
　　　　　下來&KR1173;(許咸均似/蛤出海中)¶
臨海水土物志曰下來&KR1173;雖似烏頭各自有種¶
又曰&KR1173;蛤有似烏頭¶
　　　　　越王¶
臨海水土物志曰越王形似&KR1173;殻赤尾如人爪形¶
　　　　　蠣¶
梁書曰何㣧&KR0004;侈於味食必方丈後稍欲去其甚者猶食白¶
魚䱉(市漁/切)脯糖蟹以爲非見生物疑食蚶蠣使門人議之¶
學生鍾玩曰䱉之就脯驟於屈中蟹之將糖躁擾彌甚仁¶
人用意&KR0055;懐如怛至於車螯蚶蠣眉目内闕慙渾沌之竒¶
獷殻外緘非金人之愼不悴不榮曽草木之不&KR0002;無香無¶
&KR0424;與瓦礫其何筭故冝長充庖厨永爲口味竟陵王子良¶
<pb:KR3k0012_SBCK_942-4b>¶
見玩議大怒汝南周顒與㣧書勸令食菜¶
茅君内傳曰欲合九轉先作(神/金)取東海左顧牡蠣凢六物¶
令分等各擣三萬杵¶
異物志曰古賁灰牡蠣殻¶
臨海水土物志曰蠣長七尺¶
南越志曰南上謂蠣爲蠔甲爲壯蠣合澗洲圎蠣土人重¶
之語曰得合澗一蠣雖不足豪亦可以髙也¶
永嘉郡記曰樂成縣新溪口有蠣嶼方圎數十&KR0383;四靣皆¶
蠣其味偏好¶
謝靈運遊名山志曰新溪蠣味偏甘有過紫溪者¶
嶺表録異曰盧亭亭盧循遺&KR0011;也循昔據廣州旣敗餘¶
言奔於海島野居唯食蠔蠣疊殻爲牆壁¶
又曰蠔即牡蠣也其&KR0004;生海島邊如拳石四面漸長有髙¶
<pb:KR3k0012_SBCK_942-5a>¶
一二丈者巉巖如山毎一房内蠔肉一片隨其所生前後¶
大小不等毎潮來諸蠔皆開房伺蟻入即合之海夷盧亭¶
亭者以斧揳取殻燒以烈火蠔即啓房挑取其&KR0079;貯以小¶
竹筐趂虚市以易　米(盧亭好酒以/蠔&KR0079;換酒也)蠔&KR0079;大者　爲灸小者¶
炒食肉中有滋味食之即甚壅腸胃¶
　　　　　蜆(戸典/切)¶
爾雅曰蜃小者曰珧(郭璞注曰新燕蛤/也江東呼爲蜆也)¶
　　　　　蟹¶
廣雅曰蟹蚭(音/尼)也其雄曰蜋螘其雌曰轉帶¶
山海經曰大蟹在海中(盖十里/之蟹)又女丑有大蟹(廣千/里)¶
汲&KR0193;周書王㑹曰成王時海陽獻蟹¶
大戴禮曰蟹二螯八足非鱣之穴而無所&KR0009;托者心躁也¶
(孫卿/子同)¶
<pb:KR3k0012_SBCK_942-5b>¶
禮記檀弓下曰成人者兄死而不爲衰者聞子皐將爲成¶
宰遂爲之衰成人曰蠶則績而蟹有筐范則冠而蟬有緌¶
兄則死子臯爲之衰¶
孝經援神契曰蟹二螯兩端傍行(螯猶兵也小蟲而欲兩/端自衛故使傍行也)¶
晉書曰解系坐免官以白衣還第闔門自守及張華裴頠¶
之&KR0013;誅也倫秀以&KR0043;憾収系兄弟梁王彤救系等倫怒曰¶
我於水中蟹且惡之况此人兄弟輕我&KR0088;此而可忍孰不¶
可忍彤苦爭之不得遂害之¶
又曰劉聦左都水使者襄陵王攄坐魚蟹不供斬於東市¶
三國典略曰周永定元年夏四月齊主禁取蟹蛤之&KR0011;唯¶
許私家捕魚¶
淮南子曰夫釋大道而任小數無以異於使蟹捕䑕蟾諸¶
捕蚤不足以禁姧塞邪亂乃逾滋(以艾灼蟹筐上内置穴/中廼&KR0044;走窮穴適能擒)¶
<pb:KR3k0012_SBCK_942-6a>¶
(一/鼠)¶
又曰礠石引鐵蟹之敗漆(置蟹&KR0238;中/則漆敗也)雖在明知弗能然也¶
抱朴子曰&KR0002;蟹之化&KR0238;麻之壊酒此不可以理推者也¶
又曰山中稱無腹公子者蟹也¶
又曰兵地生蟹者冝急移軍太一在玉帳之中不可攻也¶
郭子曰畢茂丗云一手持蟹螯一手持酒盃拍浮酒池中¶
可了一生哉¶
國語曰越王召范蠡而問焉曰與子謀呉子未可也今其¶
稻蟹食不遺種其可乎范蠡對曰天應至矣(謂稻/蟹)人事未¶
也勤湏厲志¶
丗&KR0003;曰蔡司徒渡江見蟛蜞大喜曰蟹有八足加以二螯¶
令烹之旣食委頓吐下方知非蟹後向謝仁祖&KR0003;此事謝¶
曰卿讀爾雅不熟幾爲勤學死(劉孝標云大戴礼&KR0134;斈篇/日蟹八足二螯非蛇蛆之)¶
<pb:KR3k0012_SBCK_942-6b>¶
(穴無所&KR0009;托者用心躁也故爾雅云螖小者勞即彭螖也/似蟹而小按今/蜞小於蟹而大於螖爾雅所謂螖澤者)¶
(也然此三物皆八足二螯狀甚相&KR0011;蔡謨不/精其大小食而致&KR0102;故云讀爾雅不熟也)¶
永嘉郡記曰安國縣有山&KR0017;形體如人而一脚裁長一尺¶
許好噉鹽伐木人鹽輙偷將去不甚畏人人亦不敢伐木¶
犯之即不利也喜於山澗中取石蟹伺伐木人眠息便十¶
十五五岀就火邊跂石灸噉之甞有伐木人見其如此未¶
眠之前痛燃石使&KR0044;羅置火畔便佯眠看之湏&KR0119;魑出悉¶
皆跂石石&KR0044;灼之跳梁叫呼罵詈而去此伐木人家後&KR0013;¶
燒委頓¶
慱物志曰南海有水蟲名剻蛤之&KR0011;也其中有小蟹大如¶
揄莢蒯開甲食則蟹亦出食蒯合甲蟹亦還入爲蒯取以¶
歸始終死不相離¶
又曰蟹&KR0238;相合成水(神仙服/食方云)¶
<pb:KR3k0012_SBCK_942-7a>¶
又曰秋蟹毒者無藥可療目相向者尤甚¶
&KR0007;中記曰天下之大物北海之蟹舉一螯能加於山身故¶
在水中¶
淮南万畢術曰燒蟹致䑕¶
搜神記曰晉太康年中㑹稽郡蟛蜞及蟹皆化爲䑕甚衆¶
覆野爲災食稻¶
述異記曰出海口北行六十里至騰嶼之南溪有淡水清¶
澈照底有蟹焉筐大如笠脚長三尺宋元嘉中章安縣民¶
屠虎取此蟹食之肥美過常虎其夜夣一少嫗語之曰汝¶
噉我知汝尋&KR0013;噉不屠氏明日出行爲虎所食餘家人殯¶
&KR0287;之虎又發棺噉之肌躰無遺此水今猶有大蟹莫敢復¶
犯¶
廣五行記曰元嘉中冨陽人姓王於瀆中作蟹断且徃視¶
<pb:KR3k0012_SBCK_942-7b>¶
之見一材頭長二尺許在断中而裂開蟹出都盡乃治断¶
岀材岸上明旦徃視之見材復在断中而裂開如前王又¶
治断出材明晨徃視所見如&KR0004;王疑此材妖異乃取籠中¶
檐歸去家一二里聞籠中窣動聲王生顧見向材叚變成¶
一物人面猴身一手一足語王生曰我性嗜蟹比實入破¶
君斷食蟹以此相&KR0018;望君恕我我是山神當相祐助王曰¶
汝犯暴人罪自應死何以多言此物曰君何姓名頻問不¶
已王終不荅去家轉近曰旣不放我又不告我姓名當復¶
何許王至家以火焚之土俗謂之山&KR4057;知人姓名則能爲¶
傷人耳¶
又曰軍行地無故生蟹者冝急移吉蟹魚之&KR0011;水失其性¶
則有此孽¶
嶺南異物志曰甞有行海得洲渚林木甚茂乃維舟登岸¶
<pb:KR3k0012_SBCK_942-8a>¶
㸑於水傍半炊而林没於水遽断其䌫乃得去詳視之大¶
蟹也¶
嶺表録異曰水蟹螯殻内皆鹹水自有味廣人取之淡煑¶
吸其鹹汁下酒黄膏蟹殻内有膏如黄&KR0171;加以五味和殻¶
煿之食亦有味赤母蟹殻内黄赤膏如雞鴨子黄肉白以¶
和膏實其殻中淋以五味蒙以細麵爲蟹饆饠珎美可尚¶
紅蟹殻殷紅色巨者可以裝爲酒盃也虎蟹殻上有虎斑¶
可裝爲酒器與紅蟹皆産瓊崖海邊¶
夲草經曰蟹味鹹治胷中邪氣&KR0044;結痛¶
張敞集曰朱登爲東海相遺敞蟹報書曰蘧伯玉受孔氏¶
之賜必及郷敞謹分斯貺于三老尊行者曷敢獨烹之¶
<pb:KR3k0012_SBCK_942-8b>¶
¶
太平御覽卷第九百四十二¶
