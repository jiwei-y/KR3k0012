# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:32.348715
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 595
#+PROPERTY: FILE SB11n0727-595太平御覽-卷之五百九十五.
<pb:KR3k0012_SBCK_595-1a>¶
太平御覽卷第五百九十五¶
　文部十一¶
　　論　議　牋　啓　書記¶
　　　　　論¶
李充翰林論曰研覈名理而論難生焉論貴於允理不求¶
支離&KR0002;嵇康之論成文美矣¶
文心雕龍曰論者倫理無爽則聖意不墜昔仲尼微言門¶
人追記故抑其經目稱爲論語盖群論立名始於兹矣論¶
者弥綸群言而研精一理也是以莊周齊物以論爲名不¶
韋春秋六論昭別至如石渠論蓺白虎講聚述聖通經論¶
家之政體也及班彪王命嚴左三將敷述昭情善入史體¶
魏之&KR0004;霸術兼名法傅嘏王粲校練名理迄至正始務欲¶
守文而何晏之徒始盛𤣥論於是聃周當路與尼父争塗¶
<pb:KR3k0012_SBCK_595-1b>¶
矣詳觀蘭石之才性仲宣之去伐叔夜之辨聲太&KR0004;之本¶
𤣥輔嗣之兩例平叔之二論並師心獨見鋒潁精宻盖論¶
之英也至乃李康運命同論衡而過之陸機辨亡效過𥘿¶
而不及然亦其羙哉原夫論之爲體所以辯正然否窮於¶
有數追於無形鑚堅求通鈎深取極乃百慮之筌蹄萬事¶
之權衡也故其義貴圎通詞忌枝碎也必使心與理合弥¶
縫莫見其隙詞共心宻敵人不知所乗斯其要也是以論¶
譬析薪貴能破理斤利者越理而橫斷詞辨者反義而取¶
通覽文雖巧而撿迹知妄惟君子能通天下之志安可以¶
曲論哉¶
漢書曰班彪遭王莽亂避地隴右時隗囂據隴右囂問彪¶
曰徃者周亡戰國並争天下分裂意者從橫之事復起於¶
今乎將承運迭興在一人也願先生論之彪旣感囂言又愍¶
<pb:KR3k0012_SBCK_595-2a>¶
狂狡之不息乃著王命論以救其時難¶
後漢書曰王符耿介不同於俗困而憤恚著書以譏於世¶
不欲彰名號曰潜夫論¶
又曰仲長統字公理每論古今世俗行事恒發憤歎息因¶
著論名曰昌言¶
晉書裴頠傳曰頠深患時俗放蕩不遵儒術何晏阮籍素¶
有重名於世口談浮虚不遵禮法尸禄躭寵仕不事事至¶
王衍之徒聲譽大盛位髙勢重不以物務自嬰遂相放效¶
風教陵遟乃著崇有之論以釋其蔽¶
又范喬傳光禄大夫李銓嘗論楊雄才學優於劉向喬以¶
爲立一代之書正群籍之篇使雄當之故非所長遂著楊¶
劉優劣論¶
又曰董養字仲道陳留俊儀人也太始&KR0004;到洛下不干榮¶
<pb:KR3k0012_SBCK_595-2b>¶
禄及楊后廢養因遊太學&KR0155;堂歎曰建斯堂也將何爲乎¶
毎見國家赦書謀反逆者赦至於祖父母不赦以爲王法¶
所不容也柰何公卿處議文飾禮典以至此乎天人之理¶
旣滅大亂作矣因著元化論以非之¶
又曰魯褒字元道元康之後綱紀大壞褒傷時貪鄙乃隱¶
姓名著錢神論其略曰市井便易不患耗折親之如兄字¶
曰孔方失之則貧弱得之則冨強無翼而飛無足而走解¶
嚴毅之顔開難發之口錢多者處前錢少者居後京邑衣¶
冠疲勞講肆厭聞清談對之睡寐見我家兄莫不驚視又¶
成公綏亦著錢神論¶
梁書曰范縝字子真南陽舞隂人也齊竟陵王子良盛招¶
賔客縝豫焉子良精信釋教而縝不信因果㸔神滅論以¶
明之子良集僧難之而不能屈王筠難縝曰嗚呼范子曾¶
<pb:KR3k0012_SBCK_595-3a>¶
不知其先祖神靈所在縝荅曰嗚呼王子知其先祖神靈¶
所在而不能殺身以從之¶
又曰劉峻見任昉諸子西華等兄弟流離不能自振平生¶
舊交莫有收恤西華冬月葛帔練衣路逢峻峻泫然矜之¶
乃廣朱公叔絶交論到漑見其書抵凡於地終身爲恨¶
後周書曰抑虬時人論文體者時有今古非文有今古乃¶
爲文質論¶
隋書曰開皇之末國家殷盛朝野皆以遼東爲意劉炫以¶
爲遼東不可伐作撫夷論以諷焉當時莫有悟者及大業¶
之年三征不克炫言方驗¶
典論曰余觀賈&KR0105;過𥘿發周𥘿之得失通古今之滯義治¶
以三代之風潤以聖人之化斯可謂作者矣¶
抱朴子曰洪造穹天論云天形穹隆如笠冒地&KR0002;謂天北¶
<pb:KR3k0012_SBCK_595-3b>¶
方逺者視北方星冝細於三方矣¶
語林曰宋岱爲青州刺史著無&KR0017;論甚精莫能屈後有書¶
生詣岱談論次及無&KR0017;論書生乃拂衣而去曰君絶我軰¶
血食二十餘年以君有青牛髯奴所以未得相困今奴巳¶
死今得相制矣言終而失明日岱亡¶
又幽明録曰阮瞻亦著無&KR0017;論俄而&KR0017;見而瞻死¶
　　　　　議¶
&KR0003;文曰議語也又曰論難也¶
周易節卦曰君子以制度數議德行¶
文心雕龍曰周爰咨謀是謂爲議議之言冝審事冝也易¶
之節卦君子以制度數議德行¶
周書曰議事以制政乃弗迷議貴節制經典之體也昔管¶
仲稱軒轅有明臺之議則其來逺矣洪水之難堯咨四岳¶
<pb:KR3k0012_SBCK_595-4a>¶
百揆之舉舜疇五臣三代所興詢及芻蕘春秋釋宋魯桓¶
預議及趙靈胡服而季父争論商鞅變法而甘龍交辯雖¶
憲章無筭而同異足觀迄至有漢始立駮議駮者雜也議¶
不純故曰駮也自兩漢之明揩式昭備藹藹多士發言盈¶
庭&KR0002;賈&KR0105;之遍代諸生可謂捷於議矣至如主父之駮挾¶
弓安國之辯匈奴賈&KR0162;陳於朱崖劉歆辯於祖宗雖質文¶
不同得事要矣&KR0002;乃張敏之斷輕侮郭躬之議擅誅程曉¶
之駮校事司馬芸之議貨錢何曾蠲出女之科𥘿秀定賈¶
充之謚事實允當可謂逹議體矣漢世善駮則應劭爲首晉¶
代能議則傅咸爲宗然仲援愽古銓貫以叙長虞識治而¶
屬辭枝繁及陸機議亦有鋒潁而&KR0254;辭不剪頗累文骨亦¶
有其羙風俗存焉夫動先擬議明用稽疑所以敬愼群務¶
施張治術故其大體所資必樞紐經典頋事實於前代觀¶
<pb:KR3k0012_SBCK_595-4b>¶
變通於當今理不謬揷其枝字不妄舒其藻郊祀必洞於¶
禮戎事冝練於兵田穀先曉於農斷訟務精於律然後摽¶
以顯義約以正辭文以辯㓗爲能不以繁縟爲巧事以明¶
覈爲羙不以環隱爲竒此綱領之大要也&KR0002;不逹政體而¶
舞筆弄文支離搆辭穿鑿㑹巧空騁其華固爲事實所㯽¶
設得其理亦爲浮詞所埋矣昔𥘿女嫁晋從文衣之媵晉¶
之貴媵而賤女楚鬻珠於鄭爲薫桂之櫝鄭人買櫝而還¶
珠&KR0002;文浮於理末勝於其本則𥘿女楚珠復存於兹矣¶
李充翰林論曰在朝辯政而議奏岀冝以逺大爲本陸機¶
議晉斷亦各其羙矣¶
三國典略曰王粲才旣髙辯鍾繇王㓪等雖各爲魏卿相¶
於朝廷奏議皆閣筆不敢措手¶
又曰齊主命立三恪朝士議之太子少傅魏收爲議衆皆¶
<pb:KR3k0012_SBCK_595-5a>¶
同之吏部侍郎崔瞻以父與收有隙乃別立議收讀瞻議¶
畢𥬇而不荅瞻曰瞻議&KR0002;是湏賛所長瞻議&KR0002;非湏詰所¶
短何容讀國士議文直如此冷𥬇收但慙而竟無言¶
又曰齊魏收嘗在議曹與諸愽士引據漢書論宗廟事愽¶
士𥬇之收便忿取韋𤣥成傳抵之而起愽士夜共披㝷遲¶
明乃來謝曰不謂玄成如此學也¶
南史曰馬褧梁天監&KR0004;詔通儒定五禮有司舉褧脩嘉禮¶
除尚書祠部郎時創定禮樂褧所建議多見施行兼中書¶
通事舎人每&KR0123;凶禮當時名儒明山賔賀㻛等疑不能斷¶
者皆取决也¶
唐書曰天寳中崔昌上封推五行之運以國家合承周漢¶
其周隨不合爲二王後請廢詔下尚書省集公卿議昌獨¶
見之明群議不屈㑹集賢院學士衛包抗表陳論議之夜¶
<pb:KR3k0012_SBCK_595-5b>¶
四星聚於尾𪧐天意昭然上心遂定求殷周漢後爲三恪¶
廢韓介酅等公以昌爲左賛善大夫¶
又曰張平叔判度支平叔欲以征利中上意以希大任請¶
加監榷貴集州郡時宰不能奪因下其議韋處厚奏議發¶
十難以詰之上然後深知害人乃止平叔繇是始踈¶
獨斷曰有疑事公卿百官㑹議&KR0002;臺閣有正處而獨執異¶
意者曰駮議曰某官某甲議以爲如是下言臣愚戅議異¶
其非駮議不得言議異¶
金樓子曰余後爲江州副君賜報曰京師有語云論議當¶
如湘東王仕宦當如王克克時始爲僕射領選也¶
　　　　　牋(&KR0003;文作箋)¶
&KR0003;文曰箋表識書也¶
文心雕龍曰牋者表也識表其情也崔寔奏記於公府則¶
<pb:KR3k0012_SBCK_595-6a>¶
崇讓之德音矣黃香奉牋於江夏亦肅恭之遺式矣公幹¶
牋記文麗而䂓益子桓不論故世所共遺&KR0002;略名取實則¶
有羙於爲詩矣劉廙謝恩喻切以至陸機自叙情周而巧¶
牋之善者也原牋記之爲式旣上窺乎表亦下睨乎書使¶
敬而不懾簡而無傲清靡以惠其才彪蔚以文其響盖箋¶
記之分也¶
晉書曰劉卞字叔龍東平湏昌人也本兵家子質直少言¶
爲縣小吏功曹夜醉如厠使卞執燭不從功曹衘之以它¶
事&KR0024;亭子有祖秀才者於亭中作與刺史箋乆不成卞教¶
之數言卓&KR1400;有大致秀才謂縣令曰卞公府椽之精者卿¶
云何以爲亭子令即召爲門下吏¶
異苑曰河内荀儒字君林乗冰省舅氏陷河而死兄倫爲¶
文求尸積日不得設𥙊水側又投牋與河伯經一𪧐岸側¶
<pb:KR3k0012_SBCK_595-6b>¶
冰開尸手執牋浮出倫又牋謝之¶
愽物志曰鄭玄注毛詩曰箋不解此意或云毛公嘗爲北¶
海𤣥是此郡人故以爲敬¶
丗&KR0003;曰郗司空在北府桓宣武惡其居兵權於事素暗遣¶
牋詣桓方欲共奬王室修復園陵世子嘉賔出行道上聞¶
信至急遣取牋視之竟寸寸毁裂便廽車解衣帳中卧更¶
作牋自陳老病不復堪人間欲乞閑地自養宣武大喜即¶
發詔轉爲督王部守㑹稽¶
　　　　　啓¶
&KR0003;文曰啓傳信也¶
服䖍通俗文曰官信曰啓¶
張璠漢紀曰董卓呼三臺尚書以下自詣卓啓事然後得¶
行¶
<pb:KR3k0012_SBCK_595-7a>¶
文心雕龍曰啓者開也髙宗云啓乃心沃朕心盖其義也¶
孝景諱啓後兩漢無稱至魏國牋記始云啓聞奏事之末¶
或云謹啓自晉來盛啓用兼表奏陳政事言旣奏之異條¶
讓爵謝恩亦表之别幹必辯要輕清文而不侈亦啓之大¶
略也¶
晉書曰山濤爲吏部濤所奏甄抜人物各爲題目時稱山¶
公啓事¶
　　　　　書記¶
文心雕龍曰大舜云書用識哉所以記時事也盖聖賢言¶
辭揔爲之書書之爲體主言者也¶
楊雄曰言心聲也書心畫也聲畫形君子小人見矣故書¶
者舒也舒布其言染之簡牘取象乎夬貴在明决而巳三¶
代政暇文翰頗踈春秋聘繁書令弥盛繞朝贈士㑹以䇿¶
<pb:KR3k0012_SBCK_595-7b>¶
子家弔趙宣以書巫臣之責子反子産之諫范宣詳觀四¶
書辭&KR0002;對面又子服敬叔進弔書於滕君故知行人絜辭¶
多&KR0013;翰墨及七國獻書詭麗輻湊漢來筆札辭音紛紜觀¶
史遷之報任安東方之謁公孫楊惲之酬㑹宗子雲之荅¶
劉歆志氣盤桓各含珠采並杼軸乎尺素㧕揚乎寸心逮¶
後漢書記則崔瑗尤善魏之元瑜號稱翩翩文舉屬音半¶
簡必録休璉好事留意翰辭抑其次也嵇康絶交實志髙¶
而文偉矣趙壹贈離乃少年之激昻也至如陳遵占辭百¶
封各意祢衡代書親踈得冝斯皆尺牘之文也詳諸書體¶
本在盡言所以散鬰陶詠風采固冝滌蕩以任氣優㳺以¶
懌懷文明從容亦心聲之獻酬也&KR0002;夫尊貴差序則肅以¶
節文自戰圓巳前君臣同書𥘿漢立儀始有表奏王公國¶
内亦稱奏書張敞奏書於膠后其辭義羙哉迄至後漢稍¶
<pb:KR3k0012_SBCK_595-8a>¶
有名品公府奏記而郡將奉牋也¶
漢書曰蘇武與常惠使匈奴&KR0013;留昭帝即位數使至匈奴¶
常惠請其守者與俱得夜見漢使具自陳道教使者謂單¶
于言天子射上林中得鴈足有係帛書言武等在某澤中¶
使者大喜如惠語單于單于視左右而敬謝漢使曰武等¶
實在於是遣還漢¶
又曰陳遵容皃竒偉略渉傳記贍於文辭善書與人尺牘¶
皆以爲榮爲河南太守旣至官遣吏西上召善書吏十人¶
於前治&KR0059;書謝京師故人遵馮机口占目省官事數百封¶
親踈各有意¶
又曰谷永字子雲便於筆札故時人云谷子雲之筆札婁¶
君卿之脣舌¶
後漢書曰鄧奉反於南陽趙熹素與奉善數遺書切責之¶
<pb:KR3k0012_SBCK_595-8b>¶
而䜛者因言熹與奉合謀帝以爲疑及奉敗帝得熹書乃¶
驚曰趙熹真長者也即徴熹引見賜鞍馬待詔公車¶
又曰竇章字伯向好學有文與馬融崔瑗同好更相推薦¶
融與竇書曰孟陵奴來賜書見手迹歡喜何量次於面也¶
書雖一&KR0083;八行行七字¶
呉録曰王宏爲兾州刺史不發私書不交豪族號曰王獨¶
坐¶
蜀志曰先主辟馬良遂爲椽後遣使呉良請亮曰今衘國¶
命恊穆二家幸爲良介於孫將軍亮曰君試自爲文良即¶
爲草曰寡君遣椽馬良通聘繼好以紹昆吾豕韋之勲其¶
人&KR0123;士荆楚之令鮮於造次之華而有克終之羙願降心¶
存納以慰將命權大待之¶
又曰王平字子均生長戎旅手不能書所識不過十字而¶
<pb:KR3k0012_SBCK_595-9a>¶
占授作書皆有意使人讀史漢諸傳聽之略知其義徃徃¶
論&KR0003;不失其指¶
晉書曰何曾爲三公人以小&KR0083;爲書者勑記室勿報¶
又曰何綏字伯蔚曾之孫也位至侍中尚書因以繼丗名¶
賢奢侈過度性旣輕物翰札甚簡城陽王尼見綏書䟽謂¶
人曰伯蔚居丗而務豪乃尔豈其免乎劉與潘滔譛之於¶
東海王越越遂誅綏¶
又曰荀朂傳云朂與裴秀羊祜共管機宻時將發使聘呉¶
並遣當時文士作書與孫皓帝用勗所作皓旣報命和親¶
帝謂朂曰君前作書使呉思順勝十萬之衆也¶
又曰簡文輔政引髙松爲撫軍司馬桓温擅率衆北伐簡¶
文忌之松曰冝致書喻以禍福自當廻斾便於坐爲書革¶
曰㓂讎冝平時㑹冝接此實爲國逺圗經略之大莫能加¶
<pb:KR3k0012_SBCK_595-9b>¶
斯非足下而誰¶
又曰王㳟將舉兵討譙王尚之以謀告殷仲堪桓𤣥𤣥等¶
從之推㳟爲盟主尅期同赴京師時内外疑阻津邏嚴急¶
仲堪之信因&KR0067;揩逹之以斜絹爲書内箭簳中合鏑&KR0238;之¶
揩送於㳟㳟發絹文角戾不復可識謂揩爲詐¶
晉陽春秋曰劉弘爲荆州刺史毎有興發手書郡國叮嚀¶
欵宻故莫不感恱顚倒㳟赴咸曰得公一&KR0083;書賢於十部¶
從事也¶
沈約宋書曰劉穆之朱齡石並便尺牘嘗於髙祖坐與齡¶
石共荅書自旦至日中穆之得百凾齡石得八十凾而穆¶
之應對無廢¶
又曰徐湛之善於尺牘音詞流暢¶
南齊書曰周顒字彦倫善尺牘沈攸之送絶交書太祖口¶
<pb:KR3k0012_SBCK_595-10a>¶
授令顒裁荅¶
齊春秋曰呉都張融字思光臨終及葬徴士何㸃使汝南¶
風周英爲書與融謝&KR0682;見歎曰此書雖漂宕不倫亦有破¶
的¶
後周書曰梁臺性果敢有志操不過識百字口占書詞意¶
可觀¶
又曰栁慶時父僧習爲潁川郡地接都畿民多豪右將選¶
官皆依𠋣貴勢競來請託選用未定僧習謂子曰權貴請¶
託吾並不用其使欲還皆湏有荅汝等各以意爲吾作書¶
也慶乃具書草云下官受委大&KR0022;選吏之日有能者進不¶
肖者退此乃朝廷恒典僧習讀書歎曰此兒有意氣丈夫¶
理當如是即依慶所草以報¶
後唐書曰李襲&KR0123;掌太祖書記襲&KR0123;愽學多通尤諳悉國¶
<pb:KR3k0012_SBCK_595-10b>¶
朝近事爲文精意練實動拘典故無所放縱羽檄軍書辭¶
理尤徤自太祖上源之難與朱温不叶乾寧末劉仁㳟&KR0018;¶
恩其間論列是非交相聘荅者數百篇警䇿之句播在人¶
口文士稱之天復中太祖與朱温脩好遣張特致書&KR0004;叙¶
相失之由毒手尊拳之句温怡然大𥬇謂幕史敬翔曰李¶
公斗絶一隅削弱如此襲&KR0123;一函抵二十萬兵勢所謂彼¶
有人可當也如吾之智筭得襲&KR0123;之筆才虎傅翼矣翔&KR0956;¶
然而退¶
魯連子曰燕伐齊取七十餘城唯莒與即墨不下齊田單¶
以即墨破燕軍殺將軍&KR0016;刧復齊城唯&KR0147;城不下燕將守¶
城數月魯仲連乃爲書著之於矢以射城中遺燕將書燕¶
將得書泣三日乃自殺¶
韓子曰鄭人有遺燕相國書者夜火不明因謂持燭者曰¶
<pb:KR3k0012_SBCK_595-11a>¶
舉燭而誤於書中云舉燭非書意也燕相國受書而恱之¶
曰舉燭髙明者舉賢而任之因以之治也¶
皇甫謚髙士傳曰光武徴嚴光至司徒侯霸使西之曹屬¶
侯子道奉書光不起於牀上箕踞發書讀訖問子道曰君¶
房素癡今爲三公寕小差否子道曰位居台鼎足不癡也¶
光曰遣卿來何言子道曰公聞先生至區區欲即詣迫於¶
典司是以不𫉬願因日暮自屈語言光曰卿言不癡是非¶
癡語天子徴我三辭乃來人主尚不見當見人臣乎子道¶
求報光曰我手不得書乃口授之曰君房足下位至鼎司¶
甚善懷仁輔義天下恱阿䛕順旨𦝫領絶無它言使者嫌¶
少可更足光曰買菜乎求益耶¶
魯國先賢志曰孔翊爲洛陽令置器水於前庭得私書皆¶
投其中一無所發彈治貴戚無所廽避〇典略曰太祖嘗¶
<pb:KR3k0012_SBCK_595-11b>¶
使阮瑀作書與韓遂於馬上其具草書成呈之太祖攬筆¶
欲有所定而竟不能増損¶
語林曰殷洪喬作䂊章郡臨去郡人因&KR0009;百餘函書至石¶
頭悉擲水中因視祝之曰沉者自沉浮者自浮殷洪喬不¶
能作逹書郵¶
魏文帝與呉質書曰元瑜書記翩翩致足樂也¶
魏文帝集曰上平定漢中族父都尉還書與余盛稱彼上¶
地形勢觀其詞知陳琳所爲¶
李充起居誡曰牀頭書䟽亦不足視或是他私宻事不欲¶
令人見見之縱不能宣誰與明之&KR0002;有泄露則傷之者至¶
矣¶
𥞇康與山濤書曰素不便書不喜作書而人間事堆案盈¶
几不相酬荅則犯教傷義欲自勉強則不能乆堪¶
<pb:KR3k0012_SBCK_595-12a>¶
延篤荅張奐書曰離别三年夢想言念何日有違伯英來¶
惠之書盈四&KR0083;讀之及覆喜不可言¶
張奐與隂氏書曰篤念旣宻文章粲爛奉讀周旋&KR0083;弊墨¶
渝不離於手¶
金樓子曰劉睦能屬文作春秋旨義終始論及賦頌數十¶
又善史書當丗以爲揩則及寢病帝驛馬令作草書尺牘¶
十首¶
古詩曰客從逺方來遺我一書札置之懷䄂中三歳字不¶
滅¶
又曰客從逺方來遺我𩀱鯉魚呼兒烹鯉魚中有尺素書¶
長跪讀素書書中意何如上言加飡食下言長相憶¶
<pb:KR3k0012_SBCK_595-12b>¶
¶
太平御覽卷第五百九十五¶
