# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:46.609695
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 794
#+PROPERTY: FILE SB11n0727-794太平御覽-卷之七百九十四.
<pb:KR3k0012_SBCK_794-1a>¶
太平御覽卷第七百九十四　四夷部十五¶
　西戎三¶
　　羗無弋　湟中月氏胡　氏　車師¶
　　髙昌　吐谷渾　波斯¶
　　　　　羗無弋¶
後漢書曰羗無弋爰劒者𥘿厲公時爲𥘿所拘執以爲奴𨽻¶
不知爰劒何戎之別也後得亡歸而秦人追之急藏於巖¶
穴中得免羗人云爰劒&KR0004;藏穴中𥘿人焚之有影象如虎¶
爲其蔽火得以免死旣出又與劓女遇於野遂成夫婦女¶
耻其狀&KR0013;髪覆面羗人曰以爲俗遂俱亡入三河間諸羗¶
見爰劒&KR0013;焚不死恠其神共畏事之推以爲豪河湟間少¶
五榖多禽獸以射獵爲事爰劒教之田畜遂見尊信廬落¶
種人依之者日益衆羗人謂奴爲無弋爰劒嘗爲奴𨽻故¶
<pb:KR3k0012_SBCK_794-1b>¶
因名之其後丗丗爲豪也¶
又曰爰劒曽孫忍時𥘿獻公&KR0004;立欲復穆公之迹兵臨渭¶
首滅狄䝠戎忍季父卬畏𥘿之威將其種人附落南出賜¶
支河曲西數千里與衆羗絶逺不復交通其後子孫分別¶
各自爲種任隨所之或爲𨤲牛種越嶲羗是也或爲白馬¶
種廣漢羗是也或爲叅狼種武都羗是也忍及弟舞獨留¶
湟中並娶妻忍生九子爲九種舞生十七子爲十七種羗¶
之興盛從此起矣¶
又曰忍子研立時𥘿孝公雄強威服羗戎孝公使太子駟¶
率戎狄九十二國朝周顯王研豪徤故羗中號其後爲研¶
種及𥘿始皇時務并六國以諸侯爲事兵不西行故種人¶
得以繁息¶
又曰武帝征伐四夷開地廣境北却匈奴西逐諸羗及渡河¶
<pb:KR3k0012_SBCK_794-2a>¶
湟築令居塞&KR0004;開河西別置四郡(酒泉武威/張掖敦煌)通道玉門隔¶
絶羗胡使南北不得交𨵿於是鄣塞亭燧出長城外數千¶
里¶
又曰建武九年隗&KR0349;死司徒&KR0122;班彪上言今凉州部皆有¶
降羗羗胡&KR0013;髮左袵而與漢人&KR0258;處習俗旣異言語不通¶
數爲小吏㸃民所見侵奪窮恚無&KR0147;故致反叛夫蠻夷㓂¶
亂皆爲此也舊制益州部置蠻夷&KR0016;都尉幽州部置領¶
烏桓校尉凉州部置護羗校尉皆持節領護理其怨結歳¶
時廵行問所疾苦又數遣使驛通導動静使塞外羗夷爲¶
吏耳目州郡因此可得警備今冝復如舊以明威防丗祖¶
從之即以牛邯爲護羗校尉¶
又曰燒何豪有婦人銅鉗者年百餘歳多智筭爲種人所¶
信向皆從取計䇿焉¶
<pb:KR3k0012_SBCK_794-2b>¶
又曰龐叅以失期軍敗抵罪以馬賢代領校尉事後遣任¶
尚爲中郎將羽林緹&KR0016;五營子弟三千五百人代班雄屯¶
三輔尚臨行虞詡說尚曰使君頻奉國命討逐㓂賊¶
三州屯兵二十餘萬民棄農桑疲苦徭役而未有功効勞¶
費日滋&KR0002;此出不克誠爲使君危之尚曰憂惶乆矣不知¶
所如詡曰兵法弱不攻強走不逐飛自然之勢今虜皆馬¶
&KR0016;日行數百里來如風雨去如絶絃以歩追之勢不相及¶
所以曠而無功也爲使君計者莫如罷諸郡兵各令出錢¶
數千二人共市一馬如此可捨甲胄馳&KR0127;兵以万&KR0016;之衆¶
逐數千之衆追尾掩截其道自窮便民利事大功立矣尚¶
大喜即上言用其計乃遣輕&KR0016;鈔擊杜季貢於丁奚城斬¶
首四百餘級獲牛馬羊數千頭¶
又曰順帝永建元年隴西種羗反叛校尉馬賢將七千餘¶
<pb:KR3k0012_SBCK_794-3a>¶
人擊之戰於臨洮斬首千餘級(餘/皆)率種人降進封賢都郷¶
侯自是凉州無事至四年尚書僕射虞翊上䟽曰臣聞子¶
孫以奉祖爲孝君上以安民爲明此髙宗周宣所以上配¶
湯武也禹貢雍州之域厥田惟上且沃野千里榖稼充積¶
又有龜兹塩池以爲民利(上郡龜兹縣有塩/官即雍州之域也)水草豐羙土¶
冝産牧牛馬衘尾羣羊塞道北阻山河乗阨據險因渠以¶
漑水舂河漕(水春即/水碓也)用功省而軍粮饒足故孝武皇帝及¶
丗祖築朔方西河置上郡皆爲此也而建元　無妄之災¶
衆羗内潰郡縣兵荒二十餘年棄沃壤之饒損自然之財¶
不可謂利離河山之阻守無險之處難以爲固今三郡未¶
復園陵單外(園陵謂長安諸園陵/也單外謂无守固也)而公卿選懦容頭過身¶
張解設難但計所費不圖其安冝開聖德考從所長書奏¶
帝乃復三郡使謁者郭璜督促徙者各歸舊縣結城郭置¶
<pb:KR3k0012_SBCK_794-3b>¶
候釋旣而激河浚渠爲屯田省内郡費歳一億計遂令安¶
定北地上郡及隴西金城常儲穀粟令周數年¶
又曰順帝永和四年以宋機爲并州刺史劉康爲凉州刺¶
史並當之職大將軍梁商謂機等曰戎狄荒服蠻夷要服¶
言其荒忽無常而統領之道亦無常法臨事制冝略依其¶
俗今二君性素疾惡欲分白明黒孔子曰人而不仁疾之¶
巳甚亂也况戎狄乎其務安羗胡防其大故忍其小過機¶
等天性虐刻遂不能從到州之日多所擾發五年夏雜種¶
羗等遂反叛攻金城與西塞及湟中&KR0258;種羌大㓂三輔殺¶
害長吏機康並坐徴¶
又曰自爰劒後子孫支分凡百五十種其九種在賜支河¶
首巳西及在蜀漢徼北唯叅狼在武都其五十二種衰少¶
不能自立分散爲附落或絶滅無後或引而逺去其八十¶
<pb:KR3k0012_SBCK_794-4a>¶
九種唯燒當種㝡強勝兵十餘萬其餘大者萬餘人小者¶
數千人更相鈔盗盛衰無常¶
　　　　　湟中月氏胡¶
後漢書曰湟中月氏胡其先大月氏之別也舊在張掖酒¶
泉地月氏爲匈奴冒頓所殺餘種分散西踰葱嶺其羸弱¶
者南入山阻依諸羌居止遂與共婚姻及驃&KR0016;將軍霍去¶
病破匈奴取西河地開湟中於是月氏來降與漢民錯居¶
雖依附縣官而首䑕兩端其後漢兵戰&KR0720;隨勢強弱&KR0013;服¶
飲食言語略與羌同亦以父名母姓爲種其大種有七¶
莊子曰羗人死燔而&KR0045;其&KR0069;¶
風俗通曰羗本西戎卑賤者也主牧羊故羗字從羊人因¶
以爲號無君臣上下徤者爲豪不能相一種别群分彊者¶
凌弱轉相抄盗男子戰死以爲吉病終者謂之凶¶
<pb:KR3k0012_SBCK_794-4b>¶
范曄西域論曰張奐盛稱戎狄一氣所生不冝誅盡流血¶
汙野傷和致妖是何言之迂乎羗雖外患實&KR0055;内疾苦攻¶
之不根是飬痾於心腹也(根謂盡/其根本)¶
又曰昔先王壃理九土判別畿荒知蠻貊殊性難以道御¶
故斥逺諸華薄其貢職唯辤要而巳&KR0002;二漢御戎之(方/失)¶
其本矣¶
　　　　　氐(支)¶
齊書曰氐楊氏與符氏同出略陽漢丗氐居仇池地号百¶
頃建安中有百頃氐王是也¶
又曰仇池四方壁立自然有樓櫓却敵&KR0250;髙並數文有二¶
十二道可舉縁而&KR0155;東西二門盤道可七里上有岡阜泉¶
源氐於上平地立宫室菓園食庫無貴賤皆爲板屋土牆¶
所治處名洛谷¶
<pb:KR3k0012_SBCK_794-5a>¶
又曰宋文帝元喜十九年龍驤將軍裴方明等伐氐尅仇¶
池¶
通典曰氐者西戎之別種則在廣漢西君長數十而白馬¶
㝡大或号青氐或号白氐或稱蚺氐(蚺而/占切)此盖中國人即¶
其服色而名之也土地險阻有麻銅&KR0238;&KR0097;椒蠟等勇戅抵¶
昌貪貨死利居於河地一名仇池方百頃四面斗絶數爲¶
邊㓂郡縣討之則依固自守其俗語不與中國及羗胡同¶
各自有姓如中國之姓其服尚青俗能織布善田種畜羊¶
豕馬牛婚姻六禮知書䟽多知中國之語言與中國之姓¶
其服尚青¶
又曰漢武元封三年氐人反遣兵討破之分徙酒泉郡元¶
鳯&KR0004;復叛遣大鴻臚田廣明討破之¶
又曰魏武之&KR0004;諸氐戎叛乃令夏侯妙才討之因徙武都¶
<pb:KR3k0012_SBCK_794-5b>¶
之種於秦川以御蜀虜¶
風俗通曰氐言抵昌貪饕至死好利樂在山谿本西南夷¶
之别種号曰白馬孝武帝遣中郎將郭昌等引兵征之降¶
服以爲武都郡¶
晉華隂令江統西戎論曰春秋之義内諸夏而外夷狄以¶
其言論不通䞇幣不同種𩔖乖殊或居絶域之外山河¶
嶇險阻之地與中國壤之表﨑断土隔不相侵渉賦役不¶
及正朔不加故曰天子有道守在四夷¶
又曰匈奴求守邊塞而俟應陳其不可單于屈𦞃未央蕭¶
望之議以不臣是以有道之君不攻夷狄也¶
　　　　　車師¶
北史曰車師國一名前部其王居交河城後魏大武真君¶
十一年車師王車夷落遣使進薛直上書曰臣亡父僻處¶
<pb:KR3k0012_SBCK_794-6a>¶
塞外仰慕天子威德遣使奉獻不空於歳天子降念賜遣¶
甚厚及臣継立不闕常貢天子垂矜亦不異前丗敢縁至¶
恩輙陳私懇臣國自無諱所攻擊經今八歳人庻飢荒無¶
以存活賊今攻臣急甚不能自全遂捨國東奔三分免一¶
即日巳到焉耆東界思歸天闕幸垂賑救於是下詔撫慰¶
之開焉𦒿倉給之正平&KR0004;遣子入侍自後毎使朝貢¶
　　　　　髙昌¶
北史曰髙昌者車師前王之故地東西二百里南北五百¶
里四靣多大山以其地勢髙敞人庻昌盛因名髙昌亦云¶
其地有漢時髙昌壘故以爲國號東去長安四千九百里¶
漢西域長史及戊巳校尉並居於此晉以其地爲髙昌郡¶
張&KR0100;吕光沮渠&KR0170;遜據河西皆置太守以統之¶
又曰其國有八城地多磧石氣&KR0049;温暖厥土良沃穀麥一¶
<pb:KR3k0012_SBCK_794-6b>¶
歳再熟冝蠶多五菓有草名羊刺其上生密而味佳出赤¶
塩其味羙復有白塩其形如玉髙昌人取以爲枕貢之中國¶
又曰後魏文成帝和平六年髙昌人立麴嘉爲王嘉宇靈¶
鳯金城榆中人遣使獻珠象白黒貂裘名馬塩枕等宣武¶
延昌中以嘉爲持節平西將軍𤓰州刺史¶
又曰後魏孝明熈平&KR0004;遣使朝貢獻詔曰卿地隔関山境¶
接荒漢頻請朝援徙國内遷雖來誠可嘉於理未恊何者¶
彼之甿庻是漢魏遺&KR0058;自晉氏不綱因難播越成家立國¶
丗積巳乆惡徙重遷人懷蠻舊今若動之恐異同之變爰¶
在时腋不得便如來表也¶
又曰後魏孝明正光元年遣使奉表自以邊遐不習典誥¶
求借五經諸史并請國子助教劉爕以爲愽士明帝許之¶
又曰其國至隋城周廽一千八百四十歩於坐室𦘕魯哀¶
<pb:KR3k0012_SBCK_794-7a>¶
公問政於孔子之像¶
又曰服飾丈夫從胡法婦人裙&KR0237;頭上作髻文字亦同華¶
夏兼用胡書有毛詩論語孝經置學官弟子以相教授雖¶
習讀之而皆爲胡語賦稅則計田輸銀錢無者輸布¶
又曰隋大業四年遣使貢獻帝待其使甚厚明年伯雅來¶
朝(伯雅髙昌/國王名也)因從擊髙麗還宗室女華容公主八年冬歸¶
蕃下令國中曰先者以國邊荒境&KR0013;髮左袵今大隋統衘¶
宇宙平一孤旣沐浴和風庻均大化其庻人以上皆冝解辮¶
削袵帝聞而善之下詔曰光禄大夫弁國公髙昌王伯雅¶
本自諸華丗祚西壤昔因多難剪爲胡服自我皇隋平一¶
宇宙伯雅踰沙重阻奉貢來庭削袵曵裾變夷從夏可賜¶
衣冠仍頒製造之式¶
唐書曰髙昌有草名白疊其實𩔖蠒國人採之織以爲布¶
<pb:KR3k0012_SBCK_794-7b>¶
又曰武德七年其王文㤗又獻狗雌雄各一髙六寸長尺¶
餘性甚惠云本岀拂䔉國中國有拂䔉狗自此始也¶
又曰太宗嗣位復貢玄狐裘因賜其妻宇文氏花&KR0107;一具¶
字文氏復貢玉盤也¶
又曰貞觀四年冬宇文氏請預宗親詔賜姓李氏封長樂¶
公主書慰諭之¶
又曰貞觀十三年文㤗稱疾不朝太宗命侯君集爲交河¶
道大惣管率左屯衛大將軍薛萬均及突厥契苾之衆歩¶
&KR0016;數万衆以擊之攻㧞其城虜男女七千餘口文㤗惶懼¶
病死子智盛嗣立出城降君集先是其國童謡云髙昌兵¶
馬如霜雪漢家兵馬如日月日月照霜雪迴首自消滅文㤗¶
使人捕其&KR0004;唱者不能得君集㝷遣使告捷太宗大恱宴百¶
寮班賜各有差曲赦髙昌部内欲以髙昌爲州縣特進魏¶
<pb:KR3k0012_SBCK_794-8a>¶
徴諌以爲不便太宗不從遂以其地置西州又置安西都¶
護府留(兵/以)鎮之¶
　　　　　吐谷渾¶
後魏書曰吐谷渾慕容氏者本遼西鮮卑徙河歩歸有二¶
子長曰吐谷渾少曰&KR0002;洛廆代統部落別爲慕容氏歩歸¶
之存貧分户百以給吐谷渾渾與洛廆二部馬&KR0720;相傷洛¶
廆怒謂渾曰何不分部令相逺渾曰馬是畜耳而何怒及¶
求別甚易今當去汝萬里之外廆悔謝留之渾曰先公之¶
丗卜筮當有二子亭福並流子孫我是卑庻理無並大今¶
以馬致隔天所啓也試駈馬令東&KR0002;還我當有隨即命擁¶
馬皆悲鳴西走遂西渡隴止于甘松之南廆追悔之作吐¶
谷渾河干歌徙何以兄爲河干也逐水草廬帳而居以&KR0079;¶
酪爲粮渾死其後以吐谷渾爲氏¶
<pb:KR3k0012_SBCK_794-8b>¶
又曰豺立自号沙州刺史部内有黃沙周迴數百里不生¶
草木因号沙州¶
梁書曰武帝天監十三年其王休運籌遣使獻金裝馬腦¶
鍾二口又表於益州立九層佛寺詔許焉十五年又遣使¶
獻赤舞龍駒及方物¶
隋書曰其王以皂爲帽妻戴金花其器械衣服略與中國¶
同其王公貴人多戴羃䍦婦人裙&KR0237;辮髮綴以珠貝國無¶
常稅殺人及盗馬者死餘坐則徴物以贖罪風俗頗同突¶
厥有大夌粟豆青海周迴千餘里中有小山其俗至冬輙¶
放牝馬於其上言得龍種吐谷渾嘗得波斯草馬放入海¶
因生騘駒能日行千里故時稱青海騘馬¶
又曰開皇十六年以光化公主妻吐名渾王伏允上表欲¶
稱公主爲天后上不許¶
<pb:KR3k0012_SBCK_794-9a>¶
唐書曰隋焬帝時其王伏允來犯塞焬帝親惣六軍以討¶
之伏允以數千&KR0016;潜於泥嶺而遁其仙頭王率男女十餘¶
萬口來降煬帝立其質子順爲王送之本國¶
又曰貞觀九年詔特進李靖爲西海道大惣管時伏允太¶
子順欲因此立功由是遂降乃詔曰吐谷渾擅相君長&KR0060;¶
據荒裔志在凶德政出權門酋渠携貳種落怨憤長惡不¶
悛野心弥熾莫頋蕃臣之禮曽無事上之節莫&KR0060;疆&KR0163;䖍¶
劉兆庻積惡旣稔天亡有徴朕君臨四海含育万𩔖一物失¶
所責&KR0055;在予所以爰命六軍申兹九伐義存活國情非黷¶
武其子大寜王慕容順隋氏之甥志懷明悟長自中土幸¶
慕華風爰見時機&KR0055;識逆順以其愎諌違衆獨䧟迷途遂¶
誅邪臣存兹大計翻然改轍代父歸罪忠孝之美&KR0055;有可¶
嘉子能立功足以&KR0024;過旣徃之釁持冝原免然其建國西¶
<pb:KR3k0012_SBCK_794-9b>¶
鄙巳歷年代旣從廢絶情所未忍継其宗祀允歸令嗣可¶
封順爲西平郡王仍授趉(九物/切)胡吕鳥甘豆可汗¶
又曰吐谷渾自晉永嘉之末始西疫洮水建國於群羌之¶
故地至龍朔三年爲吐蕃所㓕¶
　　　　　波斯¶
北史曰波斯國都𪧐利城在忸&KR0097;西古條支國也去代二¶
萬四千二百二十八里城方十里户十餘万河經其城中¶
南流土地平正岀金鍮石珊瑚琥珀車渠馬腦多大真珠頗¶
梨瑠璃水精瑟瑟金剛火齊&KR2289;鐵銅錫朱砂水銀綾錦疊¶
毼氍毹毾㲪赤麞皮及欎金&KR0171;合青木等香胡椒畢撥石¶
蜜千年&KR0037;香附子訶&KR0058;勒無食子塩緑雌黄等風物氣&KR0049;¶
暑熱家自藏氷地多沙磧引水漑灌其五榖及鳥獸等與中夏¶
略同唯無稻及&KR0112;稷土出名馬大馿及駞徃徃有一日能行七百¶
<pb:KR3k0012_SBCK_794-10a>¶
里冨室至有數千頭又出白象師子大鳥夘形如槖駞有¶
兩翼飛而不能髙食草與&KR0079;亦能噉火其王姓波氏名斯¶
坐金羊牀戴金花冠衣錦&KR0129;織成帔飾以真珠寳物其俗¶
文夫剪髮戴白皮帽貫頭衫亦有巾帔縁以織或錦婦女¶
服之飾以金銀仍貫五色珠絡之於&KR0553;王於其國内别有小¶
牙十餘所猶中國之離宫也毎年四月出遊處之十月乃還¶
王即位以後擇諸子内賢者宻書其名封之於庫諸子及¶
大臣皆莫之知也王死衆乃共發書視之其封内有名者¶
即立以爲王餘子出各就邊任兄弟更不相見也國人号¶
王曰毉&KR1232;妃曰防歩率王之諸子曰殺野¶
又曰其刑法重罪懸諸竿上射殺之次則繫獄新王立乃¶
釋之賦稅則准地輸銀錢¶
又曰其俗以六月爲歳首尤重七月七日十二月一日其¶
<pb:KR3k0012_SBCK_794-10b>¶
日人庶以上各相命召設會作樂¶
又曰後魏孝明神龜中其國遣使上書貢物云大國天子¶
天之所生願日出處常爲漢中天子波斯國王居和多千¶
萬禮拜朝廷嘉納之自此毎使朝獻¶
唐書曰波斯伊嗣侯遣使獻一獸名活褥地形𩔖䑕而色¶
青身長八九寸能入穴取䑕¶
又曰龍朔元年詔遣隴州南田縣令王名逺充使西域分¶
置州縣因列其地疾陵城爲波斯都督府授其王卑路斯¶
爲都督是後數遣使貢獻咸亨中卑路斯自來入朝髙宗¶
甚加恩賜拜右武衛將軍儀鳯三年令吏部侍郎裴行儉¶
將兵𠕋送卑路斯還爲波斯主行儉以其路逺至安西碎¶
葉而還卑路斯獨返不得入其國漸爲大食所侵客於吐¶
火羅國二十餘年有部落數千人後漸離散至景龍二年又¶
<pb:KR3k0012_SBCK_794-11a>¶
來入朝拜爲左威衛將軍無何病卒其國遂㓕而部衆猶¶
存自開元七年至天寳六載凡十遣使來朝并獻馬腦床¶
九載四月獻大毛繡舞筵長毛繡舞筵無孔真珠等¶
太平御覽卷第七百九十四¶
<pb:KR3k0012_SBCK_794-11b>¶
