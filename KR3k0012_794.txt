# -*- mode: mandoku-view -*-
#+TITLE: 太平御覽
#+DATE: 2015-09-23 10:14:04
#+PROPERTY: LASTPB  <md:KR3k0012_SBCK_793-1a>
#+PROPERTY: JUAN 795

<md:KR3k0012_SBCK_793-11b>¶
<md:KR3k0012_SBCK_794-1a>¶
<pb:KR3k0012_WYG_794-1a>
欽定四庫全書
　太平御覽卷七百九十四
　　　　　　　　　　　　宋　李昉等　撰
　　四夷部十五¶
　　　西戎三¶
　　　羌無戈　　　　　　湟中月氐胡
　　　氐　　　　　　　　車師¶
　　　髙昌　　　　　　　吐谷渾
<pb:KR3k0012_WYG_794-1b>
　　　波斯¶
　　　　羌無戈¶
後漢書曰羗無戈爰劒者秦厲公時為秦所拘執以爲
奴¶不知爰劒何戎之别也後得亡歸而秦人追之急藏
扵岩¶宂中得免羗人云爰劒初藏宂中秦人焚之有影
象如虎¶為其蔽火得以免死既出又與劓女遇扵野遂
成夫婦女¶耻其状被髪覆面羗人因以為俗遂俱亡入
三河間諸羗¶見爰劒被焚不死恠其神共畏事之推以
<pb:KR3k0012_WYG_794-2a>
爲豪河湟間少¶五榖多禽獸以射獵為事爰劒教之田
畜遂見尊信廬落¶種人依之者益衆羗人謂奴為無戈
爰劒嘗為奴𨽻故<md:KR3k0012_SBCK_794-1b>¶因名之其後世為豪也¶
又曰爰劒曾孫忍時秦獻公初立欲復穆公之迹兵師
臨渭¶首滅狄伐戎忍季文卬畏秦之威將其種人部落
南出賜¶支河曲西數千里與衆羗絶逺不復交通其後
子孫分别¶各自為種任隨所之或爲犂牛種越嶲羗是
也或爲白馬¶種廣漢羗是也或為叅狼種武都羗是也
<pb:KR3k0012_WYG_794-2b>
忍及弟舞獨留¶湟中並娶妻忍生九子為九種舞生十
七子為十七種羌¶之興盛從此起矣¶
又曰忍子研立時秦孝公雄强威服羗戎孝公使太子
駟¶率戎狄九十二國朝周顯王研豪徤故羗中貎號其
後為研¶種及秦始皇時務并六國以諸侯為事兵不西
行故種人¶得以繁息¶
又曰武帝征伐四夷開地廣境北却匈奴西逐諸羗及
渡河<md:KR3k0012_SBCK_794-2a>¶湟築令居塞初開河西列置四郡(酒泉武威/張掖燉煌)通道
<pb:KR3k0012_WYG_794-3a>
玉門隔¶絶羗胡使南北不得交關扵是鄣塞亭燧出長
城外數千¶里¶
又曰建武九年隗囂死司徒掾班彪上言今凉州部皆
有¶降羗羗胡被髪左袵而與漢人雜處習俗既異言語
不通¶數為小吏黠民所見侵奪窮忿無聊故致反叛夫
蠻夷冦¶亂皆爲此也舊制益州部置蠻夷騎都尉幽州
部置領¶烏桓校尉凉州部置䕶羗校尉皆持節領䕶理
其怨結嵗¶時廵行問所疾苦又數遣使驛通導動静使
<pb:KR3k0012_WYG_794-3b>
塞外羗夷為¶吏耳目州郡因此可得警備今宜復如舊
以明威防世祖¶從之即以牛邯為䕶羗校尉¶
又曰燒何豪有婦人銅鉗者年百餘嵗多智算為種人
所¶信向皆從計策之<md:KR3k0012_SBCK_794-2b>¶又曰龎叅以失期敗軍抵罪以馬賢代領校尉事後遣
任¶尚為中郎將將羽林緹騎五營子弟三千五百人代班
雄屯¶三輔尚臨行懷令虞詡説尚曰使君頻奉國命討
逐冦賊¶三州屯兵二十餘萬民棄農桑疲苦徭役而未
<pb:KR3k0012_WYG_794-4a>
有功効勞¶費日滋若此出不免誠為使君危之尚曰憂
惶久矣不知¶所如詡曰兵法弱不攻强走不逐飛自然
之勢今虜皆馬¶騎日行數百里來如風雨去如絶弦以
步追之勢不相及¶所以曠而無功也為使君計者莫如
罷諸郡兵各令出錢¶數千二人共市一馬如此可捨甲
胄馳輕兵以萬騎之衆¶逐數千之虜追尾掩截其道自
窮便民利事大功立矣尚¶大喜即上言用其計乃遣輕
騎鈔擊杜季貢扵丁奚城斬¶首四百餘級獲牛馬羊數
<pb:KR3k0012_WYG_794-4b>
千頭¶
又曰順帝永建元年隴西種羌反叛校尉馬賢將七千
餘<md:KR3k0012_SBCK_794-3a>¶人擊之戰於臨洮斬首千餘級皆率種人降進封賢
都鄉¶侯自是凉州無事至四年尚書僕射虞詡上䟽曰
臣聞子¶孫以奉祖為孝君上以安民為明此髙宗周宣
所以上配¶湯武也禹貢雍州之域厥田惟上且沃野千
里榖稼充積¶又有龜兹鹽池以爲民利(上郡龜兹縣有/鹽官即雍州之)
(域/也)水草豐美土¶宜産牧牛馬銜尾群羊塞道北阻山河
<pb:KR3k0012_WYG_794-5a>
乘阸據險因渠以¶溉水舂河漕(水舂即/水碓也)用功省而軍糧
饒足故孝武皇帝及¶世祖築朔方西河置上郡皆為此
也而遭元元無妄之災¶衆羌内瀆郡縣兵荒二十餘年
棄沃壤之饒損自然之財¶不可謂利離河山之阻守無
險之處難以為固今三郡未¶復園陵單外(園陵謂長安/諸國陵也單)
(外謂無/守固也)而公卿選懦容頭過身¶張解設難但計所費不
圖其安宜開聖徳考行所長書奏¶帝乃復三郡使謁者
郭璜督徙者各歸舊縣繕城郭置<md:KR3k0012_SBCK_794-3b>¶坼堠而激河浚渠為
<pb:KR3k0012_WYG_794-5b>
屯田省内郡費嵗一億計遂令安¶定北地上郡及隴西
金城常儲糓粟令周數年¶
又曰順帝永和四年以來機爲并州刺史劉秉為凉州
刺¶史大將軍梁商謂機等曰戎狄荒服蠻夷要服¶言其
荒忽無常而統領之道亦無常法臨事制宜略依其¶俗
今二君素性疾惡欲分白明黒孔子曰人而不仁疾之¶
以甚亂也况戎狄乎其務安要荒防其大惡忍其小過
機¶等天性虐刻遂不能從到州之日多所擾發五年夏
<pb:KR3k0012_WYG_794-6a>
雜種¶羌等遂反叛攻金城與西塞及湟中雜種羗大㓂
三輔殺¶害長吏機秉並坐徴¶
又曰自爰劒後子孫支分凡百五十種其九種在賜支
河¶首已西及在蜀漢徼北唯叅狼在武都其五十二種
衰少¶不能自立分散為附落或絶滅無後或引而逺去
其八十<md:KR3k0012_SBCK_794-4a>¶九種唯燒當種最強勝兵十餘萬其餘大者萬
餘人小者¶數千人更相鈔盗盛衰無常¶
　　　　湟中月氐胡
<pb:KR3k0012_WYG_794-6b>
後漢書曰湟中月氐胡其先大月氐之别也舊在張掖
酒¶泉地月氐為匈奴冐頓所殺餘種分散西踰葱嶺其
羸弱¶者南入山阻依諸羌居止遂與共婚姻及驃騎將
軍霍去¶病破匈奴取西河地開湟中扵是月氐來降與
漢民錯居¶雖依附縣官而首施兩端其從漢兵戰鬬隨
勢強弱被服¶飲食言語略與羌同亦以父名母姓為種
其大種有七¶莊子曰羗人死燔而揚其灰¶
風俗通曰羌本西戎卑賤者也主牧羊故羗字從羊人
<pb:KR3k0012_WYG_794-7a>
因¶以為號無君臣上下徤者為豪不能相一種别群分
强者¶凌弱轉相抄盗男子兵死者以為吉辰終者謂之
方<md:KR3k0012_SBCK_794-4b>¶范煜西羌論曰張奐盛稱戎狄一氣所生不宜誅盡流
血¶汙野傷和致妖是何言之迂乎羌雖外患實深内疾
若攻¶之不根是養疴扵心腹也¶
又曰昔先王疆理九土判别畿荒知蠻貊殊性難以道
御¶故斥逺諸華薄其貢職唯辭命而已若二漢御戎之
<pb:KR3k0012_WYG_794-7b>
方失¶其本矣¶
　　　　氐支¶
齊書曰氐楊氏與符氏同出洛陽漢世氐居仇池地號
百¶頃建安中有百頃氐王是也¶
又曰仇池四方壁立自然有樓櫓却敵狀髙並數丈有
二¶十二道可攀縁而升東西二門盤道可七里上有岡
阜泉¶源氐扵上平地立宫室果園食庫無貴賤皆為板
屋土墻¶所治處名洛谷<md:KR3k0012_SBCK_794-5a>¶
<pb:KR3k0012_WYG_794-8a>
又曰宋文帝元嘉十九年龍驤將軍裴方明等伐氐尅
仇¶池¶
通典曰氐者西戎之别種在廣漢西君長數十而白馬¶
最大或號青氐或號白氐或稱蚺氐此蓋中國人即¶其
服色而名之也土地險阻有麻銅漆蜜椒蠟等勇戅抵¶
冐貪貨死利居扵河地一名仇池方百頃四面斗絶數
為¶邊㓂郡縣討之則依固自守其俗語不與中國及羌
胡同¶各自為姓如中國之姓其服尚青俗能織布善種
<pb:KR3k0012_WYG_794-8b>
田畜羊¶豕馬牛婚姻備六禮知書疏多知中國之語¶¶
又曰漢武元封三年氐人反遣兵討破之分徙酒泉郡
元¶鳳初復叛遣大鴻臚田廣明討破之¶
又曰魏武之初諸氐戎叛乃令夏侯妙才討之因徙武
都<md:KR3k0012_SBCK_794-5b>¶之種扵秦川以禦¶
風俗通曰氐羌抵冐貪饕至死好利樂在山谿本西南
夷¶之别種號曰白馬孝武帝遣中郎將郭昌等引兵征
之降¶服以為武都郡
<pb:KR3k0012_WYG_794-9a>
晉山隂令江統西戎論曰春秋之義内諸夏而外夷狄
以¶其言語不通贄幣不同法俗詭異種類乖殊或居絶
域之外山河¶之表﨑嶇險阻之地與中國壤斷土隔不
相侵渉賦役不¶及正朔不加故曰天子有道守在四夷¶
又曰匈奴求守邉塞而侯應陳其不可單于屈膝未央
蕭¶望之議以不臣是以有道之君不攻夷狄也¶
　　　　車師¶
北史曰車師國一名前部其王居交河城後魏太武真
<pb:KR3k0012_WYG_794-9b>
君¶十一年車師王車夷落遣使進薛直上書曰臣亡父僻
處<md:KR3k0012_SBCK_794-6a>¶塞外仰慕天子威徳遣使奉獻不空扵嵗天子降念
賜遣¶甚厚及臣繼立不闕常貢天子垂矜亦不異前世
敢縁至¶恩輙陳私懇臣國自無諱所攻擊經今八嵗人
庶饑荒無¶以存活賊今攻臣急甚不能自全遂捨國東
奔三分免一¶即日已到焉耆東界思歸天闕幸垂賑救
扵是下詔撫慰¶之開焉耆倉給之正平初遣子入侍自
後每使朝貢
<pb:KR3k0012_WYG_794-10a>
　　　　髙昌¶
北史曰髙昌者車師前王之故地東西二百里南北五
百¶里四面多大山以其地勢髙敞人庶昌盛因名髙昌
亦云¶其地有漢時髙昌壘故以為國號東去長安四千
九百里¶漢西域長史及戊巳校尉並居扵此晉以其地
為髙昌郡¶張軌呂光沮渠蒙遜據河西皆置太守以統
之¶
又曰其國有八城多石磧氣候温暖厥土良沃榖麥一<md:KR3k0012_SBCK_794-6b>¶
<pb:KR3k0012_WYG_794-10b>
嵗再熟宜蠶多五果有草名□刺其上生蜜而味佳出
赤¶鹽其味美復有白鹽其形如玉髙昌人取以為枕貢
之中國¶
又曰後魏文帝和平五年髙昌人立麴嘉為王嘉字靈¶
鳳金城榆中人遣使獻珠象白黒貂裘名馬鹽枕等宣
武¶延昌中以嘉為持節平西將軍𤓰州刺史¶
又曰後魏孝明熙平中遣使朝貢獻詔曰卿地隔關山
境¶接荒漠頻請朝援徒國内遷雖來誠可嘉扵理未協
<pb:KR3k0012_WYG_794-11a>
何者¶彼之甿庶是漢魏遺黎自晋氏不綱因難播越成
家立國¶積之已久惡徙重遷人懷戀舊今若動之恐異
同之變爰¶在肘腋不得便如來表也¶
又曰後魏孝明正光元年遣使奉表自以邊遐不習典
誥¶求借五經諸史并請國子助教劉燮以為博士明帝
許之¶
又曰其國至隋時城周廻一千八百四十歩於坐室畫魯
哀<md:KR3k0012_SBCK_794-7a>¶公問政扵孔子之像
<pb:KR3k0012_WYG_794-11b>
又曰服飾丈夫從羌俗婦人裙&KR0237;頭上作髻文字亦同
華¶夏兼用左書有毛詩論語孝經置學官弟子以相
教授雖¶習讀之而皆為譯語賦税則計田輸銀錢無者
輸布¶
又曰隋大業四年遣使貢獻帝待其使甚厚明年伯雅
來¶朝(伯雅髙昌/國王名也)因從擊髙麗還尚宗室女華容公主八年
冬歸¶蕃下令國中曰先者以國邊荒境被髮左袵今大
隋統御¶宇宙平一孤既沭浴和風庶均大化其庶人以
<pb:KR3k0012_WYG_794-12a>
上皆宜改服¶易制帝聞而善之下詔曰光禄大夫弁國
公髙昌王伯雅¶本自諸華世阼西壤昔因多難剪為異
服自我皇隋平一¶宇宙伯雅踰重阻奉貢來庭削袵曳
裾懐音從夏可賜¶衣冠仍頒製造之式¶
唐書曰髙昌有草名白疊其實類蠒國人採之織以爲
布<md:KR3k0012_SBCK_794-7b>¶又曰武徳七年其王文㤗又獻狗雌雄各一髙六寸長
尺¶餘性甚慧云本出拂菻國中國有拂菻自此始也
<pb:KR3k0012_WYG_794-12b>
又曰太宗嗣位復貢𤣥狐裘因賜其妻宇文氏花䥖一
具¶宇文氏復貢玉盤也¶
又曰貞觀四年冬宇文氏請預宗親詔賜姓李氏封長
樂¶公主書慰諭之¶
又曰貞觀十三年文㤗稱疾不朝太宗命侯君集為交
河¶道大總管率左屯衛大將軍薛萬均及突厥契苾之
衆歩¶騎數萬衆以擊之攻拔其城虜男女七千餘口文泰
惶懼¶病死子智盛嗣立出城降君集先是其國童謡云
<pb:KR3k0012_WYG_794-13a>
髙昌兵¶馬如霜雪漢家兵馬如日月日月照霜雪廽首
自消滅文㤗¶使人捕其初唱者不能得君集尋遣使告
㨗太宗大悦宴百¶寮班賜各有差曲赦髙昌部内欲以
髙昌為州縣特進魏<md:KR3k0012_SBCK_794-8a>¶徴諫以爲不便太宗不從遂以其
地置西州又置安西都¶䕶府以鎮之¶
　　　　吐谷渾¶
後魏書曰吐谷渾慕容氏者本遼東鮮卑徒河涉歸有二¶子
長曰吐谷渾少曰若洛廆涉歸死若洛廆代統部落别為慕容
<pb:KR3k0012_WYG_794-13b>
氏¶渾與洛廆二部馬鬭相傷洛¶廆怒謂渾曰何不分部令相
逺渾曰馬是畜耳而何怒及¶求别甚易今當去汝萬里
之外廆悔謝留之渾曰先公之¶世卜筮云有二子享福
並流子孫我是卑庶理無並大今¶以馬致隔天所啟也
試驅馬令東若還我當隨去即命擁¶馬背悲鳴西走遂
西渡臨止扵甘松之南廆追悔之作吐¶谷渾阿于歌徒
何以兄為阿于也遂依水草廬帳而居以肉¶駱為糧渾
死其後以吐谷渾為氏<md:KR3k0012_SBCK_794-8b>¶
<pb:KR3k0012_WYG_794-14a>
又曰豺立自號沙州刺史部内有黄沙周廻數百里不
生¶草木因號沙洲¶
梁書曰武帝天監十三年其王休運籌遣使獻金装馬
腦¶鍾二口又表扵益州立九層佛寺詔書許焉十五年
又遣使¶獻赤舞龍駒及方物¶
隋書曰其王以皂為㡌妻戴金花其噐械衣服略與中
國¶同其王公貴人多戴幕䍦婦人裙襦辮髪綴以珠
貝國無¶常税殺人及盗馬者死餘坐則徴物贖罪風俗
<pb:KR3k0012_WYG_794-14b>
頗同突¶厥有大麥粟豆青海周廻千餘里中有小山其
俗至冬輒¶放牝馬扵其上得龍種吐谷渾嘗得波斯草
馬放入海¶因生驄駒能日行千里故時稱青海騘馬¶
又曰開皇十六年以光化公主妻吐谷渾王伏允上表
欲¶稱公主為天后上不許<md:KR3k0012_SBCK_794-9a>¶唐書曰隋煬帝時其王伏允來犯塞煬帝親總六軍以
討¶之伏允以數千騎潜扵泥嶺而遁其仙頭王率男女
十餘¶萬口來降煬帝立其質子順為王送之本國
<pb:KR3k0012_WYG_794-15a>
又曰貞觀九年詔特進李靖西海道大總管時伏允太¶
子順欲因此立功由是遂降乃詔曰吐谷渾擅相君長
竊¶㨿荒裔志在㓙徳政出權門酋渠携二種落怨憤長
惡不¶悛野心彌熾莫顧蕃臣之禮曽無事上之節僣竊
彊場䖍¶劉兆庶積惡既稔天亡有徴朕君臨四海含育
萬類一物失¶所責深在予所以爰命六軍申兹九伐義
存活國情非黷¶武其子大寜王慕容順隋氏之甥志懷
明悟長自中土幸¶慕華風爰見時機深識逆順以其愎
<pb:KR3k0012_WYG_794-15b>
諫違衆獨䧟迷途遂¶誅邪臣存兹大計翻然改轍代父
歸罪忠孝之美深有可¶嘉子能立功足以補過既往之
釁特宜原免然其建國西<md:KR3k0012_SBCK_794-9b>¶鄙已歴年代既從廢絶情所
未忍繼其宗祀允歸令嗣可¶封順爲西平郡王¶
又曰吐谷渾自晉永嘉之末始西度洮水建國扵羣羌
之¶故地至龍朔三年為吐蕃所滅¶
　　　　波斯¶
北史曰波斯國都宿利城在忸宻西古條支國也去代
<pb:KR3k0012_WYG_794-16a>
二¶萬四千二百二十八里城方十里户十餘萬河經其
城中¶南流土地平坦出金鍮石珊瑚琥珀車渠馬腦多
大真珠玻¶棃瑠璃水精瑟瑟金剛火齊鑌鐡銅錫朱砂
水銀綾錦疊¶毼氍毹㲪赤麞皮及鬱金蘇合青水等香胡
椒蓽撥石¶蜜千年棗香附子訶黎勒無食子鹽緑雄黄
等風物氣候¶暑熱家自藏氷地多沙磧引水溉灌其五
榖及鳥獸等與中夏¶略同唯無稻及黍稷土出名馬大
驢及駞往往有一日能行七百<md:KR3k0012_SBCK_794-10a>¶里富室至有數千頭又
<pb:KR3k0012_WYG_794-16b>
出白象獅子大鳥卵形如槖駞有¶兩翼飛而不能髙食
草與肉亦能噉人其王姓波氏名斯¶坐金羊牀戴金花
冠衣錦&KR0129;織成帔餙以珎珠寳物其俗¶丈夫剪髪戴白
皮㡌貫頭衫亦有巾帔縁以織成錦婦女¶之服餙以金
銀仍貫五色珠絡之扵&KR0553;上其國内别有小¶牙十餘所
猶中國之離宫也每年四月出逰處之十月乃還¶王即
位以後擇諸子内賢者宻書其名封之扵庫諸子及¶大
臣皆莫之知也王死衆乃共發書視之其封内有名者
<pb:KR3k0012_WYG_794-17a>
即立以爲王餘子出各就邊任兄弟更不相見也國人
號¶王曰醫&KR1232;妃曰防歩率王諸子曰殺野¶
又曰其刑法重罪縣諸竿上射殺之次則繫獄新王立
乃¶釋之賦税則准地輸銀錢¶
又曰其俗以六月爲嵗首尤重七月七日十二月一日
其<md:KR3k0012_SBCK_794-10b>¶日人庶以上各相命召設會作樂¶
又曰後魏孝明神龜中其國遣使上書貢物云大國天
子¶天之所生願日出處常為漢中天子波斯國王居和
<pb:KR3k0012_WYG_794-17b>
多千¶萬禮拜朝廷嘉納自此每使朝獻¶
唐書曰波斯伊嗣侯遣使獻一獸名活褥虵形類䑕而
色¶青身長八九寸能入穴取䑕¶
又曰龍朔元年詔遣龍州南田縣令王名逺充使西域
分¶置州縣因列其地疾陵城為波斯都督府授其王卑
路斯¶為都督是後數遣使貢獻咸亨中卑路斯自來入
朝髙宗¶甚加恩賜拜右武衛將軍儀鳳三年令吏部侍
郎裴行儉¶將兵册送卑路斯還為波斯王行儉以其路
<pb:KR3k0012_WYG_794-18a>
逺至安西碎¶葉而還卑路斯獨返不得入其國漸為大
食所侵客扵吐¶火羅國二十餘年有部落數千人後漸
離散至景龍二年又<md:KR3k0012_SBCK_794-11a>¶來入朝拜為左威衛將軍無何病
卒其國遂滅而部衆猶¶存自開元七年至天寳六載凡
十遣使來朝并獻瑪腦床¶九年四月獻大毛繡舞筵無
孔真珠等¶
　
　
<pb:KR3k0012_WYG_794-18b>
　
　
　
　
　
　
　
　太平御覽卷七百九十四
