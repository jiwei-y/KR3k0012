# -*- mode: mandoku-view -*-
#+TITLE: 太平御覽
#+DATE: 2015-09-23 10:14:00
#+PROPERTY: JUAN 2

¶
<md:KR3k0012_SBCK_002-1a>¶
<pb:KR3k0012_WYG_002-1a>
欽定四庫全書
　太平御覽卷二¶
　　　　　　　　　　　　宋　李昉等　撰
　　天部二¶
　　　天部下　　　　　　渾儀
　　　刻漏¶
　　　　天部下¶
老子曰天得一以清天無以清將恐裂
<pb:KR3k0012_WYG_002-1b>
又域中有四大道大天大地大王亦大¶
莊子曰天之蒼蒼其正色耶其逺而無所至極耶¶
文子曰朴至大者無形狀道至大者無度量故天圓不
中¶規地方不中矩¶天明日明然後能照四方君明臣明
然後能照萬物¶域中四明故能乆¶
又髙莫髙於天下莫下於澤天髙澤下聖人法之¶
又天愛其精地愛其平人愛其情天之精日月星辰雷<md:KR3k0012_SBCK_002-1b>¶電風雨也地之平水火金木土也人之情思慮聰明喜
<pb:KR3k0012_WYG_002-2a>
怒¶也¶
列子曰把國有人憂天崩墜身無所寄廢於寢食又有
憂¶彼之憂者因曉之曰天積氣耳若屈伸呼吸終日在
天中行¶止柰何憂崩墜乎其人曰天果積氣日月星辰
不當墜耶曉¶者云日月星辰亦積氣之光耀者長廬子
聞而笑曰虹¶霓也雲霧也風雨也四時也此積氣之成
乎天者也知積¶氣也何以不壊夫天地空中之細物有
中之最巨也難窮終¶始此固然矣憂其壊者誠為大逺
<pb:KR3k0012_WYG_002-2b>
言不壊者亦為未是天¶地不得不壊則㑹歸於壊遇其
壊時奚為不憂哉子列子聞而笑¶曰言天地壊亦謬矣言不
壊亦謬矣壊與不壊吾所不知也¶雖然彼一也此一也
故生不知死死不知生來不知去去¶不知來壊與不壊
吾何容心哉<md:KR3k0012_SBCK_002-2a>¶又湯問夏革曰四海之外奚有乎曰猶齊州也湯曰汝¶
奚以實之革曰朕東行至營人民猶是也問營之東復
猶¶營也西行之豳人民猶是也問豳之西復猶豳也朕
<pb:KR3k0012_WYG_002-3a>
以是¶知夫四海四荒四極之不異是也故大小相含無
窮極也¶含萬物者亦如含天地含萬物也故不窮含天
地也故¶無極朕亦焉知天地之表不有大天地者乎亦
吾所不知¶也然則天地亦物也物有不足故昔者女媧
氏鍊五色石以補¶其闕斷鰲之足(鰲巨/龜也)以立四極其後
共工氏與顓頊爭為帝¶(淮南子曰/與神農爭)怒觸不周之山折天
柱絶地維故天傾西北日¶月星辰就焉地不滿東南故
百川水潦歸焉
<pb:KR3k0012_WYG_002-3b>
抱朴子曰宣夜之書亡而郄萌記先師相傳宣夜說云
天¶了無質仰而視之髙逺無極眼瞀睛極蒼蒼然也譬
旁望逺¶道之黄山而皆青俯察千仞之谷而黝黒夫青
非真色黒非有<md:KR3k0012_SBCK_002-2b>¶體也日月衆星相浮空中行止皆須氣
焉故七曜或住或逝¶或順或逆伏見無常進退不同由
無所根繋故各異也辰極常¶居其所北斗不與衆星西
没焉七曜皆東行日日行一度¶月行十三度遲疾任性
若綴附天體不得不爾也
<pb:KR3k0012_WYG_002-4a>
又良將剛則法天可望而不可干柔則象淵可觀而不¶
可入¶
淮南子曰四時天之吏日月天之使星辰天之期虹蜺
彗¶星天之忌¶
又天有九野九千九百九十里四隅去地五萬里¶
揚子法言曰唯天為聰唯天為明夫能髙其目而下其
耳¶者匪天也夫¶
又或問天曰吾於天而見無為之為矣或曰雕刻衆形
<pb:KR3k0012_WYG_002-4b>
者匪天歟曰以其不雕刻也如物物刻而雕之焉得力而
給<md:KR3k0012_SBCK_002-3a>¶諸¶
又天可度則覆物淺矣¶
申子曰天道無私是以恒正天常正是以清明¶
管子曰天或維之地或載之莫之維天已墜矣况於人乎¶
曽子單居問於曽子曰天圓而地方誠有之乎曽子
曰¶天之所生上首地之所生下首上首之謂圓下首之
謂方¶始識天圓而地方則是四角而不揜也參嘗聞之
<pb:KR3k0012_WYG_002-5a>
夫子曰¶天道曰圓地道曰方方曰幽圓曰明明者吐氣
是故外景¶幽者含氣是故内景¶
墨子曰飄風苦雨溱溱而至此天之所以罰百姓不上
同¶於天也¶
孔叢子曰魏王問子順曰寡人聞昔者上天神異后稷
而¶為之下嘉榖周遂以興<md:KR3k0012_SBCK_002-3b>¶吕氏春秋曰天道圓地道方聖人所以立天下天圓謂
精¶氣圓通周復無雜故曰圓地方謂萬物殊形皆有分
<pb:KR3k0012_WYG_002-5b>
職不¶能相為故曰方主執圎臣處方方圓不易國乃昌¶
又天地車輪(輪轉/也)終則復始極則復反¶
又天地大矣生而不子成而不有萬物皆被其澤得其¶
利莫知其所由始三皇五帝之徳也¶
太𤣥經曰九天一為中天二為羡天三為從天四為更
天五為睟天六為廓天七為咸天八為沉天九為成天
又¶¶¶¶¶¶天以不見為𤣥地以不形為𤣥人以心腹為𤣥天奥<md:KR3k0012_SBCK_002-4a>¶西北鬰化精也地奥黄泉隠營魄也人奥思慮含至精
<pb:KR3k0012_WYG_002-6a>
也¶
説苑曰齊景公問子貢曰仲尼賢乎曰賢又問曰奚若
曰不¶知也公怪之子貢曰今謂天髙無少長賢愚皆知
若問其¶髙幾何皆曰不知仲尼之賢猶天之髙也奚得以知之
又曰¶臣事仲尼猶杯就江海飲莫知淺深也¶
又齊桓公問管仲曰王者何貴對曰貴天桓公仰視天¶
管仲曰所謂天者非謂蒼蒼莽莽之天也君人者以百¶
姓為天
<pb:KR3k0012_WYG_002-6b>
蔡邕天文志曰言天體者有三家一曰周髀二曰宣夜
三¶曰渾天宣夜之學絶無師法周髀術數具存考騐天狀
多所¶違失故史官不用唯渾天者近得其情今史官所
用候臺¶銅儀則其法也立八尺圜儀之度而具天地之
象以正黄¶道名察發歛以行日月以歩五緯精㣲深妙
百世不易之<md:KR3k0012_SBCK_002-4b>¶道¶
異苑曰陶侃夢飛翔冲天天門九重已入其八餘一門
不¶得進以翼摶天一翅致折驚而墜下左腋腫痛後威
<pb:KR3k0012_WYG_002-7a>
果震¶主欲有闚擬之志每憶折翅之祥抑心而止¶
徐整三五厯紀曰天地渾沌如鷄子盤古生其中萬八
千¶嵗天地開闢陽清為天隂濁為地盤古在其中一日
九變¶神於天聖於地天日髙一丈地日厚一丈盤古日
長一丈¶如此萬八千歲天數極髙地數極深盤古極長
後乃有三¶皇數起於一立於三成於五盛於七處於九
故天去地九¶萬里¶
廣雅曰太初氣之始也清濁未分太始形之始也清者
<pb:KR3k0012_WYG_002-7b>
為¶精濁者為形太素質之始也已有素朴而未散二氣
相¶接剖判分離輕清者為天重濁者為地<md:KR3k0012_SBCK_002-5a>¶中和者為萬
物<md:KR3k0012_SBCK_002-6a>¶五經通義曰神之大者為昊天上帝(即耀魄/寳也)<md:KR3k0012_SBCK_002-6b>¶又天皇大帝亦曰太一其佐曰五帝(東方青帝靈威仰/南方赤¶帝赤熛怒)
(西方白帝白招拒北方黑帝/叶光紀中央黄帝含樞紐)¶
又天所以有雷霆風雨霜雪霧露何欲以成嵗潤萬物¶
因以見災異也
<pb:KR3k0012_WYG_002-8a>
又鄒衍大言天事曰談天衍
虞昺穹天論曰天之形穹隆如笠¶而冐地之表浮元氣
之上譬覆奩以抑水而不没者氣充¶其中也日繞辰極
没西而還東不入地中也
天文録曰古¶人言天地之形者有三一曰渾天二曰蓋
天三曰宣夜宣¶夜之說未嘗聞也後有虞昺作穹天論
姚信作昕天論虞¶喜作安天論衆形殊象參差其間蓋
天之說又有三體一¶云天如車蓋遊乎八極之中一云
<pb:KR3k0012_WYG_002-8b>
天形如笠中央髙而兩¶邊下一云天如欹車蓋南髙北
下
桓譚新論曰通人揚子¶雲因衆儒之說以天為蓋常左
旋日月星辰隨而東西乃<md:KR3k0012_SBCK_002-7a>¶圖畵形體行度叅以四時厯
數昏明晝夜欲為世人立紀¶律以垂法後嗣余難之曰
春秋晝夜欲等平旦日出於卯¶正東方暮日入於酉正
西方今以天下人占視之此乃人¶之卯酉非天卯酉天
之卯酉當北斗極北斗極天樞樞天軸也猶蓋¶有保斗矣
<pb:KR3k0012_WYG_002-9a>
蓋雖轉而保斗不移天亦轉周匝斗極常在知¶為天之
中也仰視之又在北不正在人上而春秋分時日¶出入乃
在斗南如蓋轉則北道近南道逺彼晝夜數何從¶等乎
子雲無以觧也後與子雲奏事坐白虎殿廊廡下以¶寒
故背日曝背有頃日光去背不復曝焉因以示子雲曰¶
天即蓋轉而日西行其光彩當照此廊下而稍東耳無
乃¶是反應渾天家法焉子雲立壊其所作則儒家以天
為左¶轉非也
<pb:KR3k0012_WYG_002-9b>
廣雅曰天圓廣南北二億三萬三千五百里七十五歩
東西短减四歩周六億十萬七百里二十五歩從地至天
一億一萬六千七百八十六里半下地至厚與天髙等
又九天之際曰九垠(垠堮/也)九天之外次曰九垓(垓階也/言其階)
(次九/也)
纂要曰天地四方曰六合四方上下謂之宇古往今來
謂之宙
白虎通曰男女總名為人天地所以無總名何天圓地
<pb:KR3k0012_WYG_002-10a>
方不相類也天左旋地右周猶君臣隂陽相向也
又天所以有灾變何所以謹告人君覺悟其過欲令悔
慎思慮也
黄帝素問曰積陽為天故曰清陽
河圖挺佐輔曰百世之後地髙天下不風不雨不寒不
暑民復食土皆知其母不知其父如此千歲之後而天
可倚杵洶洶隆隆曽莫知其始終
汲冡紀年書曰懿王元年天再旦於鄭
<pb:KR3k0012_WYG_002-10b>
東方朔神異經曰崑崙有銅柱焉其髙入天謂之天柱
皇覽冡墓記曰好事者謂黄帝乘龍升雲登朝霞上至
列闗倒影天體如車蓋日月懸著何可上哉
張衡靈憲曰天有九位自地至天一億一萬六千三百
五十里懸天之晷薄地之儀皆千里而差一寸
孫氏瑞應圖曰舜時后稷播植天降秬秠故詩曰天降
嘉種惟秬惟秠(秬音巨/秠音丕)
論衡曰天門在西北又日月五星隨天而西移行遲天
<pb:KR3k0012_WYG_002-11a>
耳譬若磑石之上螻蟻行遲磑轉疾内雖異行外猶俱
轉
又天行三百六十五度凡積十三萬里也其行甚疾無
以為驗儻與陶鈞之運弩矢之流相類似乎
又天平與地無異若覆盆之狀
洛書甄耀度曰周天三百六十五度四分度之一夫一
度為千九百三十二里則天地相去六十七萬八千五
百里
<pb:KR3k0012_WYG_002-11b>
闗令内傳曰天地南午北子相去九千萬里東卯西酉
亦九千萬里四隅空相去九千萬里天去地四千萬里
又天有五億五萬五百五十里地亦如之各以四海為脉
伏侯古今注曰成帝建始三年七月夜有青黄白氣長
十餘丈明照地或曰天裂或曰天劒
楊泉物理論曰天者旋也均也積陽純剛其體廻旋羣
生<md:KR3k0012_SBCK_002-7b>¶之所大仰¶
又儒家立渾天以追天形從車輪焉周髀立蓋天言天
<pb:KR3k0012_WYG_002-12a>
氣循邊而行從磨石焉斗極天之中也言天者必擬之
人¶故自臍以下人之隂也自極以北天之隂也所以立
天地¶者水也成天地者氣也水土之氣升而為天天者君
也夫¶天有形而天無體譬如火焉烟在上灰在下也渾
天家說謂¶¶天如車輪而轉日月旦從上過夜從下過故
得出卯入酉¶或以斗極難之故作蓋天言天左轉日月
右行皆縁邊為¶道就渾天之説則斗極不正若用蓋天
則日月出入不定¶夫天元氣也皓然而已無他物焉
<pb:KR3k0012_WYG_002-12b>
姚信昕天論曰若使天¶裹地如卵含鷄地何所倚立而
自安固若有四維柱石則¶天之運轉将以相害使無四
維因水勢以浮則非立也¶若天經地行於水中則日月
星辰之行將不得其維是以<md:KR3k0012_SBCK_002-8a>¶有兩地之説下地則上地之
根也天行乎兩地之間矣今地¶形立於下天象運乎上
譬如人頥前侈臨胷而項不覆背近取¶諸身故知天體南低
入地北則髙也冬至極低天運近南¶故日去人逺斗去
人近北天氣至故氷寒也夏至極起天運¶近北故斗去人
<pb:KR3k0012_WYG_002-13a>
逺日去人近南天氣至故蒸熱也極之髙¶時日所行地
中淺故夜短天去地髙故晝長極之低時日¶所行地中
深故夜長天去地下故晝短然則天行寒依於¶渾夏依
於蓋也¶
楚辭天問曰圜則九重孰營度之(言天圓九重/誰度短之)惟兹何功¶
孰初作之(言此天九重/誰功始之)筦維焉繋天極焉加(筦轉也維綱/也言天日夜)
(轉徙寧¶有綱維其/際極安所加乎)八柱何當東南何虧(言天有八山為/柱皆何直東南)
(不足誰/能¶缺也)
<pb:KR3k0012_WYG_002-13b>
古樂府詩曰天上何所有厯厯種白榆¶
　　　　渾儀<md:KR3k0012_SBCK_002-8b>¶説文曰渾者制噐儀也¶
書曰正月上日受終於文祖在璿璣玉衡以齊七政(范/應)
(注曰¶璿為衡璣者轉也衡者平也若/今渾天矣王者所以正天文之噐)¶
尚書考靈曜曰觀玉儀之旋昏明主時(以玉為渾儀/故曰玉儀也)¶
文耀鈎曰髙辛受命重黎説天文唐堯即位羲和立渾
儀
<pb:KR3k0012_WYG_002-14a>
孝經援神契曰后偷任威折其玉斗失其金椎¶¶
劉氏厯正問曰説云顓頊造渾儀黄帝為蓋天皆以天
象¶蓋也¶
渾天儀曰天如鷄子地為中黄居於天内天大地小表
裏¶有水天地各乗氣而立載水而浮日月星辰繞地下
故二¶十八宿半見半隠天轉如車轂之運¶
王蕃渾天説曰渾天之作由來尚矣考之於天信而有
徴<md:KR3k0012_SBCK_002-9a>¶舊説天地之體狀如鷄卵天包地外猶殻之裹黄圓
<pb:KR3k0012_WYG_002-14b>
如彈丸故曰渾天渾天言其形體渾渾如也周天三百
六十五¶度五百八十九分度之百四十五東西南北展
轉周規半¶覆地上半在地下故二十八宿半見半隠以
儀准之其見¶常一百八十三度有竒是以知其半覆地
上半在地下也黄赤¶二道相與交錯其間相去二十四
度以儀准之俱三百¶六十五度有竒赤道見者常百八
十二度半强又南北考之¶天見者亦一百八十二度半
强是知天之體圓如彈丸北¶極出地三十六度是知南
<pb:KR3k0012_WYG_002-15a>
極入地亦三十六度兩極相去百¶八十二度半强也¶
虞喜安天論曰太史令陳季胄以先賢制木為儀名曰渾¶天¶
又言天體者三家渾蓋之術具存而宣夜之法絶滅有<md:KR3k0012_SBCK_002-9b>¶意續之而未遑也近見姚元道造昕天論又覩族祖河
間¶相立穹天論鄙意多嫌喜以為天髙無窮地深不測地
居卑¶静之體則天有常安之象形相覆冐無方圓之義
渾蓋之¶家依易立説云天運無窮或謂渾然包地或謂
渾然而蓋¶愚謂若必天裹地似卵含黄則地是天中一
<pb:KR3k0012_WYG_002-15b>
物聖人何别¶為名而配天乎古之遺語日月行於飛谷
謂在地中也不¶聞列星復流於地又飛谷一道何以容
此且谷有水日體為¶¶火精氷炭不共噐得無傷日之明
乎此蓋天所以為臣¶難也或難曰周禮有方圓之丘祭
天地則知乾坤有方圓¶體也答曰郊祭大報天而主日
配以日月日月體圓圜丘似之非¶天體也祭方丘者别之於天尊
卑異位何足怪哉周髀之術¶多是蓋天蓋天雖與渾異
而星辰有常數今陳氏見髀上¶觀周因言周渾周髀宣
<pb:KR3k0012_WYG_002-16a>
夜或人姓名猶星家有甘石也蓋<md:KR3k0012_SBCK_002-10a>¶天之體轉四方體卑
不動天周其上故云周髀宣明也夜¶幽數其術兼之故
云宣夜¶
賀道養渾天記曰昔記天體者有三渾儀莫知其始書
以¶齊七政蓋渾體也二曰宣夜夏殷之法也三曰周髀
當周¶髀之所造非周家術也近世復有四術一曰方天
興於王¶充二曰昕天起於姚信三曰穹天由於虞喜皆
以臆斷浮¶説不足觀也唯渾天之事徴驗不疑
<pb:KR3k0012_WYG_002-16b>
晋陽秋曰呉有葛衜字思真改作渾天使地居中以機
轉¶之天轉而地止(衜古/道字)¶
義熙起居注曰十四年相國表曰間者平長安獲張衡
所¶作渾儀土圭厯代寳噐謹遣奉送歸之天府¶
梁書曰陶𢎞景嘗造渾天象髙三尺許地居中央天轉
而¶地不動以機動之悉與天相㑹<md:KR3k0012_SBCK_002-10b>¶虞僧誕㑹稽餘姚人以左氏教授聽者亦數百人該¶通
義例當世莫及先是儒者論天平執渾蓋二義論蓋不
<pb:KR3k0012_WYG_002-17a>
合渾論渾不合蓋崔靈恩立義以渾蓋為一焉¶
隋書曰耿詢見其故人髙智寳以𤣥象直太史詢從之
受¶天文算術詢創意造渾天儀不假人力以水轉之施
於闇¶室中外候天時合如符契¶
唐書曰將軍李守中奏三殿上所安置渾天儀銅鼎上
津¶流¶
董卓别傳曰卓治鑄候望施機儀¶
益都耆舊傳曰漢武帝時洛下閎明曉天文於地中轉
<pb:KR3k0012_WYG_002-17b>
渾¶天定時節¶
風土記曰璿衡即今渾儀云古者以玉為之轉運者為
機¶持正者為衡一説言以良玉為管中有光蓋取明以
助逺<md:KR3k0012_SBCK_002-11a>¶察¶也
張衡渾天儀曰赤道横帶天之腹去極九十一度十九
分¶度之五黄道邪帶其腹出赤道表裏各二十四度故夏
至去¶極六十七度而强冬至去極百一十五度亦强也
然則黄¶道邪截赤道者則秋分春分之去極也今此春分去
<pb:KR3k0012_WYG_002-18a>
極九十一度¶秋分去極九十一度少者就夏至晷景
去極之法以為率¶也¶
王蕃渾天說曰渾天遭周秦之亂師徒斷絶而䘮其文
唯¶渾儀常在候臺是以不廢故其揚㩁可得而言至於
纎㣲¶委曲闕而不傳蔡邕以為精㣲深妙百世不易之
道¶
揚子法言曰或問渾天曰洛下閎營之鮮于妄人度之
耿¶中丞象之請問蓋天曰蓋哉蓋哉未幾也(李軌注曰/幾近¶也)
<pb:KR3k0012_WYG_002-18b>
桓子新論曰揚子雲好天文問之於黄門作渾天老工
曰<md:KR3k0012_SBCK_002-11b>¶我少能作其事但隨尺寸法度殊不曉達其意我稍
稍益¶愈到今七十乃甫適知己又老且死矣今我兒子
受學作¶之亦當復年如我乃曉知己又且復死焉其言
可悲可笑¶也¶
顔延之上立渾天銅儀表曰臣昔奉使入闗值大軍旋
師¶渾儀在路肆觀竒秘絶代異寳¶
　　　　刻漏
<pb:KR3k0012_WYG_002-19a>
周禮夏官挈壺氏掌挈壺以令軍井(謂軍穿井成挈壺/懸其上令軍中士)
(衆皆¶見望見知下有井也壺/所以盛飲故以壺表井也)凡軍事懸壺以序聚&KR1909;凡
喪懸壺¶以代哭者皆以水火守之分以日夜(鄭司農曰懸/壺以為漏也)
(以序聚&KR1909;以次更聚¶擊&KR1909;備守也𤣥謂擊&KR1909;兩木相□/行夜時也䘮禮未大歛代哭以水守壺者為㓇漏也以)
(火守壺者夜則火視刻數/¶分以日夜者異晝夜漏也)<md:KR3k0012_SBCK_002-13a>¶詩序曰東方未明刺無節也朝廷興居無節號令不時
挈壺氏不能掌其職焉
漢書曰董賢為郎傳漏陛下上見恱之
<pb:KR3k0012_WYG_002-19b>
又哀帝紀曰詔大赦天下以建平二年為太初元將元年
曰陳聖劉太平皇帝(韋昭曰敷陳/聖劉之徳也)漏刻以百二十為度
(師古曰漏晝夜共百/刻今増其二十也)
續漢書律厯志曰建武十年詔施行漏刻以日長短為
數率日南北二度四分而増减一刻一氣永元十年太
史霍融上言官漏刻率九日増减一等不與天相應不
如夏厯
東觀漢記曰樊英每當直奏事常晨駐車待漏
<pb:KR3k0012_WYG_002-20a>
漢雜事曰鼓以動衆鉦以止衆夜漏盡鼓鳴則起晝漏
盡鉦鳴則息
吳録曰呉範字文則善占候於時闗雲長將敗孫權問
範範期日中權立表下漏以待之及中不至權問其故
範曰¶未正中也頃之有風動帷範曰期至矣斯須外稱
萬嵗傳¶言得勝¶
齊書曰武帝時宫内深隠不聞端門鼓漏聲置鐘於景
陽¶樓上應五鼓及三鼓宫人聞鐘聲早起粧飾
<pb:KR3k0012_WYG_002-20b>
後魏書曰自魏初大將行兵長孫嵩拒宋武奚斤征河
南¶俱給刻漏¶
隋書曰耿詢作馬上刻漏世稱其妙煬帝即位進欹噐
帝¶善之¶
東方朔别傳曰武帝飲酧以八月九月中禾稼方盛熟¶
夜微行漏下水十刻乃出¶
桓子新論曰漏刻燥濕寒温輙異度晝日叅以晷景暮
夜¶叅以星宿則得其正<md:KR3k0012_SBCK_002-13b>¶
<pb:KR3k0012_WYG_002-21a>
陸機漏刻賦曰激懸泉以逺射跨飛途而遥集伏隂蟲
以承¶波吞絙流其如挹¶
王廙洛都賦曰挈壺司刻漏樽㵼流仙叟秉尺隨水沉
浮¶
孫綽刻漏銘曰近取諸物逺贊自然累箇三階積水成
淵淵滿則盈承虛赴下¶靈虬吐注隂蟲承瀉¶(箇竹/策也)
　
　
<pb:KR3k0012_WYG_002-21b>
　
　
　
　
　
　
　
　太平御覽卷二
