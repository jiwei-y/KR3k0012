# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:44.961050
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 774
#+PROPERTY: FILE SB11n0727-774太平御覽-卷之七百七十四.
<pb:KR3k0012_SBCK_774-1a>¶
太平御覽卷第七百七十四¶
　車部三¶
　　輅　輿(同輿/附)輦¶
　　　　輅¶
釋名曰天子所乗曰輅輅亦車也謂之輅言行路也金¶
輅以金玉飾車也象輅革輅木輅各隨所名也¶
書曰大輅在賔階面綴輅在阼階面(大路王綴輅金/靣前皆南饗)先輅¶
在左塾之前(先輅象以輅木金王象皆以飾車木則無飾/背以在路&KR0397;門内左右塾北面凡陳列皆象)¶
(成王/生時)¶
禮曰大輅者天子之車也¶
又曰鸞車有虞氏之輅也&KR1687;(音/鈎)車夏后氏之輅也¶
又曰天子居青陽左个乗青輅駕蒼龍天子居明堂左个¶
乗朱輅駕芩駵天子居太廟太室乗黄輅駕黄龍天子居¶
<pb:KR3k0012_SBCK_774-1b>¶
緫章左个乗白輅駕白駱天子居&KR0007;堂左个乗&KR0007;輅駕鐡¶
驪¶
周禮曰有虞氏上陶夏后上匠殷人上梓周人上輅¶
又曰王之五路一曰玉路錫樊纓十月再就建太常十有¶
二斿以祀金路鈎樊纓九就建大旂以賔同姓以封象路¶
朱樊纓七就建大赤以朝異姓以封革路龍勒條纓五就¶
建大帛以即戎以封四衛木輅前樊鵠纓建大麾以田以¶
封蕃國¶
又曰王后之五路重翟錫靣朱緫厭翟勒靣績緫安車雕¶
靣鷖緫皆有容蓋翟車皃靣組緫有握輦車組輓有翣羽¶
蓋¶
左傳曰清廟茅屋大路越(音/活)席大羮不致粢食(音/寺)不鑿昭¶
其儉也¶
<pb:KR3k0012_SBCK_774-2a>¶
又曰賜之大輅之服戎輅之服¶
論語曰行夏之時乗殷之輅服周之冕¶
說&KR0080;曰晏子朝乗弊車駕駑馬景公見之曰嘻天子之禄¶
寡耶何乗不佼(古巧/切)之甚也晏子對曰頼君之賜得以壽¶
三族及國交遊皆得生焉臣得煖衣飽食弊車駑馬以奉¶
其身於丗足矣晏子出公使梁立據遺之輅車乗馬三反¶
不受公不恱趣(音/促)召晏子曰夫子不受寡人亦不受晏子¶
對曰君使臣臨百官之吏節其衣服食飲之飬以先齊國¶
之民然猶恐其侈靡而不頋其行也仐輅車乗馬君乗之¶
上臣亦乗之下民之無義侈其衣食而不頋其行者臣無¶
以禁之遂讓不受也¶
董巴輿服志曰殷瑞山車金根之色殷人以爲大輅於是¶
&KR0087;皇作金根之車漢承&KR0087;制爲乗輿即孔子所謂乗殷之¶
<pb:KR3k0012_SBCK_774-2b>¶
輅也¶
鹵簿令曰玉輅駕六馬太僕卿馭駕士三十二人並平巾¶
幘青衫大口袴千牛衛將軍一人陪乗執金裝長刀御乗¶
輦其輅衫腰輿後行次金輅象輅革輅木輅以次相隨並¶
駕六馬各駕士三十二人並平巾幘大口袴衫色各從輅¶
色次五副輅駕士各二十人衣服同正輅次耕根車駕六¶
馬士三十二人服同玉輅¶
又曰皇太子金輅駕四馬僕寺令馭左右率府卒一人執¶
儀刀陪乗駕士二十二人並平巾幘緋帔衫大口袴¶
又曰王公巳下象輅駕四馬佐二人立侍一人武弁朱衣¶
革帶在左一人緋裲襠大口袴執刀在右駕士十二人平¶
巾幘緋衫大口袴¶
又曰玉輅青質以玉飾諸末重輿左青龍右白虎金鳯翅¶
<pb:KR3k0012_SBCK_774-3a>¶
&KR0030;苢文鳥獸黄屋左纛金鳯一在軾前十二鑾在衡(輅/耕根)¶
(鑾數皆准此/其副則八)二鈴在式龍輈設鄣塵青蓋繡飾黄裏愽山¶
鏡子樹羽輪金根朱班重牙左建旂十有二旒旒皆&KR0030;&KR0155;¶
龍其長曵地右載闟(許及/切)㦸長四尺廣三尺黻文旂首金¶
龍頭㗸結綬及鈴緌駕蒼龍金&KR1718;(亡黯/切)方釳(許乞/切)揷翟尾¶
五焦鏤錫鞶纓十有二就(錫馬當顱金爲之鞶馬大帶纓/馬决皆以五彩&KR0290;飾之就成也)¶
&KR0021;祀納后則供之金輅赤質以金飾諸末餘與玉輅同駕¶
赤駵饗射祀還飲至則供之象輅黄質以象飾諸末餘同¶
玉輅駕黄駵行道則供之革輅白質輓(莫官/切)之以革餘同¶
玉輅駕白駱廵狩臨兵事則供之木輅黒質以&KR0238;飾諸末¶
餘與玉輅同駕黒駵田獵則供之諸盖旌旗及鞶纓皆從¶
輅色黄裏俱用黄其鏤錫與五輅同耕根車青質盖三重¶
餘同玉輅籍田則供之¶
<pb:KR3k0012_SBCK_774-3b>¶
又曰皇太子金輅赤質以金飾諸末重輅箱&KR0030;苣文鳥獸¶
黄屋伏鹿軾龍輈金鳯一在軾前設鄣塵朱盖黄裏輪&KR0030;¶
朱牙左建旂九旒右載闟㦸旂首金龍頭衘結綬及鈴緌¶
駕赤駵四鑾在衡二鈴在軾金&KR1718;方釳挣翟尾五焦鏤錫¶
鞶纓九就從祀享正冬大朝納妃則供之¶
又曰王公以下象輅以象飾諸末朱班輅八鸞在衡左建¶
旗(旗&KR0030;龍/外一降)升一右載闟㦸革輅以革飾諸末左建旜(通帛/爲旜)¶
餘同象輅木輅以&KR0238;飾之餘同革輅諸輅皆朱質朱盖朱¶
旂旜一品九旒二品八旒三品七旒四品六旒其鞶纓就¶
數皆淮此¶
張子平東京賦曰天子乃撫玉輅乗時龍¶
又曰乗鑾輅而駕蒼龍¶
又曰奉引旣睪先輅乃發¶
<pb:KR3k0012_SBCK_774-4a>¶
又曰龍輅充庭雲旗拂霓¶
　　　　輿¶
周易曰君子得輿民所載也¶
又曰輿說輻夫妻反目象曰輿說輻中無尤也¶
又曰壯于大輿之輹¶
又曰見輿曵其牛掣其人天且劓無&KR0004;有終象曰見輿曵¶
位不當也無&KR0004;有終遇剛也¶
續漢書輿服志曰上古聖人見轉蓬始知爲輅輅行可載¶
因物生智後爲之輿¶
晉書曰王道有羸疾不堪朝㑹顯宗親幸之置酒作樂又¶
詔自今巳後輿載入殿不得施拜¶
晉諸公讃曰司徒傅　以足疾遜位不許板輿上殿¶
晉起居注曰太始四年正門臨軒詔太宰安平生孚載輿¶
<pb:KR3k0012_SBCK_774-4b>¶
昇殿¶
宋書曰陶潜解印後有脚疾使一門生二兒舉藍輿詣王¶
弘旣至欣然而與之飲酌¶
語林曰武侯與宣王在渭濵將戰宣王戎服莅事使人視¶
武侯乗輿葛巾持白羽扇指麾三軍皆隨其進止宣皇聞¶
而嘆曰可謂名士¶
丗說曰孟旭未逹時家貧在京常見王恭乗髙輿服鶴氅¶
裘于時微雪旭於籬間窺之歎曰此真神仙中人也¶
陳留耆舊傳曰洛陽令董宣死後詔使視之有蘭輿一乗¶
白馬一疋帝曰宣之清死乃知之¶
幽明録曰謝安石當桓温之丗恒懼不全夜忽夢乗桓輿¶
行十六里見一白雞而止莫有解此夢者及温死後代居¶
宰相歴十六年而得病安方悟云乗桓輿者代君其位也¶
<pb:KR3k0012_SBCK_774-5a>¶
十六里者得十六年也見白雞生者今太&KR0010;在酉吾病殆¶
不起乎少日而卒¶
淮南子曰以天爲盖以地爲輿四時爲馬¶
韓子曰輿人成輿則欲人富貴也非輿人仁不貴則不售¶
也¶
潘安仁閑居賦曰太夫人乃御板輿&KR0155;輕軒逺覽王畿近¶
周家國¶
左太冲蜀都賦曰車輿雜沓&KR0227;帶混弁¶
張子平東京賦曰乗輿廵乎岱岳勸稼穡於原陸¶
又曰皇輿夙駕䡨(仕佳/切)於東階(䡨脚/也)¶
曹子建七啓云駕超野之駟乗追風之輿¶
宋玉髙唐賦曰王乃乗玉輿駟倉螭¶
　　　　同輿¶
<pb:KR3k0012_SBCK_774-5b>¶
魏志曰太祖軍摩陂召夏侯惇常與同輿載諸將無得比者¶
蜀志曰曹公東征吕布於下邳先主從曹公還表先主爲¶
左將軍禮之愈重出則同輿¶
呉志曰大子登字子髙善待僚屬略同布衣之禮諸葛恪¶
頋譚等或同轝而載¶
晉中興書曰紀膽字士逺爲鎮東左長史丹陽宣城新安¶
三郡中正上常幸瞻家同乗輿還府瞻甚見遇郷郡榮之¶
　　　　輦¶
傳曰猛獲奔衛南宮萬奔陳以乗車輦其母一日而至¶
又曰齊慶克通于聲孟子與婦人蒙衣乗輦而入于閎(巷/門)¶
又曰孟氏之臣&KR0087;莒父輦重如役莒父孟獻子家臣歩挽¶
重車以從師¶
榖梁傳曰晉君召伯尊而問焉伯尊來遇輦者輦者不辟¶
<pb:KR3k0012_SBCK_774-6a>¶
使車右下而鞭之(凡車將左右御在中有力/之人在右所以備非常)¶
爾雅曰徒禦不驚輦名也¶
漢書曰淮南王長早失母常附吕后孝惠然常心怨辟陽¶
侯孝文&KR0004;即位自以爲最親驕蹇數不奉法上寛赦之三¶
年入朝從上入苑獵與上同輦帝謂爲太兄¶
又曰傅昭儀有寵於上生定陶恭王多&KR0458;藝上甚愛之㘴¶
則同席行湏同輦¶
又曰班婕妤班况之女孝成帝婕妤也賢才通辨帝遊於¶
後庭嘗欲與同輦婕妤辤曰觀古賢聖之君皆有名臣在¶
側三代末主乃有嬖妾今欲同輦無乃似之乎上善其言¶
而止太后聞之喜曰古有樊&KR0078;仐有班婕妤¶
漢武故事曰又起明光宫發燕趙羙女二千人充之常從¶
行國載之後車與上同輦者十六人貟數恒滿¶
<pb:KR3k0012_SBCK_774-6b>¶
又曰上嘗輦至郎署見一人老郎&KR0066;眉皓白上顔名駟江¶
都人上問公何時爲郎何其老也對曰臣文帝時爲郎¶
上曰何其不遇也駟曰文帝好文而臣好武景帝好老而臣¶
尚少陛下好少而臣巳老是以三世不遇¶
晉書曰山濤呉平之後詔天下罷軍役示海内大安州郡¶
悉去兵大郡置武吏百人小郡五十人帝嘗講武于宣武¶
塲濤時有疾詔乗歩輦從因與盧欽論用兵之本以爲不¶
宜去州郡武備其論甚精于時咸以濤不學孫呉而闇與¶
之合帝稱之曰天下名言也而不能用及永寜之後屢有¶
變難宼賊歘起郡國皆以無備不能制天下遂以大亂如¶
濤言焉¶
又曰張敞東宫舊事太子有卧輦步輿¶
王韶晉紀曰義軍起桓&KR0007;問衆曰朕其敗乎曹靖之對曰¶
<pb:KR3k0012_SBCK_774-7a>¶
神怒民怨臣實憂懼玄曰神何爲怒民何爲怨對曰移晉¶
宗廟飄零落薄無所&KR0021;之不及於祖此其所以怒也玄曰¶
卿何不諌對曰輦上諸君皆以爲堯舜之丗臣何敢諌¶
又曰梁兾與妻孫壽共乗輦張羽蓋飾以金銀以騁娯樂¶
晉公卿禮祑曰太宰平王給雲母輦¶
晉太康起居注曰齊王歸蕃詔賜香衣輦一乗¶
後魏書禮志曰大樓輦輈十二加以玉飾衡輪雕采與輅¶
同駕牛十二¶
又曰乾象輦羽葆圎盖&KR0030;日月五星二十八&KR0043;天階雲漢¶
山林雲氣仙聖賢明忠孝節義遊龍飛鳯朱雀玄武白¶
虎青龍竒禽異獸可爲飾者皆亦圖焉太皇太后&KR0135;&KR0021;¶
郊廟則乗之¶
鄴中記曰石虎大駕有金銀輦雲母輦武㓻輦數百乗¶
<pb:KR3k0012_SBCK_774-7b>¶
虎皇后出乗嵩路輦文或玉路輦或朱&KR0238;卧輦純以雲母¶
代紗中外四望皆通徹¶
又曰石虎少遊獵體轉壯大不復乗馬作獵輦使二十人¶
擔之如今之歩輦上安徘徊曲盖㘴處轉&KR0028;床&KR0002;射鳥獸¶
冝有所向&KR0028;隨身而轉¶
王君内傳曰神人乗三雲之輦¶
拾遺記曰周穆王馭黄金碧玉之輦從朝至暮而窮宇宙¶
之内¶
潘岳籍田賦曰天子御玉輦䕃華盖金銀照曜以炯晃龍¶
&KR0185;騰驤而沛艾¶
鄒陽上呉王書曰闘城不休救兵不至死者相隨輦車相¶
屬轉象流輸千里不絶¶
枚叔七發曰出輿入輦命曰蹷痿之　機¶
<pb:KR3k0012_SBCK_774-8a>¶
又云輦道斜交隄池紆曲¶
曹子建公讌詩云輕輦隨風移¶
劉公幹公讌詩云輦車飛素質從者&KR0313;路傍¶
丘希範應詔詩云輕荑承玉輦細草籍龍騎(漢草輦/從上行)¶
太平御覽卷第七百七十四¶
<pb:KR3k0012_SBCK_774-8b>¶
