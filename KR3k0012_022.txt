# -*- mode: mandoku-view -*-
#+TITLE: 太平御覽
#+DATE: 2015-09-23 10:14:00
#+PROPERTY: LASTPB  <md:KR3k0012_SBCK_019-1a>
#+PROPERTY: JUAN 22

¶
<md:KR3k0012_SBCK_022-1a>¶
<pb:KR3k0012_WYG_022-1a>
欽定四庫全書
　太平御覽卷二十二¶
　　　　　　　　　　　　宋　李昉等　撰
　　時序部七¶
　　　夏中
　　　　夏中¶
莊子曰井魚不可以語海夏蟲不可以語氷¶
文子曰政失于夏熒惑逆行夏政不失則降時雨
<pb:KR3k0012_WYG_022-1b>
列子曰鄭思文學琴于師襄當夏而叩羽弦以召黄鐘
霜¶雪交下川池暴¶泙
管子曰夏日不煬非愛火也冬日不盥非愛水也為不適¶
于身不便于體也夫明王不美宫室非喜小也為傷本也¶
又南方其時曰夏夏氣陽陽生火其徳施舍是謂曰徳¶
又春不收枯骨朽胔伐枯木而去之則旱至矣¶
鄒子曰季夏取桑柘之火¶
尸子曰夏為樂南方為夏夏興也南任也是故萬物莫
<pb:KR3k0012_WYG_022-2a>
不<md:KR3k0012_SBCK_022-1b>¶任興蕃殖充盈樂之至也¶
韓子曰季孫相魯令五月掘長溝子路輙私飯之孔子
覆¶其飯曰魯有民焉汝輙愛之何也¶
淮南子曰明庶風後四十五日清明風至則出幣帛使
諸¶侯(立夏長養布恩/惠故聘問諸侯)¶
抱朴子曰洪從祖仙翁每大醉夏輙入源泉底一日許
乃¶出能閉氣胎息故耳¶
又謂夏必長而蒜麥枯謂冬必凋而竹栢茂曰盛陽宜
<pb:KR3k0012_WYG_022-2b>
暑夏天未必無凉日極隂宜寒隆冬未必無暫温也¶
又曰世之豪士暑夏之日露首袒身唯在樗蒲彈碁不
離¶綺紈之側也¶
又曰或問不熱之道答曰或以立夏日服六壬六癸之
符¶或服𤣥冰之丸或服飛霜之散<md:KR3k0012_SBCK_022-2a>¶幽求子曰扇翣徹動凉風夏生¶
范子計然曰德取象於春夏刑取象於秋冬¶
周書時訓曰六月節温風至温風不至即時無寛教蟋
<pb:KR3k0012_WYG_022-3a>
蟀¶居壁若不居壁恒急之暴¶
又曰鷹乃學習若不學習㓂戎不備¶
又曰六月中氣後五日腐草化為螢若不化螢即穀實
鮮¶落土潤溽暑若不溽暑即急應之罰大雨時行若不
時行¶即恩不及下¶
又曰夏取棗杏之火¶
符瑞圖曰麟夏鳴曰養
真¶隠訣曰四月戌日天地凶門日不可入山建創四月十一
<pb:KR3k0012_WYG_022-3b>
日¶地破日不可開山動土¶
又曰立夏之日日中玉帝㑹諸仙人於紫微宫見四真
人<md:KR3k0012_SBCK_022-2b>¶論求道之功罪¶
董勛問禮俗曰五月俗稱惡月俗多持齋放生案月令
仲¶夏隂陽交死生分君子齋戒止聲色節嗜慾¶
素問曰岐伯曰夏三月此謂蕭季天地氣交萬物華實
夜¶卧早起毋厭於日使志毋怒使英華成秀使氣得泄
若所¶愛在外此夏氣之應養生之道也逆之則傷心秋
<pb:KR3k0012_WYG_022-4a>
為痎¶瘧冬至¶¶¶重病¶
大衍星分圖曰五月午日日月㑹于鶉首¶
又曰六月日月㑹于鶉火¶
嶺表録異云枹木屐輕如通草夏月著之隔卑濕地氣
如<md:KR3k0012_SBCK_022-3a>¶杉木今廣州諸郡牧守初到任皆有枹履¶
又曰南中夏秋多惡風彼人謂之颶(南越志云風起則/人心恐懼或云風)¶
(四面具足二/義皆有理也)壞屋折樹不足喻也甚則吹屋瓦如飛蝶
或¶二三年不一風或二年兩三風亦繫亷帥政德之否
<pb:KR3k0012_WYG_022-4b>
臧者¶然𤼵則自午及酉夜半必止此乃飄風不終朝之
義也¶
投荒録曰新州男子婦人皆縝髮如雲每沐以灰投水
中¶遂就水而沐之以彘膏塗其髮五六月秔秫未穫時
民飢¶盡髠取髮鬻于市既髠即復以彘膏塗之至來年
五六月¶又可鬻矣¶
投荒録曰嶺南方盛夏率一日十餘隂十餘霽雖大雨
傾¶注頃即赫日已復驟雨大凡嶺表夏之炎熱甚於北
<pb:KR3k0012_WYG_022-5a>
土宜¶州特熱又多蒸鬰此為甚惡自三月至九月皆蒸
熱¶
梁元帝纂要曰夏曰朱明(夏氣赤/而光明)亦曰長贏(以征/切)朱夏
炎<md:KR3k0012_SBCK_022-3b>¶夏三夏九夏天曰昊天(言氣/浩汗)風曰炎風節曰炎節草
曰茂¶草雜草木曰蔚林茂林宻樹茂樹孟夏亦曰維夏
首夏季¶夏亦曰徂暑(徂往也言/暑始往)¶
四時纂要曰四月也是謂乏月冬穀既盡宿麥未登宜
賑¶乏絶救飢窮九族不能自活者救之無固藴畜而忍
<pb:KR3k0012_WYG_022-5b>
人之¶貧貪貨殖之宜忘種福之利君子弗取也¶
陸機纂要曰夏樹名連隂夏雨名綿雨¶
攝生月令曰四月為乾(生氣卯/死氣酉)是月也萬物已成天地
化¶生勿冒極熱勿大汗後當風勿暴露星宿皆成惡病
勿食¶犬秫勿含生薤勿食雞肉勿食虵蟬是月肝臟少
氣不¶行火氣漸臨水力漸衰稍補腎助肺調和胃氣無
失其時¶是月八日不逺行宜安心静念沐浴齋戒必得
福慶
<pb:KR3k0012_WYG_022-6a>
齊民月令曰四月八日不宜殺草木始服生衣宜進温
酒<md:KR3k0012_SBCK_022-4a>¶服温藥是月也無壞麛卵伐大樹是月也宜以夙興¶
酉陽雜俎曰俗忌五月上屋言人五月蛻精神如上屋
即¶自見其形魂魄則不安矣¶
窮神秘苑幽明録曰漢武帝與羣臣宴於未央殿方食
棗¶帝見梁上有一老翁長八九寸仰觀屋宇視帝脚東
方¶朔曰此水木之精其名操兼夏乃巢林冬即居河此
來訴¶爾殿名未央仰視者謂未止也下視脚者願止此
<pb:KR3k0012_WYG_022-6b>
也帝乃悉罷諸役¶
徐整長厯曰北斗當崑崙氣注天下春夏為露秋冬為
霜¶
兵書曰夏出兵赤旗在前執前行¶
地鏡經曰五月中草木葉有專厚而無汁枝下垂者其
地¶有玉¶
師曠占曰春夏一日有霜雪者君父治政大嚴將以大
殺¶天下人也何以言之霜威殺萬草坐大殺也見變如
<pb:KR3k0012_WYG_022-7a>
此宜<md:KR3k0012_SBCK_022-4b>¶損威重人之命也¶
焦贛易林曰仲春孟夏和氣所在生我嘉福國無殘賊¶
又曰六月¶種黍歲晩不雨秋不縮酒神失其所¶
趙自勉造化權輿云潮者隂陽之氣所激五月無潮隂
氣微¶也八月最大則隂盛也¶
陸機要覧曰昔雨山有神人焉逍遥於中岳與左元放
逰¶薊子訓所坐欲起子訓意欲留之一日之中三雨今
呼五¶月三時雨亦為留客雨
<pb:KR3k0012_WYG_022-7b>
桓譚新論曰漢中逸人王仲都夏大暑使曝日坐又環
以¶十爐火不言熱而身不汗出¶
五行大義論曰未者昧也隂氣已長萬物稍衰其體薆
昧¶於未又時物向成皆有氣味也<md:KR3k0012_SBCK_022-5a>¶又曰六月採芑征伐無道張仲方叔尅勝飲酒
五行體性論云土在四時之中處季夏之末陽衰隂長
居¶位之中總於四德(謂金木/水火)積塵成實氣則有間有間
故水¶火成實所能持也故土以含散持實為體稼穡為
<pb:KR3k0012_WYG_022-8a>
性¶
又曰土苞四德故其體兼虛實也¶
論衡曰夫虎出有時猶龍見有期也隂物以冬見陽蟲
以¶夏出出應其氣氣動其類參伐以冬出心尾以夏見
參伐¶則虎星心尾則龍象星出而物見氣至而類動天
地之性¶也¶
又盛夏之時當風而立隆冬之月嚮日而坐其夏欲得¶
寒冬欲温也或當風鼓翣向日燃爐然而天終不為冬
<pb:KR3k0012_WYG_022-8b>
夏氣易者寒暑有節不為人變改¶
又陽燧取火于五月丙午日中之時消煉五石鑄以為¶
器摩勵生光仰以向日則火來至此取真火之道也<md:KR3k0012_SBCK_022-5b>¶又陽燧取火於天消鍊五石五月盛夏鑄以為噐乃能¶
得火今又但取刀劍銅鈎之屬摩以向日亦得火焉¶
又以夏進爐以冬奏(奏亦/進也)扇此無益人君不遇灾患幸¶
矣¶
又方今盛夏雷雨時至龍多登雨雲雨興龍相應乘雲
<pb:KR3k0012_WYG_022-9a>
雨而行物類相致非有為也¶
又夏蜻蛚(蟋蟀/也)鳴寒螿啼感隂氣也雷動而雉驚啟¶蟄
而蛇出感陽氣也¶
又世俗之事亦有縁也夫正月嵗始五月陽盛子以此¶
月生精盛熾熱厭勝父母父母不堪將受其患羣相倣
傚¶莫不謂然然有空諱之言無實凶之效世俗惑之誤
謂¶舉正月五月子者子將殺父與母不得舉¶也以舉之
父母偶死則信而謂之真矣夫正月五月子何<md:KR3k0012_SBCK_022-6a>¶故殺父
<pb:KR3k0012_WYG_022-9b>
與母人之含氣在腸腹之内其生十月而産共元¶氣也
正月與二月何殊五月與六月何異而謂之凶世傳¶此
言久矣¶
又震雷者乃太陽之微氣也何以明之正月始雷五月¶
陽盛故五月雷迅冬乃雷潛盛夏之時太陽用事隂氣
乘¶之隂陽分爭則相激射為毒毒中人輙死中木木折
中屋¶屋壊¶
諸葛亮出師表曰五月渡瀘深入不毛之地
<pb:KR3k0012_WYG_022-10a>
陶潛集曰潛常言五月六月中北牕下卧凉風暫至自
謂¶羲皇上人¶
穆天子傳曰季夏丁卯天子北升于舂山之上以望四¶
野曰舂山是惟天下之髙山也孶木蕃不畏霜天子乃
取¶孶木華之實持歸種之<md:KR3k0012_SBCK_022-6b>¶又天子四月休于濩澤(今平陽濩縣澤/是也濩音獲)於是射鳥獲獸¶
宋躬孝子傳曰何子平事母至孝年六十有孺子之慕
夏¶避清凉
<pb:KR3k0012_WYG_022-10b>
永昌郡傳曰朱提郡有堂狼山山多毒草盛夏之月飛
鳥¶過之不能得去¶
嵇康髙士傳曰被裘公者吳人延陵季子出遊見道中
有¶遺金顧而謂公曰取彼金公投鎌瞋目拂手而言曰
何子¶之髙而視之卑五月被裘而負薪豈取金者哉季
子大驚¶既謝而問姓名公曰吾子皮相之士而安足語
姓名也¶
襄陽耆舊傳曰黄穆字伯開博學為山陽守有德政弟
<pb:KR3k0012_WYG_022-11a>
奐¶字仲開為武陵太守貪穢無行武陵人諺曰天有冬
夏人¶有二黄(言不/同也)¶
周處風土記曰仲夏雨濯枝盪川註云此節常有大雨
名<md:KR3k0012_SBCK_022-7a>¶濯枝¶
又梅熟時雨謂之梅雨¶
又仲夏長風扇暑注云此節東南常有風至俗名黄雀¶
長風¶
盛𢎞之荆州記曰宜都銀山縣有風穴穴口大數尺名
<pb:KR3k0012_WYG_022-11b>
為¶大風井夏則風出冬則風入樵人有冬過者置笠穴
口風吹¶之經日還涉長陽溪而得其笠¶
又橘洲在郡南四里對南津看常如不及至夏水懷山¶
諸洲皆沒橘洲獨在¶
荆楚歲時記曰四月也有鳥名穫穀其名自呼農人候
此¶鳥云犁耕岸(爾雅曰鳲鳩鴶鞠郭璞云今布穀也江/東呼穫穀崔寔正論云夏扈趍耕鋤即)¶
(竊脂𤣥鳥鳴穫/榖則其夏扈也)¶
又俗忌五月曝牀薦席<md:KR3k0012_SBCK_022-7b>¶異苑云新野庾寔嘗以五月曝
<pb:KR3k0012_WYG_022-12a>
席忽見一小兒死在席上¶俄失之其後寔子遂亡忌始
於此(或問董勛曰俗五月不上屋云五月人晚上屋¶見/影魂便去勛答曰盖秦始皇自為之禁夏不得行)
(漢魏未改案月令仲夏可以居髙明可以逺眺望可以/升山陵¶可以處臺榭注云順陽在上也今云不得上屋)
(正與禮悖所云見小兒死而禁曝席何以異/此乎俗人月¶諱何代無之但當矯之歸於正)¶
洞㝠記曰東方朔母田氏寡夢太白星臨其上因有娠
田¶氏歎曰無夫而孕人得棄我乃移向代郡之東方里
五月¶生朔仍以所居為姓¶
捜神記曰夫金之性一也以五月丙午日中鑄為陽燧
<pb:KR3k0012_WYG_022-12b>
以十一月壬子夜半鑄為隂燧(言丙午日鑄為陽燧可/取火壬子日鑄為隂燧)
(可取/¶水)¶
又吳猛性至孝小兒時在父母邊卧時夏月多蚊蟲而¶
不揺扇懼蚊蟲去我及父母<md:KR3k0012_SBCK_022-8a>¶王子年拾遺記曰洞庭之山浮於水上其下有金堂數
百¶間帝女居之四時聞金石絲竹之音徹于山頂楚懷
王時¶與羣才賦詩於水濵故云瀟湘洞庭之樂聽之令
人難去¶雖咸池簫韶之音不能比焉每四仲之節王常
<pb:KR3k0012_WYG_022-13a>
繞山以遊宴各¶舉四仲之氣以為樂章推仲夏律中夾
鍾乃作輕風流水¶之詩讌于山南時中蕤賔乃作皓露
秋霜之曲¶
武昌記曰楚山東有小溪盛夏時凛然常有寒氣故謂
之¶寒溪¶
洽聞記云驩州安逺縣西北百六十里有温山其山冬
夏常¶雨山傍有水冬夏常熱至寒時野獸依集水邊取¶
其暖氣
<pb:KR3k0012_WYG_022-13b>
西京雜記曰天子夏設羽扇¶
宋王元謨壽陽山記曰明義樓南有明義井夏有冷漿
甜飲<md:KR3k0012_SBCK_022-8b>¶米飲羅羽扇有三浴室上以清王侯宰吏中以凉
君子¶士流下以凉庶類也¶
楚辭曰滔滔孟夏兮草木莽莽(滔滔孟夏四月純陽用/事煦然蒸萬物草木之)
(類莫¶不莽/莽然茂盛)傷懷永哀兮汩徂南土(徂往/也)¶
　
　太平御覧卷二十二
