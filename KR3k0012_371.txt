# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:18.316907
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 371
#+PROPERTY: FILE SB11n0727-371太平御覽-卷之三百七十一.
<pb:KR3k0012_SBCK_371-1a>¶
太平御覽卷第三百七十一¶
　人事部十二¶
　　　胷　膈　乳　腹　背¶
　　　脊　脅　肋　臍　腰¶
　　　　　胷¶
&KR0003;文曰膺&KR0489;也臆胷骨也¶
廣雅曰臆膺胷也¶
釋名曰胷猶啌啌氣所衝(啌許/江切)¶
左傳僖下曰魏犨&KR0353;僖&KR0018;羈氏魏犨傷於胷公欲殺之而¶
愛其材使問且視之病將殺之魏犨束胷見使者曰以君¶
之靈不有寧也距躍三百曲踊三百乃舎之¶
論語摘輔象曰孔子胷應矩是謂儀古¶
春秋演孔圖曰孔胷文曰制作定世符運¶
<pb:KR3k0012_SBCK_371-1b>¶
春秋後語曰荆軻謂樊於期曰願得將軍之首以獻秦王¶
秦王必喜而見臣臣左手把其䄂右手揕其胷¶
漢書曰髙祖與項羽對軍數羽十罪羽伏弩射漢王中胷¶
髙祖詐捫足曰虜中吾指¶
又曰王莽好反膺髙視¶
京房易妖占曰人生子有二胷民謀其主¶
帝王世紀曰禹母吞神珠胷坼而生禹¶
淮南子曰文王洿膺(許慎注曰/洿盧也)¶
南州異物志曰獠民亦謂文身國刻其胷前作華文以爲¶
飾¶
山海經曰結胷國爲人結胷(郭璞注曰臆前/出如人結喉)貫胷國爲人¶
胷有竅¶
世&KR0003;曰王孝伯問王大忱阮籍何如司馬相如王大忱曰¶
<pb:KR3k0012_SBCK_371-2a>¶
阮籍胷中壘塊故湏酒澆之(言同相如唯有/酒異大忱小字)¶
録異傳曰漢武帝時蒼梧賈雍爲豫章太守有神術出界¶
計賊爲賊所殺失頭雍上馬還營營中咸走來視雍雍胷¶
語曰有頭爲佳吏涕泣曰有頭佳雍曰無亦佳言畢遂死¶
志怪集曰石季倫母䘮洛下豪俊赴殯者傾都王戎亦入¶
臨殯便見&KR0017;攘臂打搥鑿甚惶惶有一人當棺立此&KR0017;披¶
胷䧟之此人即應鑿而倒人便舁去得病半日死故世間相¶
傳不冝當棺由戎所見¶
　　　　　膈¶
&KR0003;文曰胷心上膈也¶
釋名曰膈塞也膈塞上下使不與&KR0150;氣相亂¶
世&KR0003;曰桓公有主簿善別酒輙令先甞好者謂青州從事¶
惡者謂平原督郵青州有齊郡平原有膈縣從事言至臍¶
<pb:KR3k0012_SBCK_371-2b>¶
督郵言至膈上住¶
　　　　　乳¶
廣雅曰湩謂之乳¶
&KR0003;文曰湩乳汁也(湩音凍又/竹仲切)¶
通俗文曰乳病曰(丁故/切)¶
河圖曰蒼帝井乳(宋均日法/房星也)¶
春秋元命苞曰文王四乳是爲含良蓋法酒旗布恩舒明¶
(宋均曰/乳酒也)¶
漢書曰張蒼免相後口中無齒食乳以女子爲乳母也¶
謝承後漢書曰南陽李善夲濟陽李元家奴元遭病死唯¶
有&KR0012;孫續有貲千萬奴婢欲謀殺續分其財産善夜抱續¶
逃瑕丘界親自哺養乳爲生湩遂至成長¶
吴書曰潁川馮熈使魏辭意不屈魏留之熈懼見迫乃引¶
<pb:KR3k0012_SBCK_371-3a>¶
刀刺中乳房上聞嘉之賜鹽米復其門¶
後魏書曰朱循之爲劉義隆司徒從事中郎守滑臺安頡¶
圍之其母在家乳汁忽出母號慟告家人曰我年老非復¶
有乳汁之時今忽如此兒必没矣果以其日爲頡所擒¶
又曰昭成皇帝諱什翼卧則乳至席¶
齊書曰太祖母陳皇后生太祖二年乳人乏乳后夢人以¶
兩甌麻粥與之&KR0116;乳遂大出¶
淮南子曰文王四乳是謂太仁天下所歸百姓所親¶
山海經曰形夭與帝爭神帝斷其首罪葬之常羊山乃以¶
乳爲目齊爲口¶
益部&KR0132;舊傳曰蜀郡張寛字叔文漢武帝時爲侍中從祀¶
甘泉至渭橋有女子浴於渭水乳長七尺上怪問之女曰¶
帝後第七車者知我所來時寛在第七車對曰天星主祭¶
<pb:KR3k0012_SBCK_371-3b>¶
祀者齋戒不嚴時則女人見¶
劉欣期交州記曰趙嫗者九眞軍安縣女子也乳長數尺¶
不嫁入山聚羣盗遂攻郡常着金㩉蹤屐戰退輙張帷幙¶
與少男通數十侍側刺史吴郡陸胤平之¶
王子年拾遺録曰無老國其人皆千歳百歳一老齒落髮¶
秃又年少嫗者乳養還復&KR0002;㓜稚¶
神仙服食經曰仙藥有陽丹隂丹隂丹婦人乳汁也婦人¶
十五巳上下爲月客有身月客絶上爲乳汁¶
養性經曰乳者意之府也¶
世&KR0003;曰王武子蒸肫肥美異常味武帝怪問何由乃尔云以¶
人乳飲之武帝色甚不平所以飲食未畢便去¶
異苑曰賈充妻郭氏爲人凶妬生兒&KR0058;民年始二歳充外¶
入就乳母抱中嗚撮郭遥見謂充愛乳嫗即殺之兒&KR0106;啼¶
<pb:KR3k0012_SBCK_371-4a>¶
泣不飲他乳經日遂死郭於是終身無子¶
唐新語曰韓思彦以侍御史廵察于蜀成都有冨啇兄弟¶
三人分資不平爭訴累年不决思彦推案數日令厨者奉¶
乳自飲以其餘賜爭者&KR0060;相語遂號&KR0152;攀援不解俱言曰¶
侍御豈不以兄弟同乳母耶悲號不自勝請同居如&KR0004;¶
相書許&KR0018;曰乳間闊尺冨貴足壽乳黒如墨公侯之相¶
　　　　　腹¶
&KR0003;文曰腹厚也¶
釋名曰腹&KR0232;也冨也腹胃之屬已自裹盛復於外&KR0232;之其¶
中多品似冨者也自齊巳下曰水腹水汋所聚也¶
又曰少腹少小也比齊巳上爲小也¶
易&KR0003;卦曰坤爲腹離其於人也爲大腹¶
尚書盤庚曰今予其敷心腹腎膓歴告爾百姓于朕志¶
<pb:KR3k0012_SBCK_371-4b>¶
左傳宣十三年傳曰楚子圍蕭司馬卯言號申叔展曰有¶
麥麴乎曰無有山芎藭乎曰無河魚腹疾柰何曰目於眢¶
井而出之¶
國語曰叔魚牛腹其母歎曰必以賄死¶
史記曰薄&KR0078;曰昨夜夢蒼龍據妾腹帝曰此貴徴也吾爲¶
汝成之一幸生男是爲代王¶
史記曰范睢&KR0003;秦昭王曰伍子胥橐載而出昭門夜行晝¶
伏至於陵水無以餬其口膝行匍匐稽首肉&KR0221;鼓腹吹簫¶
乞食於吴市卒興吴國闔閭爲伯¶
東觀漢記曰光武降銅馬諸將未能信賊賊亦兩心上勑¶
賊各歸勒兵上輕&KR0016;入賊營賊曰蕭王推赤心置人腹中¶
安得不投死¶
又曰帝問東平王蒼在家何等最樂對曰爲善最樂後詔¶
<pb:KR3k0012_SBCK_371-5a>¶
與諸國述之曰王言甚大副其腰腹矣¶
謝承後漢書曰濟隂戎良字子恭年十八爲郡門下幹良¶
儀容佳麗太守諸&KR0081;禮使冩書從者誣良與婢通良刳腹¶
引出肝膓示禮赤心¶
後漢書曰邊韶字孝先教授數百人韶口辯曽晝眠卧弟¶
子嘲曰邊孝先腹便便&KR0568;讀書但欲眠韶潜聞之應之曰¶
吾以邊爲姓先爲字腹便便五經笥但欲眠思經義寐與¶
周公通夢静與孔子同意師而可嘲出何典記嘲者大慙¶
魏志曰管輅弟展謂輅曰大將軍待君意厚兾當冨貴¶
輅長歎曰天與我明才不與我年壽恐四十七八間不見¶
女嫁男娶吾背無三甲腹無三壬此皆不壽之驗明年四¶
十八卒¶
吴録曰丁固夢腹上生松趙逹謂之曰松字十八公後果¶
<pb:KR3k0012_SBCK_371-5b>¶
然(夢門/巳具)¶
齊書曰髙帝爲領軍蒼梧王深相猜忌屢欲害帝常帥數¶
十人直入領軍府時暑熱帝晝卧祼&KR0221;蒼梧立帝於室内¶
&KR0030;腹爲射的自引滿將射之帝神色不動歛&KR0209;曰老臣無¶
罪蒼梧左右王天恩諌曰領軍腹大是佳射堋而一箭便¶
死後無可復射不如&KR1076;射之乃取&KR1076;箭一發即中帝臍蒼¶
梧投弓於地大&KR0015;曰此手如何¶
崔鴻十六國春秋後趙録曰佛圖澄腹傍有一孔常以絮¶
塞之每夜書則拔絮孔中出光照于一室又當齋時平旦¶
至流水側復腹傍孔中引出五藏六腑洗之訖還内腹中¶
老子曰虚其心實其腹¶
又曰聖人爲腹不爲目¶
莊子曰夫赫胥氏之時民含餔而熈鼓腹而遊¶
<pb:KR3k0012_SBCK_371-6a>¶
唐子曰人君以江海爲腹山爲面如此則下不知其量畏¶
而懷之¶
帝王世紀曰紂刳孕婦之腹中以觀其胎¶
吴越春秋曰子胥鞭平王尸三百右手决其目左手踐其¶
腹¶
京房易占曰人生有二腹其國分¶
王子年拾遺録曰孫䇿母夢膓出委地有神女夜來爲其¶
收内腹裏云必生才雄之子方興吴國神女&KR0018;䇿母繞吴¶
昌門三匝曰當錫尓此土鼎足於天下¶
談藪曰楊玠娶&KR0054;陵崔季讓女崔家冨圖籍殆將萬卷成¶
婚之後頗亦遊其書齋旣而告人曰崔氏書&KR0013;人盗盡曽¶
不之&KR0116;崔遽令檢之玠捫腹曰巳藏之經笥矣¶
世&KR0003;曰郝隆七月七日出日中仰卧人問其故荅曰我曬¶
<pb:KR3k0012_SBCK_371-6b>¶
腹中書耳¶
又曰張華旣貴有少時賔客來候之華與共飲九醖爲酣¶
暢其夜醉眠張常飲此酒眠輙使人左右轉倒其夜客卧¶
忘勑左右而左右依常爲張公轉側至明起友人猶不起¶
視之酒果穿腹流牀下滂沲¶
又曰劉眞長始見王丞相時盛暑之月丞相以腹熨彈碁¶
局曰何乃訋(吴人以冷爲訋或/作渹音與鄭相近)劉旣出人問見王公如何¶
劉曰未見他異唯作吴語耳¶
又曰郄太尉在京日遣門生與王丞相書求女壻丞相語¶
郄信曰君徃東廊下任意選之門生歸白郄云王家諸郎¶
皆可喜聞某來覔女壻咸自矜持唯有一郎在東床坦腹¶
而食如不聞郄云正好比訪之乃是逸少因嫁女與之¶
俗&KR0003;曰有人指周伯仁腹曰此中何有荅此中洪洞容卿¶
<pb:KR3k0012_SBCK_371-7a>¶
等數百人¶
　　　　　背¶
&KR0003;文曰背脊也¶
釋名曰背陪也在後稱也¶
廣雅曰背謂之骶(音/帝)背北也¶
左傳莊公曰齊襄公田于貝丘見大豕從者曰公子彭生¶
也公怒曰彭生敢見射之豕人立而啼公懼墜于車傷足¶
喪屨反誅屨於徒人費弗得鞭之見血走出遇賊于門刧¶
而束之費曰我奚御哉祖而示之背信之費請先入伏公¶
而出&KR0242;死于門中¶
史記曰婁敬&KR0003;髙祖曰夫與人闘不搤其亢(張晏曰亢/喉嚨也)拊¶
其背未能全勝也今陛下入&KR0028;而都&KR0087;之故地此亦搤天¶
下之亢而拊其背¶
<pb:KR3k0012_SBCK_371-7b>¶
又曰蒯通知天下權在韓信&KR0003;之曰相君之面不過封侯¶
相君之背貴乃不可言¶
漢書曰吴王濞髙帝兄仲之子上患吴㑹輕悍無壯王鎮¶
之乃立濞爲吴王王三郡五十二城髙祖召濞相之曰尓¶
狀有反相因拊其背曰漢帝後五十年東南有亂豈非若¶
耶天下一家愼無反濞頓首曰不敢¶
又曰武帝過平陽主旣飲謳者進帝起更衣子夫侍尚衣¶
軒中得幸還坐忻甚賜平陽主金千斤主因奉子夫送入¶
宫子夫上車主拊其背曰行矣強飰勉之即貴願無相志¶
元朔元年生男據遂立爲皇后¶
後漢書曰越&KR0016;校尉伍子孚怒董卓兇毒乃朝服懷刃見¶
卓語畢辭去卓送至閤以手撫其背孚因出刀刺之不中¶
卓自&KR0108;得免呼左右執殺孚¶
<pb:KR3k0012_SBCK_371-8a>¶
魏略曰孟逹降文帝乗小輦執手拊其背戯之曰卿得無¶
爲劉備刺客耶¶
又曰太祖丁夫人養劉夫人子脩脩士於穰下常言將我¶
兒殺之遂&KR0152;泣無節太祖忿之遣歸家後太祖就見之夫¶
人方織踞機如故太祖拊其背曰顧我共載歸乎夫人不¶
應太祖却行户外遂不應太祖曰眞決矣遂與之絶¶
吴志曰魯肅代周瑜之當陸口過吕蒙屯下肅常輕蒙蒙¶
問肅君受重任與關羽爲鄰將何計略以備不虞肅造次¶
應曰臨時施冝&KR0041;曰今東西雖一家而&KR0028;羽實熊虎因爲¶
畫五䇿肅於是越席就之拊其背曰吕子明吾不知卿才¶
略所及於此(子明蒙/之字也)¶
車頻&KR0087;書曰苻堅生肩背赤色隠起狀&KR0002;&KR0144;文付因爲苻¶
氏¶
<pb:KR3k0012_SBCK_371-8b>¶
又曰堅背文曰草付之祥因爲苻氏¶
唐書曰貞觀四年制决罪人不得鞭背以明堂孔穴針灸¶
之所¶
又曰吕温者以小吏事崔漢衡貞元&KR0004;吐蕃背盟漢衡爲¶
&KR0269;蕃所虜將殺之温趨往以背受刃吐蕃義之由是與漢¶
衡俱免¶
尸子曰醫　者&KR0087;之良醫爲宣王割痤爲惠王治痔皆愈¶
張子之背腫謂　曰背非吾背也子製焉醫竘善治疾張¶
子委製焉夫爲身與國亦猶此必有所要製然後治矣(音)¶
(叩又/音)¶
孔叢子曰仲尼&KR0027;背¶
帝王世紀曰簡翟浴&KR0007;丘之水燕遺夘吞之剖背生契¶
白虎通曰傳稱周公背僂是謂強後成就周道輔相㓜主¶
<pb:KR3k0012_SBCK_371-9a>¶
又孫卿子曰周公傴背不伸也¶
&KR0054;物志曰宋有田夫自曝背於日其妻曰&KR0018;日之暄今獻¶
必蒙重賞田夫曰昔人有美戎菽甘芹子獻之郷豪甞苦¶
於口&KR0015;而弃之¶
論衡曰書言齊桓公&KR0018;婦人以朝諸侯管仲曰吾君背疽¶
瘡不得婦人瘡不愈此虚也桓公設庭燎夜坐以致賢士¶
豈反以白日&KR0018;婦人於背乎¶
幽明録曰王子猷先有背疾子敬疾篤&KR0106;禁來往聞子敬¶
亡撫心悲惋都不一聲背即潰裂¶
　　　　　脊¶
&KR0003;文曰脊背&KR2135;也¶
釋名曰脊積也積續骨節終上下也¶
春秋元命苞曰陽立於三故人脊三寸而結(宋均曰結/節結也)¶
<pb:KR3k0012_SBCK_371-9b>¶
孝經鈎命決曰仲尼&KR0027;脊¶
墨子曰周宣王殺其臣杜伯不辜後三年王田於圃田車¶
徒滿野杜伯乗白馬素車衣朱衣朱冠弓矢射王車上中¶
心折脊王殪車中伏韔而死(韔音/暢)¶
　　　　　脅¶
&KR0003;文曰骿并脅也膀兩脅旁也從内脅聲¶
通俗文曰腋下謂之脅¶
釋名曰脅挾也在兩旁臂所挾也¶
春秋元命苞曰隂極於八故人旁八幹長八寸¶
又曰顓頊駢幹上法月叅集成紀以理隂陽¶
左傳僖中曰晉公子重耳及曹曹共公聞其駢脅欲觀其¶
躶浴薄而觀之¶
公羊傳曰齊公子彭生送魯莊公拉幹而殺之也¶
<pb:KR3k0012_SBCK_371-10a>¶
史記曰范睢先事魏中大夫湏賈賈使齊雎從齊王聞雎¶
辯賜金及牛湏賈以爲雎持隂事告齊旣歸以告魏相魏¶
大怒使人笞擊雎折脇摺齒雎佯死弃於厠¶
吴志曰曹仁攻圍甘寧周瑜救寧圍解乃渡屯北岸剋期¶
大戰瑜跨馬略陣㑹流矢中右脅瘡甚便還後仁聞瑜卧¶
瘡未起勒兵就陣瑜乃自輿按行激揚吏士仁遂退¶
晉書曰周顗在中朝時能飲一石及過江雖醉每稱無對¶
偶有舊對從北來顗亦出二石酒共飲各大醉及顗醒使¶
視客巳腐脅而死¶
世本曰陸終娶于&KR0017;方氏之妹謂之女嬇(音/蒯)生六子孕而¶
不育三年啓其左脅三人出焉啓其右脅三人出焉¶
王充論衡曰張儀駢脅卒相秦魏¶
外國圖曰大秦國人長脅¶
<pb:KR3k0012_SBCK_371-10b>¶
　　　　　肋¶
釋名曰肋勒也檢肋五藏也¶
廣雅曰幹謂之肋¶
竹林七賢論曰劉伶甞醉與俗人相忤其人攘&KR0209;而往必¶
欲歐之伶顧而&KR0015;曰鷄肋不足以安尊拳¶
　　　　　臍¶
&KR0003;文曰臍肚臍也¶
釋名曰齊劑也膓端之所限劑也¶
春秋元命苞曰齊者下流並㑹合爲齊腹(宋均曰齊中也/四方並湊者也)¶
左傳莊公曰楚文王過鄧鄧祁侯享之三甥曰亡鄧國者¶
必此人也&KR0002;不早圖後君噬臍(&KR0002;齧腹齊/喻不可及)¶
後漢書曰董卓旣誅乃尸於市天時始熱卓充肥脂流於¶
地守尸吏燃火置卓臍中光明達曙如是積日¶
<pb:KR3k0012_SBCK_371-11a>¶
漢晉陽秋曰齊王冏之方盛也有婦人詣大司馬門求&KR0009;¶
産吏詰之婦人曰我截齊罷便去耳有識者聞而惡其言¶
南燕録曰慕容德其母夢日入臍中晝寑而生德¶
莊子曰支離䟽頥隠於臍¶
&KR0015;林曰趙伯翁肥大夏日醉卧孫兒縁其肚上戲因以李¶
八九枚内臍中至後日李大爛汁出乃泣謂家人曰我膓¶
爛將死明日李核出乃知孫兒所内李子也¶
　　　　　腰¶
&KR0003;文曰腰身中也¶
釋名曰腰約也在體之中約繼大而小也¶
春秋元命苞曰腰而上者爲天尊髙陽之狀腰而下者爲¶
隂豐厚地之重數合於四故腰周四尺¶
後漢書曰東平憲王蒼腰帶八圍顯宗甚重之詔曰日者¶
<pb:KR3k0012_SBCK_371-11b>¶
問東平王處家何等最樂王曰爲善最樂其言甚大副是¶
腰腹矣¶
又曰梁兾妻能作折&KR0398;歩¶
晉書曰陶潜曰不能爲五斗米折腰於郷里小人¶
干寳晉紀曰中書令李豐謀廢大將軍世宗使舎人王羡¶
請之豐來辭不遜左右以刀環築腰死¶
南史曰羊偘有妓張静琬腰一尺六寸能掌中舞孫荆玉¶
能反腰帖地衘得地上簮¶
二石僞事曰石虎攻中(山得鄭略之妹/生二男更娶崔)爲妻至相敬待無¶
兒鄭復生男崔求養鄭不許一月卒病死鄭䜛崔謂妾多¶
養胡子虎時踞胡牀於庭中大怒索弓箭崔聞欲殺之徒¶
跣至虎前曰公勿枉殺妾乞聽妾言虎不聽但言促還坐¶
無預卿崔便去　未至虎於後射之中腰而覆¶
<pb:KR3k0012_SBCK_371-12a>¶
墨子曰楚靈王好士細腰故其臣皆三飯爲節脇息然後¶
帶扶墻然後起¶
韓子曰楚靈王好細&KR0398;國有餓死人¶
尹子曰楚莊王好細&KR0398;一國皆有飢色¶
西京雜記曰趙后體腰柔弱善行歩進止女弟昭儀不能¶
及也¶
太平御覽卷第三百七十一¶
<pb:KR3k0012_SBCK_371-12b>¶
