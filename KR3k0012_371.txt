# -*- mode: mandoku-view -*-
#+TITLE: 太平御覽
#+DATE: 2015-09-23 10:14:02
#+PROPERTY: LASTPB  <md:KR3k0012_SBCK_370-1a>
#+PROPERTY: JUAN 372

¶
<md:KR3k0012_SBCK_371-1a>¶
<pb:KR3k0012_WYG_371-1a>
欽定四庫全書
　太平御覽卷三百七十一¶
　　　　　　　　　　　　宋　李昉等　撰
　　人事部十二¶
　　　胷　　　　　　　　膈
　　　乳　　　　　　　　腹
　　　背¶　　　　　　　　脊
　　　脅　　　　　　　　肋
<pb:KR3k0012_WYG_371-1b>
　　　臍　　　　　　　　腰¶
　　　　胷¶
說文曰膺胷也臆胷骨也¶
廣雅曰臆膺胷也¶
釋名曰胷猶啌啌氣所衝(啌許/江切)¶
左傳僖下曰魏犨&KR0761;僖負羈氏魏犨傷扵胸公欲殺之
而¶愛其材使問且視之病将殺之魏犨束胷見使者曰
以君¶之靈不有寧也距躍三百曲踊三百乃舍之
<pb:KR3k0012_WYG_371-2a>
論語摘輔象曰孔子胸應矩是謂儀古¶
春秋演孔圖曰孔胷文曰制作定世符運<md:KR3k0012_SBCK_371-1b>¶春秋後語曰荆軻謂樊扵期曰願得將軍之首以獻秦
王¶秦王必喜而見臣臣左手把其袖右手揕其胸¶
漢書曰髙祖與項羽對軍數羽十罪羽伏弩射漢王中
胸¶髙祖詐捫足曰虜中吾指¶
又曰王莽好反膺髙視¶
京房易奴占曰人生子有二胸民謀其主
<pb:KR3k0012_WYG_371-2b>
帝王世紀曰禹母吞神珠胷圻而生禹¶
淮南子曰文王洿膺¶
南州異物志曰獠民亦謂文身國刻其胸前作華文以
為¶飾¶
山海經曰結胸國為人結胸(郭璞注曰臆前/突出如人結喉)貫胷國為
人¶胸有竅¶
世說曰王孝伯問王大忱阮籍何如司馬相如王大忱
曰<md:KR3k0012_SBCK_371-2a>¶阮籍胸中壘塊故湏酒澆之
<pb:KR3k0012_WYG_371-3a>
録異傳曰漢武帝時蒼梧賈雍為豫章太守有神術出
界¶討賊為賊所殺失頭雍上馬還營營中咸走来視雍
雍胷¶語曰有頭為佳吏涕泣曰有頭佳雍曰無亦佳言
畢遂死¶
志怪集曰石季倫母䘮洛下豪俊赴殯者傾都王戎亦
入¶臨殯便見鬼攘臂打搥鑿甚惶惶有一人當棺立此鬼
披¶胷䧟之此人即應鑿而倒人便去得病半日死故世
間相¶傳不宜當棺由戎所見
<pb:KR3k0012_WYG_371-3b>
　　　　膈¶
說文曰膈心上膈也¶
釋名曰膈塞也膈塞上下使不與榖氣相亂¶
世說曰桓公有主簿善别酒輙令先嘗好者謂青州従
事¶惡者謂平原督郵青州有齊郡平原有鬲縣従事言
至臍<md:KR3k0012_SBCK_371-2b>¶督郵言至膈上住¶
　　　　乳¶
廣雅曰湩(音/凍)謂之乳
<pb:KR3k0012_WYG_371-4a>
說文曰湩乳汁也¶
通俗文曰乳病曰&KR0146;(音丁/故反)¶
河圖曰蒼帝并乳¶
春秋元命苞曰文王四乳是為含良盖法酒旗市恩舒
明¶(宋均曰/乳酒也)¶
漢書曰張蒼免相後口中無齒食乳以女子為乳母也¶
謝承後漢書曰南陽李善本濟陽李元家奴元遭病死
惟¶有孤孫續有貲千萬奴婢欲謀殺續分其財産善夜
<pb:KR3k0012_WYG_371-4b>
抱續¶逃瑕邱界親自哺養乳為生潼遂至成長¶
吴書曰潁川馮熈使魏辭意不屈魏留之熈懼見廹乃
引<md:KR3k0012_SBCK_371-3a>¶刀刺中乳房上聞嘉之賜鹽米復其門¶
後漢書曰朱循之為劉義隆司徒従事中郎守滑臺安
頡¶圍之其母在家乳汁忽出號慟告家人曰我年老非
復¶有乳汁之時今忽如此兒必没矣果以其日為頡所
擒¶
又曰昭成皇帝諱什翼卧則乳至席
<pb:KR3k0012_WYG_371-5a>
齊書曰太祖母陳皇后生太祖二年乳人乏乳后夢人
以¶兩甌麻粥與之覺乳遂大出¶
淮南子曰文王四乳是謂大仁天下所歸百姓所親¶
山海經曰刑天與帝争神帝斷其首遂塟之常羊山乃
以¶乳為目臍為口¶
益部耆舊傳曰蜀郡張寛字叔文漢武帝時為侍中従
祀¶甘泉至渭橋有女子浴於渭水乳長七尺上怪問之
女曰¶帝後第七車者知我所来時寛在第七車對曰天
<pb:KR3k0012_WYG_371-5b>
皇主祭<md:KR3k0012_SBCK_371-3b>¶祀者齋戒不嚴時則女人見¶
劉欣期交州記曰趙嫗者九真軍安縣女子也乳長數
尺¶不嫁入山聚羣盗遂攻郡常着金㩉蹤屐戰退輙張
帷幙¶與少男通數十侍側刾史吴郡陸𦙍平之¶
王子年拾遺録曰無老國其人皆千嵗百嵗一老齒落
髮¶秃又年少嫗者乳養還復若幼稚¶
神仙服食經曰仙藥有陽丹隂丹隂丹婦人乳汁也婦
人¶十五已上下為月客有身月客絶上為乳汁
<pb:KR3k0012_WYG_371-6a>
養性經曰乳者意之府也¶
世說曰武子烝肫肥美異常味武帝怪問何由乃爾云
以¶人乳飲之武帝色甚不平所以飲食未畢便去¶
異苑曰賈充妻郭氏為人凶妬生兒犂民年始二嵗充
外¶入就乳母抱中鳴撮郭遥見謂充愛乳嫗即殺之兒
恒啼<md:KR3k0012_SBCK_371-4a>¶泣不吃他乳經日遂死郭於是終身無子¶
唐新語曰韓思彦以侍御史廵察于蜀成都有富商兄
弟¶三人分資不平争訴累年不决思彦推案數日令厨
<pb:KR3k0012_WYG_371-6b>
者奉¶乳自飲以其餘賜争者竊相語遂號哭攀援不觧
俱言曰¶侍御豈不以兄弟同乳母耶悲號不自勝請同
居如初¶
相書許負曰乳間闊尺富貴足夀乳黒如墨公侯之相¶
　　　　腹¶
說文曰腹厚也¶
釋名曰腹複也富也腹胃之屬已自裏盛復扵外複之
其¶中多品似富也自臍以下曰水腹水汋所聚也
<pb:KR3k0012_WYG_371-7a>
又曰少腹少小也比臍以上為小也¶
易說卦曰坤為腹離其於人也為大腹¶
尚書盤庚曰今予其敷心腹腎腸歴告爾百姓于朕志<md:KR3k0012_SBCK_371-4b>¶左傳宣十三年傳曰楚子圍蕭司馬卯言號申叔展曰
有¶麥&KR0920;乎曰無有山鞠藭乎曰無河魚腹疾奈何曰目
於眢¶井而出之¶
國語曰叔魚牛腹其母嘆曰必以賄死¶
史記曰薄姬曰昨夜夢蒼龍據妾腹帝曰此貴徴也吾
<pb:KR3k0012_WYG_371-7b>
為¶汝成之一幸生男是為代王¶
史記曰范睢說秦昭王曰伍子胥槖載而出昭闗夜行
晝¶伏至於陵水無以餬其口膝行匍匐稽首肉袒鼔腹
吹簫¶乞食於吴市卒興吴國闔閭為伯¶
東觀漢記曰光武降銅馬諸將未能信賊賊亦兩心上
勅¶賊各歸勒兵上輕騎入賊營賊曰蕭王推心置人腹
中¶安得不投死¶
又曰帝問東平王蒼在家何等最樂對曰為善最樂後
<pb:KR3k0012_WYG_371-8a>
詔<md:KR3k0012_SBCK_371-5a>¶與諸國述之曰王言甚大副其腰腹矣¶
謝承後漢書曰濟隂戎良字子恭年十八為郡門幹良¶
儀容佳麗太守諸葛禮使冩書従者誣良與婢通良刳
腹¶引出肝腸示禮赤心¶
後漢書曰邊韶字孝先教授數百人韶口辯曾晝眠卧
弟¶子嘲曰邊孝先腹便便嬾讀書但欲眠韶潜聞之應
之曰¶吾以邊為姓先為字腹便便五經笥但欲眠思經
義寐與¶周公通夢静與孔子同意師而可嘲出何典記
<pb:KR3k0012_WYG_371-8b>
嘲者大慙¶
魏志曰管輅弟展謂輅曰大將軍待君意厚冀當富貴¶
輅長嘆曰天與我才不與我夀恐四十七八間不克見¶
女嫁男娶吾背無三甲腹無三壬此皆不夀之驗明年
四¶十八卒¶
吴録曰丁固夢腹上生松趙逹謂之曰松字十八公後
果<md:KR3k0012_SBCK_371-5b>¶然(夢門/已具)¶
齊書曰髙帝為領軍蒼梧王深相猜忌屢欲害帝常帥
<pb:KR3k0012_WYG_371-9a>
數¶十人直入領軍府時暑熱帝晝卧裸袒蒼梧立帝於
室内¶畫腹為射的自引滿将射之帝神色不動歛袂曰
老臣無¶罪蒼梧左右王天恩諌曰領軍腹大是佳射弸
而一箭便¶死後無可復射不如&KR1076;射之乃取&KR1076;箭一發
即中帝臍蒼¶梧投弓于地大笑曰此手如何¶
崔鴻十六國春秋後趙録曰佛圖澄腹旁有一孔常以
絮¶塞之每夜書則拔絮孔中出光照於一室又當天時
平旦¶至流水側復腹旁孔中引出五臓六腑洗之訖還
<pb:KR3k0012_WYG_371-9b>
内腹中¶
老子曰虚其心實其腹¶
又曰聖人為腹不為目¶
荘子曰夫赫胥氏之時民含餔而熈鼓腹而逰<md:KR3k0012_SBCK_371-6a>¶唐子曰人君以江海為腹山為靣如此則下不知其量
畏¶而懐之¶
帝王世紀曰紂刳孕婦之腹中以觀其胎¶
吴越春秋曰子胥鞭平王屍三百右手决其目左足踐
<pb:KR3k0012_WYG_371-10a>
其¶腹¶
京房易占曰人生有二腹其國分¶
王子年拾遺録曰孫䇿每夢腸出委地有神女夜来為
其¶收内腹裏云必生才雄之子方興吴國神女負策母
繞吴¶昌門三匝曰當賜爾此土鼎足于天下¶
談藪曰楊玠娶愽陵崔季讓女崔家冨圖籍殆將萬卷
成¶婚之後頗亦逰其書齋既而告人曰崔氏書被人盡
盗曾¶不知覺崔遽令撿之玠捫腹曰已蔵之經笥矣
<pb:KR3k0012_WYG_371-10b>
世說曰郝隆七月七日出日中仰卧人問其故答曰我
曬<md:KR3k0012_SBCK_371-6b>¶腹中書耳¶
又曰張華既貴有少時賔客来候之華與共飲九醖為
酣¶暢其夜醉眠張常飲此酒眠輙使人左右轉側其夜
客别¶忘勅左右而左右依常為張公轉側至明起友人
猶不起¶視之酒果穿腹流床下滂沱¶
又曰劉真長始見王丞相時盛暑之月丞相以腹慰彈
碁¶局曰何乃䛬(吴人以冷為䛬或/作渹音與鄭相近)劉既出人問見王公
<pb:KR3k0012_WYG_371-11a>
如何¶劉曰未見他異惟作吴語耳¶
又曰郄太尉在京日遣門生與王丞相書求女壻丞相
語¶郄信曰君徃東廊下任意選之門生歸白郄云王家
諸郎¶皆可喜聞某来覔女壻咸自矜持惟有一郎在東
牀坦腹¶而食如不聞郄云正好比訪之乃是逸少因嫁
女與之¶
俗說曰有人指周伯仁腹曰此中何有答此中洪洞容
卿<md:KR3k0012_SBCK_371-7a>¶等數百人
<pb:KR3k0012_WYG_371-11b>
　　　　背¶
說文曰背脊也¶
釋名曰背陪也在後稱也¶
廣雅曰背謂之骶背比也¶
左傳莊公曰齊襄公田于貝邱見大豕従者曰公子彭
生¶也公怒曰彭生敢見射之豕人立而啼公懼墜于車
傷足¶䘮屨反誅屨於徒人費弗得鞭之見血走出遇賊
于門刦¶而束之費曰我奚禦哉袒而示之背信之費請
<pb:KR3k0012_WYG_371-12a>
先入伏公¶而出鬭死于門中¶
史記曰婁敬說髙祖曰夫與人鬭不搤其亢(張晏曰亢/喉嚨也)
拊¶其背未能全勝也今陛下入闗而都秦之故地此亦
搤天¶下之亢而拊其背<md:KR3k0012_SBCK_371-7b>¶又曰蒯通知天下權在韓信說之曰相君之靣不過封
侯¶相君之背貴不可言¶
漢書曰吴王濞髙帝兄仲之子上患吴㑹輕悍無壮王
鎮¶之乃立濞為吴王王三郡五十二城髙祖召濞相之
<pb:KR3k0012_WYG_371-12b>
曰爾¶状有反相因拊其背曰漢帝後五十年東南有亂
豈非若¶耶天下一家慎無反濞頓首曰不敢¶
又曰武帝過平陽主既飲謳者進帝起更衣子夫侍尚
衣¶軒中得幸還坐忻甚賜平陽主金千斤主因奉子夫
送入¶宫子夫上車主撫其背曰行矣强飲勉之即貴願
無相㤀¶元朔元年生男懅遂立為皇后¶
後漢書曰越騎校尉伍子孚怒董卓兇毒乃朝服懐刃
見¶卓語畢辭去卓送至閣以手撫其背孚因出刃刺之
<pb:KR3k0012_WYG_371-13a>
不中¶卓自奮得免呼左右執殺孚<md:KR3k0012_SBCK_371-8a>¶魏畧曰孟達降文帝乗小輦執手撫其背戱之曰卿得
無¶為𤣥徳刺客耶¶
又曰太祖丁夫人養劉夫人子脩脩亡於穰丁常言将
我¶兒殺之遂哭泣無節太祖忿之遣歸家後太祖就見
之夫¶人方織踞機如故太祖拊其背曰&KR0133;我共載歸乎
夫人不¶應太祖却行户外遂不應太祖曰真决矣遂與
之絶
<pb:KR3k0012_WYG_371-13b>
吴志曰魯肅代周瑜之當陸口過吕蒙屯下肅常輕蒙
蒙¶問肅君受重任與雲長為鄰将何計畧以備不虞肅
造次¶應曰臨時施宜蒙曰今東西雖一家而雲長實熊
虎因為¶畫五策肅扵是越席就之拊其背曰吕子明吾
不知卿才¶畧所及扵此¶
車頴秦書曰苻堅生肩背赤色隐起状若篆文苻因為
苻¶氏<md:KR3k0012_SBCK_371-8b>¶又曰堅背文曰草付之祥因為苻氏
<pb:KR3k0012_WYG_371-14a>
唐書曰貞觀四年制决罪人不得鞭背以明堂孔宂針
灸¶之所¶
又曰吕温者以小吏事崔漢衡貞元初吐蕃背盟漢衡
為¶吐蕃所虜將殺之温趨徃以背受刃吐蕃義之由是
與漢¶衡俱免¶
尸子曰醫&KR0008;者秦之良醫為宣王割痤為恵王治痔皆
愈¶張子之背腫謂&KR0008;曰背非吾背也子製焉醫&KR0008;善治
疾張¶子委製焉夫為身與國亦由此必有所要製然後
<pb:KR3k0012_WYG_371-14b>
治矣(&KR0008;音/¶叩)¶
孔叢子曰仲尼龜背¶
帝王世紀曰簡翟浴𤣥邱之水燕遺卵吞之剖背生契¶
白虎通曰傳稱周公背僂是謂强後成就周道輔相幼
王<md:KR3k0012_SBCK_371-9a>¶又孫卿子曰周公傴背不伸也¶
愽物志曰宋有田夫自曝背於日其妻曰負日之暄今
獻¶必蒙重賞田夫曰昔人有美戎菽甘芹子獻之鄉豪
<pb:KR3k0012_WYG_371-15a>
常苦¶於口笑而棄之¶
論衡曰書言齊桓公負婦人以朝諸侯管仲曰吾君背
疽¶瘡不得婦人瘡不愈此虚也桓公設庭燎夜坐以致
賢士¶豈反以白日負婦人於背乎¶
幽明録曰王子猷先有背疾子敬疾篤恒禁来徃聞子
敬¶亡撫心悲惋都不一聲背即潰裂¶
　　　　脊¶
說文曰脊背胎也
<pb:KR3k0012_WYG_371-15b>
釋名曰脊積也積續骨節總上下也¶
春秋元命苞曰陽立扵三故人脊三寸而結(宋均曰結/即吉也)<md:KR3k0012_SBCK_371-9b>¶孝經鈎命决曰仲尼龜脊¶
墨子曰周宣王殺其臣杜伯不&KR0499;後三年王田扵圃田
車¶徒滿野杜伯乗白馬素車衣朱衣朱冠弓矢射王車
上中¶心折脊王殪車中伏韔而死
　　　　脅¶
說文曰骿并脅也膀兩脅旁也従肉劦聲
<pb:KR3k0012_WYG_371-16a>
通俗文曰腋下謂之脇¶
釋名曰脅挟也在兩旁臂所挟也¶
春秋元命苞曰隂極於八故人旁八幹長八寸¶
又曰顓頊駢幹上法月㕘集成紀以理隂陽¶
左傳僖中曰晉公子重耳及曹曹共公聞其駢脇欲觀
其¶躶浴薄而觀之¶
公羊傳曰齊公子彭生送魯莊公拉脇而殺之也<md:KR3k0012_SBCK_371-10a>¶史記曰范睢先事魏中大夫須賈賈使齊睢従齊王聞
<pb:KR3k0012_WYG_371-16b>
睢¶辨賜金及牛湏賈以為睢持隂事告齊既歸以告魏
相魏¶大怒使人笞擊睢折脇摺齒佯死棄扵厠¶
吴志曰曹仁攻圍甘寧周瑜救寧圍觧乃渡屯北岸尅
期¶大戰瑜跨馬畧陣㑹流矢中右脇瘡甚便還後仁聞
瑜卧¶瘡未起勒兵就陣瑜乃自輿按行激揚吏士仁遂
退¶
晉書曰周顗在中朝時能飲一石及過江雖醉每稱無
對¶偶有舊對従北来顗亦出二石酒共飲各大醉及顗
<pb:KR3k0012_WYG_371-17a>
醒使¶視客已腐脅而死¶
世本曰陸終娶于鬼方氏之妹謂之女嬇生六子孕而¶
不育三年啓其左脇三人出焉啓其右脇三人出焉¶
王充論衡曰張儀駢脇卒相秦魏¶
外國圖曰大秦國人長脅<md:KR3k0012_SBCK_371-10b>¶　　　　肋¶
釋名曰肋勒也檢肋五蔵也¶
廣雅曰幹謂之肋
<pb:KR3k0012_WYG_371-17b>
竹林七賢論曰劉伶嘗醉與俗人相忤其人攘袂而徃
必¶欲歐之伶頋而笑曰雞肋不足以安尊拳¶
　　　　臍¶
說文曰臍肚臍也¶
釋名曰臍劑也腸端之所限劑也¶
春秋元命苞曰臍者下流並會合為臍腹(宋均曰臍中/也四方並湊)
(者/也)¶
左傳莊公曰楚文王過鄧鄧祁侯享之三甥曰亡鄧國
<pb:KR3k0012_WYG_371-18a>
者¶必此人也若不早圖後君噬臍(若齧腹臍/喻不可及)¶
後漢書曰董卓既誅乃尸於市天時始熱卓充肥脂流
於¶地守尸吏燃火置卓臍中光明達曙如是積日<md:KR3k0012_SBCK_371-11a>¶漢晉陽秋曰齊王冏之方盛也有婦人詣大司馬門求
寄¶産吏詰之婦人曰我截臍罷便去耳有識者聞而惡
其言¶
南燕録曰慕容徳其母夢日入臍中晝夜而生徳¶
莊子曰支離䟽頥於臍
<pb:KR3k0012_WYG_371-18b>
笑林曰趙伯翁肥大夏日醉卧孫兒縁其肚上戯因以
李¶八九枚内臍中至後日李大爛汁出乃泣謂家人曰
我腸¶爛將死明日李核出乃知孫兒所内李子也¶
　　　　腰¶
說文曰腰身中也¶
釋名曰腰約也在體之中約繼而小也¶
春秋元命苞曰𦝫而上者為天尊髙陽之状腰而下者
為¶隂豐厚地之重數合扵四故腰周四尺
<pb:KR3k0012_WYG_371-19a>
後漢書曰東平憲王蒼腰帶八圍顯宗甚重之詔曰日
者<md:KR3k0012_SBCK_371-11b>¶問東平王處家何等最樂王曰為善最樂其言甚大
副是¶腰腹矣¶
又曰梁冀妻能作折腰歩¶
晉書陶潛傳曰不能為五斗米折腰事鄉里小兒¶
干寳晉紀曰中書令李豐謀廢大將軍世宗使舍人王
羡¶請之豐来辭不遜左右以刀環築腰死¶
南史曰羊侃有妓張净婉腰一尺六寸能掌中舞孫荆
<pb:KR3k0012_WYG_371-19b>
玉¶能反腰帖地銜得地上簮¶
二石偽事曰石虎攻中山得鄭畧之妹為妻至相敬待
無¶兒鄭復生男崔求養鄭不許一月卒病死鄭䜛崔謂
妾多¶養胡子虎時踞胡床扵庭中大怒索弓箭崔聞欲
殺之徒¶跣至虎前曰公勿枉殺妾乞聴妾言虎不聴但
言促還坐¶無預卿崔便去未至坐虎于後射之中腰而
覆<md:KR3k0012_SBCK_371-12a>¶墨子曰楚靈王好士細腰故其臣皆三飯為節脇息然
<pb:KR3k0012_WYG_371-20a>
後¶帶扶牆然後起¶
韓子曰楚靈王好細腰國有餓死人¶
尸子曰楚莊王好細腰一國皆有饑色¶
西京雜記曰趙后體腰柔弱善行歩進止女弟昭儀不
能¶及也¶
　
　
　
<pb:KR3k0012_WYG_371-20b>
　
　
　
　
　
　
　
　太平御覽卷三百七十一
