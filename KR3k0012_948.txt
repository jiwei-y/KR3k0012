# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:58.748190
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 948
#+PROPERTY: FILE SB11n0727-948太平御覽-卷之九百四十八.
<pb:KR3k0012_SBCK_948-1a>¶
太平御覽卷第九百四十八¶
蟲豸部五¶
　　　蜘蛛　縊女　馬蚿¶
　　　蝔　竹蟲　蓼蟲¶
　　　蠐螬　螻蛄　尺蠖¶
　　　　　蜘蛛¶
焦贑易林未濟之蠱曰蜘蛛作網以司行旅青蠅嚵噉以¶
求膏&KR0254;¶
又井之遯曰蜘蛛南北廵行罔罟杜季利兵傷我心膂¶
毛詩豳七月東山曰蠨蛸在户(蠨蛸長/踦也)¶
詩義䟽曰一名長脚荆州河内謂之喜子云此蟲來着人¶
當有親客至亦如蜘蛛爲罔羅居之¶
詩義問曰蠨蛸長足蜘蛛也¶
<pb:KR3k0012_SBCK_948-1b>¶
劉芳毛詩義筌曰蠨蛸長䗁音﨑㠊之䗁小蜘蛛長脚者¶
俗呼爲喜子¶
爾雅曰次蟗(音/秋)䵹鼄䵹鼄鼄蝥(音/矛)土䵹鼄(布地中/布罔)草䵹鼄¶
(絡幕/草間)蠨蛸長踦(音䗁小蜘蛛長脚/者俗呼為喜子)¶
張揖廣雅曰蛛蝥罔工蠾　毒蜍也¶
魏志曰館陶令(諸/葛)原遷新與太守管輅徃祖餞之賔客並¶
㑹原自起取燕𡖉蜂巢蜘蛛着器中使射覆卦成輅曰第¶
三物觳觫長足吐絲成羅㝷網求食利在昏夜此蜘蛛也¶
舉坐驚喜¶
抱朴子曰太昊師蜘蛛而結網¶
又曰或以赤班蜘蛛及七種水馬以合馮夷水仙丸服之¶
亦可以居水中又以塗足下則可以歩行水上也¶
符子曰晉公子重耳奔齊與五臣而遊乎大澤之中見蜘¶
<pb:KR3k0012_SBCK_948-2a>¶
蛛布其網曳其網而執豸以食之公子重耳觀之顧謂其¶
臣咎犯曰此蟲也智之薄者矣而猶役其智曵其網而執¶
豸以食之况乎人之有智而不能廓垂天之網布絡地之¶
網以供方丈之御是曽不如蜘蛛之智孰可謂之人乎咎¶
犯曰公子愼勿言也終行之則有&KR0022;有嗣矣¶
金樓子曰楚國龔舎&KR0004;隨楚王朝𪧐未央宫見蜘蛛焉有¶
赤蜘蛛大如栗四面縈羅網有蟲觸之而死者退而不能¶
得出焉舎乃歎曰吾生亦如是耳仕官者人之網羅也豈¶
可淹歲於是挂冠而退時人𥬇之謂舎為蜘蛛之隱¶
楊雄方言曰䵹鼄(郭璞曰知/蛛兩音)朱蝥也(者/無)自關而西秦晉之¶
間謂之鼄蝥(今江東呼/蝃蝥音掇)自𨵿而東趙魏之郊謂之䵹鼄或¶
謂之蠾蝓(燭&KR0119;/兩音)蠾蝓者侏儒語之轉北燕朝鮮冽水之間¶
謂之毒蛇(齊人又呼爲杜公/亦言罔工音毒)¶
<pb:KR3k0012_SBCK_948-2b>¶
束哲發蒙記曰蠅生積灰蜂出蜘蛛腐木爲螢火蠐螬出¶
朽芻¶
皇甫謐帝王丗紀曰湯出見羅者湯下車命解其三面而¶
置其一面更教之祝曰昔蛛蝥作罔今人學結欲左者左¶
欲右者右欲髙者髙欲下者下吾取其犯命者¶
郭璞洞林曰流移道路諸人並欲令郭璞射覆人人自持¶
五月五日蜘蛛者物悉驗遂不復射¶
淮南萬畢術曰蜘蛛塗布而雨自晞取蜘蛛置甕中食以¶
膏百日煞以塗布而雨不能濡也¶
又曰取蜘蛛與水狗及猪肪置甕中密以新縑仍懸室後¶
百日視之蜘蛛肥殺之以塗足渉水不没矣又一法取蜘¶
蛛二七枚内甕中合肪百日以塗足得行水上故曰蜘蛛¶
塗足不用橋梁¶
<pb:KR3k0012_SBCK_948-3a>¶
王充論衡曰觀夫蜘蛛之絲以罔飛虫也人之用詐安過¶
之¶
郭義恭廣志曰草蜘蛛在草上色青土䵹鼄在地上春行¶
草間索索履地¶
西京&KR0258;記曰樊噲問陸賈曰古帝王人君皆云受命於天¶
云有瑞應豈然乎賈曰有之夫目瞷得酒食火花得錢財¶
乾鵲噪行人至蜘蛛集百事喜小故猶徴大亦冝然故目¶
&KR3915;則呪之乾鵲噪則餧之蜘蛛集則放之况天下大寳人¶
君重位非天命何以得之¶
劉敬叔異苑曰陳郡殷家飬子名琅與一婢結好經年婢¶
死後猶徃來不絶後夕見大蜘蛛形如斗拌縁牀就琅便¶
宴爾怡恱毋取而殺之琅性理遂僻¶
劉義慶幽明録曰某郡張甲者與司徒蔡謨有親僑住謨¶
<pb:KR3k0012_SBCK_948-3b>¶
家暫行數𪧐過期不反謨晝眠夢甲云暫行忽暴病患心¶
腹病痛脹滿不得吐下某時死主人殯殮謨悲涕相對又¶
云我病名乾霍亂自可(治/之)但人莫知其藥故令死耳謨曰¶
何以治之甲曰取蜘蛛生斷去脚吞之則愈謨覺使人徃¶
甲行所驗之果死問主人病時日皆與夢符後有乾霍亂¶
者試用輙差¶
廣五行記曰蜘蛛集於軍中及人家有喜事¶
夢書曰䵹鼄爲大腹其性然也夢見蜘蛛憂懷任婦人也¶
葛洪治瘧方曰取蜘蛛一枚着飯中吞即愈¶
成公綏蜘蛛賦曰獨髙懸以浮處遂設罔於四隅南連大¶
廡北接華堂左慿廣厦右依髙廊吐絲屬緒目引結䌉纎¶
羅絡漠綺錯交張雲舉霧綴以待無方¶
張望蜘蛛賦曰余嘯詠蓬蘆遨歩丘園覽蜘蛛之爲蟲焉¶
<pb:KR3k0012_SBCK_948-4a>¶
乗虚運巧構不假物欲足性命蕭然靖逸良可翫也伊蜘¶
蛛之爲蟲縱微性乎天壤禀妙造於化靈忽無礙而無想¶
吐自然之纎緒先皇羲而結網慿輕羅以隱顯應大明之¶
幽朗¶
　　　　　縊女¶
爾雅曰蜆縊女也(孫炎曰小黑蟲赤頭三輔謂之縊女此/蟲多民多縊死郭璞注曰喜自經死故)¶
(曰縊/女)¶
異苑曰縊女蟲也一名蜆長寸許頭赤身黑&KR0106;吐絲自懸¶
昔齊東郭姜旣亂崔杼之室慶封殺其二子姜亦自經俗¶
傳此婦骸化而爲蟲故以縊女爲名¶
　　　　　馬蚿(音賢)¶
爾雅曰蛝(音/閑)馬踐(仕板/切)也(郭璞曰馬蠲虳也/俗呼馬&KR2209;虳音均)¶
張揖廣雅曰蛆(子魚/切)蟝(強魚/切)馬&KR2209;(音/逐)馬&KR2209;馬蚿也¶
<pb:KR3k0012_SBCK_948-4b>¶
宋書曰王素聲譽甚髙山中有蚿其聲清長聽之使人不¶
厭而其形甚醜素乃爲蚿賦以自况¶
魯仲連子曰諺云百足蟲三斷不蹶者持之者衆¶
文子曰善用人者&KR0002;蚿之足衆不相害(淮南/子同)¶
荘子曰䕫憐蚿蚿憐蛇夔謂蚿曰吾以一足&KR3907;(士今/切)踔(𠡠/卓)¶
(切)而行予無如矣今子使萬足獨柰何蚿曰不然子不見¶
夫唾乎噴則大者如珠小者如露今子動吾天機不知所¶
以然(司馬彪曰比蒹/謂蚿爲且渠也)¶
淮南子曰季夏草爲硏(草得隂而死極隂中反陽故/化爲蚈蚈馬蠸也蠸音權)¶
又曰良將之卒&KR0002;虎之牙&KR0002;兕之角&KR0002;鳥之羽&KR0002;蚈(音/牽)之¶
足(蚈馬/蠸也)¶
又曰蚈足衆走不及蛇物固有小不如大也¶
明堂月令曰腐草爲蠲¶
<pb:KR3k0012_SBCK_948-5a>¶
&KR0045;雄方言曰北燕馬蚿謂之蛆蟝¶
張茂先愽物志曰馬蚿一名百足中斷則頭尾各異行而¶
去¶
夲草經曰馬陸一名百足¶
呉氏本草經曰一名馬軸¶
　　　　　蝔¶
淮&KR0047;子曰蝔知將雨(高誘曰蝔蟲也大如筆/管長三寸餘蝔音皆)¶
　　　　　竹&KR0393;¶
淮&KR0047;萬畢術曰竹蟲飲人自言其誠(竹蟲三枚竹黄十枚/治之欲得人情取藥)¶
(如大豆燒酒中飲之不令/醉以問其事必得其實也)¶
　　　　　蓼蟲¶
孔藂蓼蟲賦曰覩兹茂蓼紛葩吐榮爰有蠕(而凖/切)蟲厥狀¶
似&KR1146;羣聚其間食之以生悟物託事以况乎人㓜長斯蓼¶
<pb:KR3k0012_SBCK_948-5b>¶
莫知其辛¶
　　　　　蠐螬¶
毛詩碩人曰膚如凝脂領如蝤蠐(蝤蠐蝎/蟲也)¶
陸機毛詩䟽義曰蠐螬生糞中¶
爾雅曰蟦(音/汾)蠐螬也(郭璞注曰在/糞土中者)蝤蠐蝎(在木中有也今/雖通名之爲蝎)¶
(所在/異也)¶
莊子曰烏足根爲蠐螬(司馬彪曰烏足草名/生水邊曹齊曹也)¶
淮南萬畢術曰&KR0112;成蠐螬(以秋冬穫&KR0112;置溝/中即生蠐螬也)¶
王充論衡曰蠐螬化爲復育復育轉爲蟬¶
楊雄方言曰蠀螬謂之蟦(蜚/翠)自𨵿而東謂之蝤蠀(酋酋/兩音)或¶
謂之卷屬(書/卷)或謂之蝖&KR1386;(亦呼堂齊或呼/地蝅宣斛兩音)梁益之間謂之¶
蛒(音/格)或謂之蝎或謂之蛭(音/質)蛒𥘿晉之間(或謂/蠧或)謂之天螻¶
(按爾雅曰&KR1386;天螻謂蛞螻耳/而方言以爲蝎未詳其義也)¶
<pb:KR3k0012_SBCK_948-6a>¶
<pb:KR3k0012_SBCK_948-7a>¶
&KR0003;其乃祖非罪繫獄時有螻蛄蟲行其左右謂曰爾有神¶
當活我因投飯與之食盡復來形稍大數日形如豚及當¶
刑螻蛄夜掘壁爲孔以(出/故)龐氏常祠螻蛄¶
葛洪治箭鈎在咽喉不出方曰用螻蛄腦塗之即出¶
范注治不得小便方曰取螻蛄大者二枚斷取體下以一¶
升水漬之去皮飲之湏&KR0119;便通¶
本草經曰䗜蛄一名天螻一名&KR2431;産難出刺在肉中潰癰¶
腫下哽咽解毒愈惡瘡¶
陶洪景夲草經曰螻蛄味鹹寒取自出者其自腰以前甚¶
澁主　大小便¶
　　　　　尺蠖¶
周易下繫辭曰尺蠖之屈以求伸也龍虵之蟄以存身也¶
爾雅曰蠖蚗蠖(今蝍/&KR2104;也)¶
<pb:KR3k0012_SBCK_948-7b>¶
晏子春秋曰&KR0076;章謂景公曰尺蠖食黃即身黄食蒼即身¶
蒼¶
&KR0003;文曰尺蠖曲信蟲(信音/申)¶
方言曰蠀(音/資)&KR2104;(子六/切)謂之尺蠖(郭璞曰/歩屈也)¶
曹子建長歌行曰尺蠖知屈申體道識窮逹¶
傅休弈潜通賦曰蠖屈體以求伸&KR0006;龍階木而升雲¶
鮑明逺尺蠖賦曰智哉尺蠖觀機而作申非向厚詘非今¶
薄静值泉渟機躁遇風驚起軒軀而曠莽伏累氣而¶
併形冰炭弗觸韋刃靡迕逢嶮䠞跡值夷舒歩忌好退¶
之見猜哀必進之爲蠧毎驤首以瞰塗常景行而翻路故¶
身不豫托地無前期從方而應何慮何思是以軍筭慕其權¶
國容擬其變高賢圖之隱淪智士以之藏見咲蛇靈之乆¶
蟄羞龍德之方戰¶
<pb:KR3k0012_SBCK_948-8a>¶
郭璞尺蠖譛曰貴有可賤賤有不珎嗟兹尺蠖體此屈申¶
論配龍虵見歎聖人¶
張恊七命曰鷦　飛而生風尺蠖動而成響¶
太平御覽卷第九百四十八¶
