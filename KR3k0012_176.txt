# -*- mode: mandoku-view -*-
#+TITLE: 太平御覽
#+DATE: 2015-09-23 10:14:01
#+PROPERTY: LASTPB  <md:KR3k0012_SBCK_175-1a>
#+PROPERTY: JUAN 177

¶
<md:KR3k0012_SBCK_176-1a>¶
<pb:KR3k0012_WYG_176-1a>
欽定四庫全書
　太平御覽卷一百七十六¶
　　　　　　　　　　　　宋　李昉等　撰
　　居處部四¶
　　　堂(堂皇附/)　¶　　　　樓
　¶　　　堂
説文曰堂殿也¶
釋名曰堂猶堂堂髙顯貌也
<pb:KR3k0012_WYG_176-1b>
禮記曰堂上不趨堂上接武堂下布武¶
又曰將上堂聲必揚¶
又曰禮有以髙為貴者天子之堂九尺諸侯七尺大夫
五¶尺士三尺¶
又曰禮天子不下堂而見諸侯下堂而見諸侯天子之
失¶禮也由夷王以下¶
尚書大傳曰天子堂九雉諸侯七雉伯子男五雉(雉三/尺也)<md:KR3k0012_SBCK_176-1b>¶續漢書曰中平三年造萬公堂於西園
<pb:KR3k0012_WYG_176-2a>
三十國春秋西凉傳曰李暠於南門外臨水起堂名曰
靖¶恭堂以議朝政閱武事堂成圖讃自古明王忠臣孝
子貞¶女暠自為序以明鑒戒文武羣僚亦皆圖焉是月
白雀翔¶于靖恭暠頌之¶
梁書曰髙祖五年改閲武堂為德陽堂改聽訟堂為義
賢¶堂¶
魏書曰任城王澄從髙祖於觀徳殿髙祖曰射以觀德
次¶之凝閒堂髙祖曰名要有其義此取夫子閒居之義
<pb:KR3k0012_WYG_176-2b>
不可縱¶奢以忘儉自安以忘危故此堂後作茅茨堂謂
李冲曰此¶東曰歩元廡西曰遊凱廡此坐雖非唐堯之
居卿等當¶無愧於元凱冲對曰臣既遇唐堯之君不敢
辭元凱之譽¶髙祖曰光景垂落朕同宗則有載考之義
卿等將出無逺<md:KR3k0012_SBCK_176-2a>¶何得黙爾德音即命黄門侍郎崔光郭
祚邢巒崔休等賦¶詩言志燭至公卿辭髙祖曰在夜載
考宗族之義卿等且還¶朕與諸王宗室欲成此夜飲¶
和苞漢趙記曰劉聰嘉平三年廷尉陳元達極諫聰怒
<pb:KR3k0012_WYG_176-3a>
將¶斬之聰時幸逍遥園李中堂元達抱堂下樹呌曰臣
所言¶者社稷之計聰免之於是易李中堂為愧賢堂
北史齊文¶襄於鄴東起山池遊觀河間王孝愉遂於第
中作水堂龍舟¶植幡矟於舟上數集諸弟宴射為樂武
成幸其第見而悦¶之故盛興後園之翫於是貴賤慕效
處處營造¶
又曰若干惠事母以孝聞周文帝造射堂新成與諸將
㑹宴¶射惠竊歎曰親老矣何時辦此周文聞之即日徙
<pb:KR3k0012_WYG_176-3b>
堂於惠¶宅¶
論衡曰王者之堂墨子稱堯舜堂髙三尺儒家以為卑下<md:KR3k0012_SBCK_176-2b>¶假使之然髙三尺之堂蓂莢生於階下須臨堂察之乃知¶
莢數夫起視堂下之莢孰與懸日歴於扆坐顧輙見之也¶
風俗通曰殿堂象東井形刻作荷菱荷菱水物也所以
厭火¶
晉宫闕名曰洛陽宫有則百堂螽斯堂休徴堂延祿堂
仁¶夀堂綏福堂含芳堂樂日堂椒華堂芳音堂顯成堂
<pb:KR3k0012_WYG_176-4a>
承先¶堂五福堂嘉寧堂¶
瑞應圖曰帝琴堂前有橘樹連理改琴堂為連理堂¶
華陽國志曰文翁立講堂前又作石室一曰玉堂在城
南後堂¶遇火太守更修立又增二石室¶
盧氏家記曰盧渾為右衛將軍太夫人年髙求解職被
詔¶不聽特假百日迎母東歸起養親堂集㑹作詩言志¶
齊地記曰臨淄城西門外有古講堂基柱猶存齊宣王
修¶文學處也<md:KR3k0012_SBCK_176-3a>¶
<pb:KR3k0012_WYG_176-4b>
拾遺記曰董偃嘗卧延清之堂設火齊屏風¶
又曰海人獻龍膏為燈於燕昭王王坐通雲之堂(具燈/¶部)
襄沔記曰¶¶¶馬衆每年刺史三月上旬於此泉起曲水流
杯¶堂引泉水為祓禊之所臨時構造事竟毁除其流杯
堂今¶在壘城西¶
郡國志曰王屋縣有孔子學堂西南七里有石室臨大
河水¶勢湍急五里之間寂無水聲如似聽義¶
又曰齊桓公宫城西門外有講堂齊宣王立此學也故
<pb:KR3k0012_WYG_176-5a>
稱¶為稷下學莒子如齊盟于稷門此也¶
宋永初山川古今記曰永康縣縉雲堂黄帝鍊丹處<md:KR3k0012_SBCK_176-3b>¶又曰費北有積弩堂¶
益州記曰文翁學堂在城南¶
羊頭山記曰學堂在洛陽南陽闗外長十丈廣三丈堂前¶
石經四部本碑凡四十八枚西尚書周易公羊十六碑
南¶禮記五碑東論語三碑有諫議大夫馬日磾議郎蔡
邕銘
<pb:KR3k0012_WYG_176-5b>
又曰聖壽堂石虎造垂玉佩八百大小鏡二萬枚丁香末¶塗
壁胡桃油塗瓦四面垂金鈴萬枚去鄴三十里聞響¶
十洲記曰崑崙山有光碧之堂西王母所居¶
郡國志曰雞陂之側即春申君子假君之殿也後太守
居之¶以數失火故塗以雌黄遂名黄堂¶
説苑曰聖人之於天下譬如一堂之上也今有滿堂飲
酒¶者一人獨纍然向隅而泣則一堂之人皆不樂矣¶
管子曰堂上逺於百里門庭逺於萬里今步者一日百
<pb:KR3k0012_WYG_176-6a>
里<md:KR3k0012_SBCK_176-4a>¶之情通堂上有事十日而君不聞步者十日千里之
情通¶堂下有事一月而君不聞步者百日萬里之情通
門庭有事¶朞年而君不聞此謂逺於萬里也¶
漢武内傳曰上元夫人言西王母有六甲之術用之可
以¶遊景雲之宫登流霞之堂¶
漢武故事曰玉堂去地十二丈基階皆用玉¶
東京賦曰金華玉堂白虎麒麟¶
潘尼詩曰鸞鳯棲堂廡不若翔寥廓
<pb:KR3k0012_WYG_176-6b>
文選天台山賦玉堂䕃映乎髙隅¶
楚辭曰魚鱗屋兮龍堂¶
古詩云黄金為君門白玉為君堂庭中生桂樹華燈何
煌¶煌¶
　　　　堂皇(附/)<md:KR3k0012_SBCK_176-4b>¶漢書曰坐堂皇上(宫而無四/壁曰皇也)¶
廣雅曰堂皇合殿也¶
洛陽記曰洛陽宫有桃間堂皇杏間堂皇柰間堂皇竹
<pb:KR3k0012_WYG_176-7a>
閒¶堂皇李閒堂皇魚梁堂皇醴泉百戯堂皇¶
晉宫闕名曰洛陽有水碓堂皇擇果堂皇¶
陸機四言詩序曰天子晏朝士於宣猷堂皇遂命機賦
詩¶
　　　　樓¶
爾雅曰狹而修曲曰樓¶
説文曰樓重屋也樔澤中守草樓也¶
釋名曰樓有户牗諸孔婁婁然也
<pb:KR3k0012_WYG_176-7b>
史記曰方士言武帝曰黄帝為五城十二樓以候神人
帝¶乃起神明臺井榦樓髙五十丈輦道相屬¶
漢書曰濟南人公玉帶上黄帝明堂圖中有一殿四面無
壁<md:KR3k0012_SBCK_176-5a>¶以茅葢通水水圜宫垣為復道上有樓從西南入葢
樓¶
又郊祀志云其南有玉堂璧門大鳥之屬立神明臺井¶
榦樓髙五十丈輦道相屬顔師古注云漢宮閤疏云
樓¶¶髙五十丈上有室
<pb:KR3k0012_WYG_176-8a>
東觀漢記曰公孫述造十層赤樓也¶
後漢書張奐傳曰初奐為武威太守其妻懷孕夣帯奐
印¶綬登樓而歌占者曰必將生男復臨兹郡命終此樓
旣而¶子猛以建安中為武威太守殺刺史州兵圍之急
猛耻見¶擒乃登樓自焚而死¶
又曰黄昌為郡守陜縣彭氏造髙樓臨道昌行縣彭氏
婦¶人輙升髙樓而觀昌乃殺之¶
蜀志周羣作小樓多令奴更直樓上視天災纔有一氣即
<pb:KR3k0012_WYG_176-8b>
白¶羣<md:KR3k0012_SBCK_176-5b>¶羣自上樓觀之
晉書曰石崇作樓令婢緑珠作歌舞於上孫秀求緑珠
不¶得及崇被收方在樓上謂珠曰吾今為汝死矣珠乃
墜樓¶而死¶
又曰義熈八年於石頭東城内起髙樓加累入於霄漢
連堞帶於積¶水署曰入漢樓¶
宋書曰大明元年五月壬子紫氣出景陽樓狀如烟薄
乆¶之詔改景陽為景雲樓
<pb:KR3k0012_WYG_176-9a>
趙書云趙梁襲長安秦王業奔射鴈樓格戰至天明不
㧞¶
齊書曰東昏侯大起仙華神仙至壽諸殿刻畫雕綵¶麝
香塗壁窮極綺麗世祖興光樓上施青漆世謂之青樓
帝曰¶武帝不巧何不絶用瑠璃¶
又曰焦度嘗戰敗逃於營亭湖中江州刺史王景文誘
降¶復拒沈攸之於郢城登樓辱詈攸之攸之不能下至
今<md:KR3k0012_SBCK_176-6a>¶呼此樓為焦度樓也
<pb:KR3k0012_WYG_176-9b>
又魏虜傳云虜自佛狸至於萬民世增雕飾正殿西築臺¶
謂之白樓樓南又有祠星樓¶
梁書處士陶宏景傳云宏景止於句容句曲山永元初¶
更築三層樓宏景處其上弟子居其中賔客至其下
又曰¶大同十年幸蘭陵因賦歸舊鄉詩己酉幸京口城
北固樓¶曰此不足以固守然北望江山實為壯觀乃改
名北顧幸¶廻賓亭宴帝鄉故老及迎候者少長數千
人各賚錢二¶千
<pb:KR3k0012_WYG_176-10a>
周書曰孫儉傳云為荆州刺史人安其業吏人表請為
儉¶搆清徳樓樹碑刻頌朝議許焉¶
盛宏之荆州記云西鄂城東有三女樓周稚歿三女造
此樓於¶墓所<md:KR3k0012_SBCK_176-6b>¶老君本記云周康王時文始眞人結草為樓占星候氣
登¶眞隱訣云長綿樓上清太上宫名玉晨道君所居
吳越春¶秋云㑹稽郡小城勾踐築臺周圍千一百二十
步立為龍¶翼樓
<pb:KR3k0012_WYG_176-10b>
世説云桓翼征西治江陵城甚麗顧長康曰遥望層城
丹樓¶如霞¶
墨子云城偏三十步置坐候樓出堞四尺百步立木樓¶
樓前廣九尺髙七尺二百步一大樓去城中二丈五尺¶
洛陽地記曰洛陽城内西北角有金墉城東北角有樓
髙¶百尺魏文帝造也¶
盛宏之荆州記曰荆州城西百餘步有棲霞樓臨川康¶
王所置
<pb:KR3k0012_WYG_176-11a>
吳越春秋曰范蠡為勾踐立飛翼樓以象天門為兩蟉
繞棟<md:KR3k0012_SBCK_176-7a>¶以象龍角¶
羊頭山記曰原城西門南角萬歳樓俗傳飛入江常以¶
鐡鏁維之又樓上時見一道白氣如烟刺史必死輕者
貶¶謫州人至為常候¶
郡國志曰定州安喜縣城樓謂之神女樓¶
又曰馬邑白樓即後魏納姚興女為后后悲思因造此
樓¶登望飾以鈆粉故名之
<pb:KR3k0012_WYG_176-11b>
又曰金華縣因山為城南臨溪水髙阜上有樓名曰𤣥¶
暢樓宋沈約造以吟詠於此處¶
韋述兩京新記曰上陽宫有麗青臺浴日樓¶
十洲記曰崑崙山有玉樓十二層¶
虞氏家記曰吳小城白門樓吳王闔閭所作也至秦始
皇¶帝守宫吏燭燕窟失火燒宫而此樓故存<md:KR3k0012_SBCK_176-7b>¶瀬卿記曰老子廟有皇天樓九柱樓静念樓皆畵&KR0726;人
雲¶氣
<pb:KR3k0012_WYG_176-12a>
袁彦伯羅山疏曰仰望石樓𦕈然在雲中¶
金陵地記曰吳嘉禾元年於桂林苑起一樓名之曰落
星樓吳¶¶都賦曰享戎旅於落星之樓¶樓在建業東北十
里
世説曰凌雲臺樓觀極精巧先稱平衆材輕重當宜然
後¶造構乃無錙銖相負揭臺雖髙峻恒隨風揺動魏明
帝登¶臺懼其勢危别以大材扶持之樓便頽壞論者謂
輕重力¶偏故也
<pb:KR3k0012_WYG_176-12b>
九江録曰庾亮在武昌諸佐吏殷浩等乘秋夜佳景共
登¶髙樓俄而不覺亮至衆將避之公曰老子於此興復
不淺便坐談¶詠至今名庾公樓<md:KR3k0012_SBCK_176-8a>¶幽明録曰鄴城鳯陽門五層樓去地五十丈安金鳯凰
三¶頭於其上二頭飛入漳河朗見在水㡳一頭今獨存¶
水經曰鄧州㶚陵山上有入鄉樓¶
益州記曰成都有百尺樓¶
晉宫閤名曰洛陽有鳯凰樓
<pb:KR3k0012_WYG_176-13a>
古詩曰西北有髙樓上與浮雲齊¶
樂府詩云日出東南隅照我秦氏樓¶
漢宫閣名云長安有馬伯騫樓又有貞女樓¶
晉宫閣名云晉有祠星樓¶
又曰總章觀儀鳯樓在觀上廣望觀之南又别有鳯翔
樓¶又有慶雲樓<md:KR3k0012_SBCK_176-8b>¶　
　
<pb:KR3k0012_WYG_176-13b>
　
　
　
　
　
　
　
　太平御覽卷一百七十六
