# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:15.308349
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 317
#+PROPERTY: FILE SB11n0727-317太平御覽-卷之三百一十七.
<pb:KR3k0012_SBCK_317-1a>¶
太平御覽卷第三百一十七¶
　兵部四十八¶
　　　　　攻圍上¶
孫子曰下攻攻城攻城之法爲不得巳脩櫓橨輼具器械¶
三月而後成距闉又三月而後巳(脩治也櫓大楯也橨輼/車也轒狀其下四輪從)¶
(中推之至城器械者機関攻守揔名蜚臨/雲梯之屬距闉勇士積而前以附其城也)將不勝其忿¶
而蟻附之則殺士三分之一分而城不㧞者攻之災也(將/忿)¶
(不得攻器而使卒縁城/上如蟻縁墻殺士也)善用兵者屈人之兵而非戰㧞人¶
之城而非攻毀人之國而非乆必以全爭於天下故兵不¶
頓而利可全此謀攻之法也(不以敵戰而必全得之意/勝於天下不頓兵血刃也)¶
又曰不可勝則守可勝則攻(敵攻巳/可勝也)守則不足攻則有餘¶
(吾所守者力不足也/所以攻者力有餘也)所以善守者藏於九地之下(因其山/水丘陵)¶
(之/固)善攻者動於九天之上(因天時力利之變&KR0002;/動於九天之上也)故能自保¶
<pb:KR3k0012_SBCK_317-1b>¶
而全勝也¶
又曰攻而必取者攻其所不守也守而必固者守其所必¶
攻也(謂敵之/惜者也)故善攻者敵不知其所守善守者敵不知其¶
所攻(清不/&KR0165;也)微乎微乎故能隱於常形神乎神乎故能爲敵¶
司命進不可禦者衝其虚也退而不可追也速而不可及¶
也(卒往攻其虚/解退又疾也)故我欲戰雖髙壘深溝不得不與我戰者¶
攻其所必救之(絶粮道守歸/路攻君王也)我不欲戰畫地而守之(軍不/煩也)¶
敵不得與我戰者乖其所之(乖捩也捩其道示以利害使/疑之我末脩壘塹敵人不敢)¶
(敵我者以形勢之長/攻就能加之於敵也)¶
左傳曰晉荀呉帥師伐鮮虞圍鼓(鼓伯狄之别種也巨/鹿下曲陽縣有鼓聚)¶
鼓人或請以城叛穆子弗許曰或以吾城叛吾所惡也人以¶
城來吾獨何好焉使敵殺叛人而繕守備圍鼓三月鼓人¶
請降使其民見曰猶有食色姑脩而城軍吏曰獲城而弗¶
<pb:KR3k0012_SBCK_317-2a>¶
取何以事君穆子曰吾以事君也獲一邑而教民怠將焉¶
用邑人能事其君我亦能事吾君卒義不爽(爽/差)好惡不¶
愆城可獲而民知義所(知義/所在)有死命而無二心不亦可¶
乎鼔人告食竭力盡而取之克鼓不戮一人以鼓子䳒鞮¶
歸(鼔君/名)¶
又曰齊髙發帥師伐莒&KR0004;莒有婦人莒子殺其夫巳爲𨤲¶
婦及老託於紀鄣(紀彰/苔邑)紡焉以度而去之(因紡纑連所以/度城藏欲待外)¶
(攻以/報也)及師至則投諸外(投繩/城外)或獻諸子占子占使師夜縋¶
而登(縁繩/登城)登者六十人縋絶師鼓譟城上之人亦譟莒共¶
公懼啓西門而出七月丙子齊師入紀(傳言怨/不在大)¶
又曰晉侯𥘿伯圍鄭晉軍凾陵𥘿軍汎南佚之孤言於鄭¶
伯曰國危矣&KR0002;使燭之武見𥘿師必退(之孤燭之武/皆鄭大夫也)公¶
從之辭曰臣之壯也猶不如人今老矣無能爲也公曰雖¶
<pb:KR3k0012_SBCK_317-2b>¶
然鄭亡子亦有不利焉許之夜縋而出見𥘿伯¶
又曰齊侯曰以此衆戰誰能禦之以此攻城何城不克¶
又曰楚子圍鄭旬有七日鄭卜行成不&KR0123;卜臨于太宫(臨/哭)¶
(也太宫鄭/太祖廟)且巷出車&KR0123;(示將/見遷)國人大臨守陴者皆哭(陴者/城上)¶
(辟兒也皆哭/者告楚窮也)楚子退師鄭人脩城進復圍之三月克之(哀/其)¶
(窮故爲退師尚不服/故獲圍之九十日)入自皇門至于逵路(方九&KR0100;/曰逵)鄭伯肉¶
&KR0221;牽羊以逆(示服爲/目僕也)曰孤實不天(不爲天/所祐)不能事君使君¶
懷怒以及弊邑孤之罪也敢不唯命是聽其俘諸江南以¶
實海濵亦唯命其剪以賜諸侯使臣妾之亦唯命&KR0002;惠顧¶
前好(丗有/盟誓)使改事君夷於九縣(楚滅九國/以爲縣也)君之惠也孤之¶
願也非所敢望也敢布腹心君實圗之¶
又曰齊侯伐我北鄙圍龍(魯/邑)頃公之嬖人盧蒲就魁門焉¶
(攻龍/門也)龍人囚之齊人曰弗殺吾與而盟弗聽殺而&KR0553;諸城¶
<pb:KR3k0012_SBCK_317-3a>¶
上(&KR0553;/也)齊侯怒親鼓士陵城三日取龍¶
國語曰晉獻公見翟相之氛歸寢不寐(翟相國名也言有/云國之氣也一曰)¶
(敵國有善祥/巳國凶惡也)郄叔虎朝公語之遂伐翟相叔虎乗城&KR0013;羽¶
先登剋之(羽羽衣登/并其城也)¶
戰國䇿曰平原君謂馮忌曰寡人欲出兵攻燕何如對曰¶
不可夫以𥘿將伐武安君公孫起乗十勝之威與馬服子¶
戰於長平之下大敗趙師自以餘兵圍邯鄲之城趙以十¶
敗之餘収破軍之弊𥘿罷於邯鄲之下趙守而不可抜者¶
攻難而守易也今非有十克之威而燕非有長平之禍也¶
今一敗之禍未復而欲以罷趙攻強燕強𥘿以兵承趙之¶
弊此乃強吴所以亡而弱越所以霸也故臣未見燕之可¶
攻也平原曰善¶
又曰樂羊爲魏將而攻中山其子在中山中山之君烹其¶
<pb:KR3k0012_SBCK_317-3b>¶
子而遺羮樂羊坐於幕下啜之盡一杯文侯曰樂羊以我¶
故食其子之羮賞其功而疑其心¶
又曰𥘿攻趙蘇子&KR0003;𥘿王曰臣聞王之於民也多聽而時¶
用之是故事無敗也臣聞懷重寳者不夜行任大功者不¶
輕敵是以賢者任重而行恭智者功大而辭順故民不惡¶
其尊丗不妬其業𥘿乃解兵諸侯休天下安不相攻二十¶
九年¶
史記曰𥘿末沛公破南陽守齮走保城守宛(齮魚/綺切)張良曰¶
(沛公雖/欲急入)𨵿𥘿兵尚衆距險今不下宛宛從後擊彊𥘿在前¶
此危道也於是沛公乃夜引軍從他道還更張旗幟&KR0058;明¶
圍宛城三匝(黎未也未明之貌頃巳圍之事/畢方明又言黎黒色亦未明也)南陽守欲自¶
剄其舎人陳恢曰死未晚也乃踰城見沛公曰臣聞足下¶
約先入咸陽者王之今足下留守宛宛大郡之都也連城¶
<pb:KR3k0012_SBCK_317-4a>¶
數十人庶衆積蓄多吏人自以爲降必死故皆堅守乗城¶
今足下盡日止攻士死傷者必多引兵去宛宛必隨足下¶
後足下前則失咸陽之約後又有彊宛之患爲足下計莫¶
&KR0002;約降封其守因使止守引其甲卒與之西諸城未下者¶
聞聲爭開門而待足下通行無所累矣沛公曰善乃以宛¶
守爲殷侯封陳恢千户引兵而無有不下者¶
又曰武安君白起攻韓㧞九城斬首五萬¶
又周夲紀曰古公積德行義國人皆戴之獯育戎狄攻之¶
欲得財物與之巳復攻欲得地與民民皆怒欲戰古公曰¶
今戎翟所爲攻戰以吾地與民民之在我與其在彼何異¶
民欲以我故戰殺人父子而君之予不忍爲¶
漢書李陵傳曰單于急攻陵陵居谷中虜在山上四面射之¶
矢下如雨¶
<pb:KR3k0012_SBCK_317-4b>¶
又曰李廣利及郡國惡年少數萬人至貳師取善馬故號¶
貳師將軍當道小國各堅守不肯給食攻郁城殺傷甚衆¶
引而還天子聞之大怒使使遮玉𨵿軍有敢入輙斬之貳¶
師恐益發惡少年及邊&KR0016;六萬人伐宛宛城外流水於是¶
遣水工徙其城攻之三十餘日宛貴人相與謀遣人到貳師¶
軍約漢無攻我我盡出善馬貳師許之取善馬中馬以三¶
千疋餘¶
後漢書曰河南賊董憲招誘五校餘賊歩&KR0016;數千人屯建¶
陽去昌慮三十里光武親征至番(音/波)去憲百餘里諸將請¶
進帝不聽知五校乏食當退勑各各堅壁以待其弊頃之¶
五校糧盡果引去帝乃親臨四面攻憲三日大破之¶
又曰王郎起兵光武自薊至信都使鄧禹發奔命得數¶
千人令自將之别攻㧞樂陽¶
<pb:KR3k0012_SBCK_317-5a>¶
又曰龐萌董憲反與蘇茂挍(音/効)彊合兵三萬急圍桃城光¶
武時在蒙聞之乃留輜重自將輕&KR0016;二千歩&KR0016;數萬晨夜¶
馳赴師次任城去桃城六十里且曰諸將請進賊亦挑戰¶
帝不聽乃休士養銳以挫其鋒城中聞車駕至衆心固時¶
呉漢等在東都馳使召之萌等乃悉兵攻城二十餘日衆¶
疲困而不能下及呉漢等到乃率衆軍進桃城帝親自&KR0366;¶
戰大破之¶
又曰張歩據齊地漢將耿弇㹅兵討之張歩使其大將費邑¶
軍歷下又分守祝阿鍾城弇先擊祝阿自晨攻城未日中而¶
㧞之故開圍一角令其衆得奔歸鍾城(鍾城/人聞)祝阿巳潰大¶
恐懼遂空壁亡去¶
又曰漢將朱儁與荆州刺史徐璆共計黄巾擊賊帥趙弘¶
斬之賊餘帥韓忠復據宛乞降司馬張超請聽之儁曰兵¶
<pb:KR3k0012_SBCK_317-5b>¶
有形同而𫝑異者昔𥘿項之際人無定主故賞降附勸以¶
來耳今海内一統唯黄巾造㓂納降無以勸善討之足以¶
懲惡今&KR0002;受之更開逆意賊利則進戰鈍則乞降縱敵長¶
㓂非良計也因急攻連戰不剋儁登土山覩之顧謂張超¶
曰吾知之矣賊今外圍周固内營逼急乞降不受欲出不¶
得所以死戰也萬人一心猶不可當況十萬乎其害甚矣¶
不如徹圍并兵入城忠見圍解勢必自出則意散易破之¶
道也旣而解圍忠果出戰儁因擊大破之忠等皆降¶
又曰曹公破𡊮尚㧞鄴進圍壷𨵿今日城㧞皆坈之連日¶
不能下其將曹仁謂公曰夫圍城必開之所以開其生路¶
也今許之必死將卒自以爲守且城固而糧多攻則士卒¶
傷守則曠日持乆今頓兵堅城之下攻必死之慮非良計¶
也曹公從之遂降其城¶
<pb:KR3k0012_SBCK_317-6a>¶
東觀漢記曰張歩都臨淄使弟玄武將軍藍將兵守西安¶
去臨淄四十里耿弇引軍營臨淄西安之間弇視西安城¶
小而堅藍兵又精未易攻也臨淄諸郡太守相與雜居人¶
不專一其聲雖大而虚易攻弇内欲攻之告令軍中治攻¶
具後五日攻西安復縱生口令歸藍聞之晨夜守城至其¶
日夜半令軍皆食㑹明求乞攻西安臨淄不能救也弇曰¶
然吾故&KR0045;言欲攻西安今方自憂治城具而吾攻臨淄一¶
日必抜何救之有吾得臨淄即西安孤必復亡矣所謂一¶
舉而兩得者也且西安城堅精兵二萬人攻之未可卒下¶
卒必多死傷正使得其城張藍引兵突臨淄更強勒兵慿¶
城觀人虚實吾深入敵城後無轉輸旬月之間不戰而困¶
諸軍不見是爾弇遂擊臨淄至日中破之張藍聞臨淄破¶
果將其衆亡¶
<pb:KR3k0012_SBCK_317-6b>¶
漢表傳曰郭典字君業爲鉅鹿太守與中郎將董卓攻黄¶
巾賊張寳於下曲陽典作圍塹而卓不肯典曰受詔攻賊¶
有死而巳使諸將引兵屯東典獨於西當賊之衝晝夜進¶
攻寳由是城守不敢出時爲之語曰郭君圍塹董將不許¶
幾令狐狸化爲豺虎頼我郭君不畏強禦轉機之間敵爲¶
窮虜猗猗惠君實邈壃土¶
英雄記曰𡊮尚使審配守鄴曹操進軍攻鄴審配將馮禮¶
爲内應開突門内操兵三百餘人配&KR0116;之從城上以大石¶
擊門門閇入者皆死操乃鑿塹圍廽四十里&KR0004;令淺示&KR0002;¶
可越配望見𥬇而不出操令一夜濬之廣深二丈决漳水¶
灌之自五月至八月城中餓死者過半尚聞鄴急將兵萬¶
餘人還救操逆擊破之尚走依曲漳爲營操復圍之尚懼¶
遣隂夔陳球請降不聽尚還走藍田操復進急圍之尚將¶
<pb:KR3k0012_SBCK_317-7a>¶
馬迎等臨陣降衆大潰尚奔中山盡収其輜重得尚印綬¶
節龯及衣物以示城中城中崩沮配審命士卒曰堅守死¶
戰操軍疲矣幽州方至何憂無主以其兄子榮爲東門校¶
尉榮夜開門内操兵配猶拒戰城䧟生獲配意活之配意¶
氣壯烈終無撓辭見者莫不歎息遂斬之¶
魏志曰𡊮紹圍太祖於官渡糧乏問計於賈詡詡曰公明¶
勝紹勇勝紹用人勝紹决機勝紹有此四勝而半年不定¶
者但顧萬全故也必決其機須&KR0119;可定太祖曰善乃弃兵¶
出爲圍擊紹紹軍大潰河北平¶
太平御覽卷第三百一十七¶
<pb:KR3k0012_SBCK_317-7b>¶
