# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:28.149067
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 529
#+PROPERTY: FILE SB11n0727-529太平御覽-卷之五百二十九.
<pb:KR3k0012_SBCK_529-1a>¶
太平御覽卷第五百二十九¶
禮儀部八¶
　　　五祀　四望　髙禖　禱祈¶
　　　　　五祀¶
禮記𥙊法曰王爲羣姓立七祀曰司命曰中霤曰國門曰¶
國行曰太厲曰戸曰竈諸侯爲國立五祀曰司命曰中霤¶
曰國門曰國行曰公厲大夫立三祀曰族厲曰門曰行適¶
士立二祀曰門曰行庶人立一祀或立戸或立竈(鄭玄注/曰五祀)¶
(門户中霤也此皆小神/居人之間司察小神也)¶
又月令曰孟春其祀戸孟夏其祀竈季夏其祀中霤孟秋¶
其祀門孟冬　其祀行(餘&KR0123;&KR0123;/禮門)¶
白虎通曰何謂五祀者門户竈井中霤也¶
又曰曲禮下記云天子𥙊天地四方山川五祀歳遍諸侯¶
<pb:KR3k0012_SBCK_529-1b>¶
方伯祀山川𥙊五祀歳遍士𥙊其先凡祀有廢之莫敢舉¶
也有舉之莫敢廢也非所當𥙊而𥙊之名爲淫祀無福𥙊¶
五祀所以歳遍何愼五行也¶
五經異義曰大戴&KR0003;禮器云竈者老婦之𥙊許君按月令¶
孟夏之月其祀竈五祀之神王者所𥙊非老婦也鄭𤣥曰¶
竈神祝融是老婦¶
又曰王爲羣姓立七祀一曰司命主督察人命也二曰中¶
霤王宫室居處也三曰門四曰戸主岀入五曰國行主道路¶
也六曰大厲主殺也七曰竈主飲食也¶
漢書議曰祠五祀謂五行金木水火土也木正曰勾芒火¶
正曰祝融金正曰蓐收水正曰𤣥&KR0115;土正曰后土皆古賢¶
能治成五行有功者也主其神祀之¶
魏名臣奏曰𥘿静議云𥙊法七祀有國行今月令謂行爲¶
<pb:KR3k0012_SBCK_529-2a>¶
井是以俗廢行而祀井武帝始定天下興復舊祀造𥙊祀¶
門戸井竈中霤文帝稱詔靜按凡諸祠祀所以尊敬神靈¶
不冝稱詔髙堂隆議曰國中霤門井竈多不遍唯祀在者¶
故曰𥙊五祀在於廟今毎門户輒𥙊之自漢以來非舊典¶
也𥙊井自漢從水𩔖不列五祀冝除井祀行世夲曰徴作¶
禓五祀(徴者殷王八世孫也禓者強死男也謂時難索宣/駈疫逐強死&KR0017;也五者謂門户及井竈中霤也)¶
傳𤣥五祀議曰禮大記云室中央中霤謂四霤之中也𥙊¶
於漏井盖失之矣七祀之文皆云祀行而無井𥙊竈而不¶
𥙊井於事則闕夫設祀者非唯報功而巳亦神道設教使¶
民慎之幽&KR0115;也臣以爲帝之都城冝𥙊一門正宫一門正¶
室一户井竈中霤亦各擇其一正者𥙊之¶
　　　　　四望¶
尚書舜典曰正月上日受終于文祖在璿璣玉衡以齊七¶
<pb:KR3k0012_SBCK_529-2b>¶
政肆𩔖于上帝禋于六宗望於山川遍于群神歳二月東¶
廵狩至于岱宗柴望秩于山川肆覲東后(孔安國曰望秩/于山川者以尊)¶
(卑𥙊之也五岳視三公四瀆視諸/侯其餘小者或卿大夫伯子男)¶
周禮春官上曰大宗伯之職國有大故則旅上帝及四望¶
(四望五嶽四/鎮四瀆也)¶
又春官曰小宗伯之職掌兆五帝於四郊四望四𩔖亦如¶
之(兆爲壇/之營城)¶
又春官上典瑞曰掌玉瑞玉器之藏四珪有邸以祀天旅¶
上帝兩珪有邸以祀地旅四望¶
又春官下大司樂曰春奏姑洗歌南吕舞大韶以禮四望¶
公羊傳僖下曰夏四月卜郊不從乃免牲猶三望三望者¶
何望𥙊也則&KR0154;爲𥙊𥙊㤗山河海山川有能潤于百里者¶
天子秩而𥙊之(比皆助天氣成/功故𥙊天及之)¶
<pb:KR3k0012_SBCK_529-3a>¶
五經通義曰王者所以因郊𥙊日月星辰風伯雨師山川¶
何以爲皆有功於民故𥙊之也皆天地之别神從官也縁¶
天地之意亦欲及之故歳一𥙊之禮日於南門外禮月四¶
瀆於北門外禮山川丘陵西門外𥙊風伯雨師於東門外各¶
即其位也以是明之其𥙊之柰何乎曰𥙊日者懸𥙊月者¶
毀𥙊風者明𥙊雨者布䟽𥙊山川者沉各象其貌也¶
三輔黄圖曰宰衡王葬奏曰冬至使有司𥙊天神於南郊¶
髙祖配而望羣陽夏至使有司𥙊地祇於北郊髙后配而¶
望羣隂¶
隋書志曰梁朱异議鄭衆云四望謂日月星海鄭玄云謂¶
五岳四瀆㝷二鄭之&KR0003;牙有不同竊以望是不即之名凢¶
厥遥𥙊皆有斯目豈容局於星海拘於海瀆請今天司有¶
𨵿水旱之義爰有四海名山大川能興雲致雨一皆備𥙊¶
<pb:KR3k0012_SBCK_529-3b>¶
　　　　　髙禖¶
禮記月令曰仲春𤣥鳥至之日以太牢祀于髙禖天子親¶
徃后妃率九嬪御乃醴天子所御帶以弓韣授以弓矢立¶
於髙禖之前(蔡邕章句曰髙禖祀名也髙猶尊也禖者所/以祈子孫之祀也天子所御謂后妃以下主)¶
(妾御者韣弓衣也祝以髙禖之命飲以醴酒帶以弓衣尚/使得男者也鄭𤣥注曰𤣥鳥遺𡖉娀簡狄吞之生𢍆後以)¶
(爲禖官嘉祥/而立祀也)¶
漢書曰太子據立爲皇太子&KR0004;上年二十九乃得太子甚¶
喜爲立禖(張晏曰禖/求子禖神)使東方朔枚皐作禖祝¶
續漢書曰仲春之月立髙禖祀於城南禮以特牲¶
五經異義曰王者一歳七𥙊天地仲春后妃郊禖禖亦𥙊¶
天也¶
五經要義曰契母簡狄以𤣥鳥至之日祀於髙禖而生𢍆¶
髙禖者盖先王所以祈子孫之祀也玄鳥感陽而至集人¶
<pb:KR3k0012_SBCK_529-4a>¶
棟宇有孳乳之祥故重其至日因以用事¶
五經異義曰鄭記曰𤣥鳥至之日以太牢祀于髙禖注曰¶
髙辛氏世娀簡狄吞鷰子而生契後王以爲禖官嘉祥其¶
祀焉王權問曰以注言之先啇之時未有髙禖生民詩曰¶
克禋克祀以祓無子傳以爲古者必以郊禖焉姜嫄禋祀¶
上帝而生稷是則郊禖之祀非以生契之後立也譙喬荅¶
曰先啇之時自必有禖氏祓除之祀位在&KR0047;郊盖亦以𤣥¶
鳥至之日然其所禋乃於上帝娀簡狄吞乙子之後王以¶
爲禖官嘉祥祀之以配帝謂之髙禖¶
晉束晳髙禖壇石議曰元康六年髙禖壇上石破爲二叚¶
詔書問置此石來幾時岀何經典今應復不愽士議禮無¶
髙禖置石之文未知造設所由旣巳毀破無可改造設髙¶
辛氏有簡狄吞𡖉之祥今此石有吞𡖉之象盖俗&KR0003;所爲¶
<pb:KR3k0012_SBCK_529-4b>¶
而史籍無記可但收聚復於舊處而巳太常以爲吞𡖉之¶
言盖是逸俗之失義因今毀破便冝廢除下四府愽士議¶
賊曹屬束晢議夫未詳其置之故而欲必其可除之理理¶
不可然按郊祀志𥘿漢不祀髙禖漢武帝五子傳武帝晚¶
得太子始爲立禖其事未之能審¶
許慎五經異&KR0003;云山陽民𥙊皆以石爲主然則石之爲主¶
由來尚矣其此象矣而𥙊禮龜䇿𥙊器弊則埋之而改置¶
新石今破則冝埋而更造不冝遂廢収集破石積之故處¶
於禮無依於事不肅思所未安也時公卿從太常所處此¶
議不用其後得髙堂隆故事魏青龍中造立此禮詔書更¶
鐫石令如舊置髙禖壇上埋破石入地一丈¶
隋書禮志曰梁太廟北門内道西有石文如竹葉小屋覆¶
之宋元嘉中脩廟所得陸澄以爲孝武時郊禖之石然則¶
<pb:KR3k0012_SBCK_529-5a>¶
江左亦有此禮矣後齊髙禖爲壇於南郊傍廣輪二十六¶
尺髙九尺四陛三壇¶
　　　　禱祈¶
周書曰四月孟夏王&KR0004;祈禱于宗乃甞麥于廟¶
毛詩甫田曰琴瑟擊鼔以御田祖以祈甘雨以戒我稷&KR0112;¶
以榖我士女¶
又生民行葦曰曽孫唯主酒醴維醹酌以大斗以祈黄者¶
又臣工噫嘻曰春夏祈榖於上帝也(祈猶/禱求)¶
周禮春官上小宗伯曰小宗伯掌大災乃執事禱祠于上¶
下神祇¶
又春官下太祝掌六祝之辭以事&KR0017;神祈福祥求永貞¶
(馬融傳曰神天神/&KR0017;人&KR0017;祇地祇也)¶
禮記月令曰孟春是月也天子乃以元日祈穀于上帝¶
<pb:KR3k0012_SBCK_529-5b>¶
左傳襄上曰郊祀后稷以祈農事也¶
又定上曰魯昭公岀故季平子禱于煬公九月立煬宫(平/子)¶
(逐君懼而請禱於煬公昭公死/於外自以爲獲福故立其宫)¶
又哀上曰衛太子禱曰曽子蒯瞶敢昭告皇祖文王(周文/王皇)¶
(大/也)烈祖康叔文祖襄公鄭勝亂從(勝鄭聲公名釋君/助臣爲從於亂)晉午¶
在難(午晉定/公名)不能治亂使鞅討之(鞅趙簡/子各)¶
論語八佾曰王孫賈問曰興其媚於奥寕媚於竈何謂也¶
(王孫賈自周出仕於衛也宗廟及五/祀之神皆𥙊於奥室西南隅謂之奥)子曰不然獲罪於天¶
無所禱也(明當媚其尊者夫/竈者老婦之𥙊)¶
又述而曰子疾病子路請禱(禱謝過/於&KR0017;神)子曰有諸(觀子路曉/禱禮否)¶
子路對曰有之誄曰禱爾于上下神祇(誄天神/之辭也)子曰丘之¶
禱乆矣(孔子自知/無過謝)¶
五經異義曰禮𥙊法云天子有祧逺廟曰祧將祧而去之¶
<pb:KR3k0012_SBCK_529-6a>¶
故曰祧去祧曰壇去壇曰墠皆藏於祖廟有事則禱無事¶
則止¶
&KR0003;文曰告事求福爲禱¶
漢書曰文帝曰昔先王逺施不求其報望祀不祈其福今¶
吾聞祠官祝𨤲(如淳曰/𨤲福)皆於朕躬不爲百姓夫以朕之不¶
德而專饗獨美其福百姓不與是重吾不德也其令祠官¶
致祀無有所祈¶
東觀漢記曰鄧太后甞體不安左右憂惶至令禱祠願以¶
人爲代太后聞之即譴怒勑掖庭令以下何故乃有此不¶
祥之言左右咸流涕歎太后臨大病不自頋而念兆民後¶
病瘳豈非天地之應與¶
晉中興書曰大旱經乆太興四年四月始雨有奏應報賽¶
宗廟山川中宗詔曰祈廟云報賽非奉尊上辭也吾意有¶
<pb:KR3k0012_SBCK_529-6b>¶
疑以爲舊山川有許報故雨賽非大事不應告廟臣子無¶
要君之道黷𥙊稱賽於禮有違¶
唐書曰憲宗謂宰臣曰穰災祈福之&KR0003;其事信否李藩對¶
曰臣竊觀自古聖逹皆不禱祠故楚昭王有疾卜者謂河¶
爲崇昭王以河不在楚非所獲罪孔子以爲知天道仲¶
尼疾病門人子路請禱仲尼以爲神道助順繫於所行巳¶
旣全徳無愧屋漏故荅子路云丘之禱乆矣書云惠迪&KR0123;¶
從逆凶言順道則&KR0123;從逆則凶詩云自求多福則禍福之來¶
感應行事&KR0002;苟爲非道則何福可求是以漢文帝毎有𥙊¶
祀使有司敬而不祈其見超然可謂盛德若使神明無知¶
則安能降福必其有知則私巳求媚之事君子尚不可恱¶
也况於明神乎由此言之則履信思順自天祐之茍異於¶
此實難致福故堯舜之務唯在脩巳以安百姓管仲云義¶
<pb:KR3k0012_SBCK_529-7a>¶
於人者和於神蓋以人爲神主故但務安人而巳虢公求¶
神以致危亡王莽妄祈以速漢兵古今明誡書傳所紀望¶
陛下毎以漢文孔子之意爲凖則百福具臻矣上深嘉美¶
之¶
又曰文宗開成中以乆旱分命郡官偏祠祈禱於紫宸殿¶
對宰臣憂形於色宰臣以星官所奏天時當爾乞不過勞¶
聖慮上懔然改容曰朕爲天下主無徳及人致此災旱今¶
又謫見于上&KR0002;三日不雨當退歸南位更選賢明以主天下¶
宰臣嗚咽流涕各請罪乞免相位是夜澍雨大洽¶
又曰孔戣爲廣州刺史先是准詔禱南海神多令從事代¶
戣必自越風波而徃韓愈爲潮州作詩美之¶
華陽國志曰梁輔爲郡五官時天大旱請雨不降輔出禱¶
乃積薪祝神曰二日不雨則欲自焚謝罪百姓言終而雨¶
<pb:KR3k0012_SBCK_529-7b>¶
長沙郡𦒿舊傳曰祝良爲洛陽令時亢旱天子祈不得良¶
乃曝身階庭告誠引罪自晨至中紫雲沓起甘雨登降民¶
爲之歌曰天乆不雨烝民失所天王自出祝令特苦精符¶
感應滂沲而下¶
列仙傳曰歴陽有彭祖仙室前丗云禱請風雨莫不輙應¶
常有兩虎在祠左右今日祠訖即有虎迹¶
異苑曰晉簡文旣廢丗子道生次子郁又早卒而未有息¶
嗣濮陽令在弟前禱至三更鬱有黄氣自西南來逆室¶
前爾夜幸李太后而生孝武皇帝¶
韓子曰衛人有夫妻禱者而祝曰使我無故得百束布其¶
夫曰何少也對曰益是子將以買妾¶
吕氏春秋曰昔殷湯剋夏而天下大旱五年不収湯乃以¶
身禱於桑林曰余一人有罪無及萬方萬方有罪在子一人¶
<pb:KR3k0012_SBCK_529-8a>¶
無以一人之不敏使上帝&KR0017;神傷民之命於是剪其髮麗¶
其手自以爲牲用祈福於上帝民恱雨乃大至¶
淮南子曰聖人者不恥身賤而媿道之不行不憂命之短¶
而憂百姓之窮也是故禹爲水以身解於陽肝之河湯爲¶
旱以身禱於桑林之下聖人之憂民如此其明也¶
太平御覽卷第五百二十九¶
<pb:KR3k0012_SBCK_529-8b>¶
