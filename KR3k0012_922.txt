# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:56.635936
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 922
#+PROPERTY: FILE SB11n0727-922太平御覽-卷之九百二十二.
<pb:KR3k0012_SBCK_922-1a>¶
太平御覽卷第九百二十二¶
羽族部九¶
　　　鷰　白鷰¶
　　　赤鷰　雀¶
　　　舞雀　神雀¶
　　　赤雀　黄雀¶
　　　青雀　大雀¶
　　　　鷰¶
春秋運斗樞曰揺光星散爲鷰¶
禮記曰仲春之月玄鳥至之日以太牢祠于髙禖天子親¶
徃¶
左傳曰郯子云少皥鳥師而鳥名玄鳥氏司分者也(玄鳥/鷰也)¶
(春分來/秋分去)¶
<pb:KR3k0012_SBCK_922-1b>¶
又曰吴公子禮自衛如晉將𪧐於戚(戚孫文子/之邑也)聞鍾聲曰¶
異哉夫子之在此也猶鷰之巢於幕上也(言至/危也)¶
詩曰鷰鷰衛莊姜送歸妾也鷰鷰于飛差池其羽之子于¶
歸逺送于野鷰鷰于飛下上其音¶
又曰天命玄鳥降而生啇宅殷土茫茫(玄鳥乙鳥也春分鳥/降湯/之/先祖有)¶
(娀氏女簡狄配髙辛與之祈于郊禖而生/契故本以玄鳥至而祠焉茫茫大貌也)¶
爾雅曰鷰鷰乙也(注云齊曰/鷰梁曰乙)¶
史記曰帝嚳少妃有娀氏(娀音/嵩)曰簡狄以春分玄鳥至之¶
日祠于髙媒有玄鳥遺𡖉簡狄吞之生契¶
又曰陳勝輟耕歎曰鷰雀安知鴻鵠之志哉¶
又曰臨江閔王榮坐侵廟壖爲宫上徴榮詣中尉府郅都¶
責訊王王恐自殺葬藍田鷰數万衘土置冢上百姓憐之¶
漢書名臣奏曰丞相薛宣對曰茂陵寢上食日玄鳥來集¶
<pb:KR3k0012_SBCK_922-2a>¶
吐所含大豆紫墨色翶翔殿上此陛下永與天無極天下¶
幸甚¶
又曰成帝和平二年秋大水有鷰生雀¶
又曰王莽開哀帝母丁&KR0078;冢有鷰數千衘土投其穿中¶
魏志曰館陶令諸葛原遷新興太守管輅祖餞之賔客並¶
㑹自起取鷰𡖉蜂窠蜘蛛着器中使輅覆射卦成輅曰含¶
氣湏變依于宇堂雄雌以分趐未舒張此鷰𡖉也¶
晉中興書曰中原䘮亂郷人遂共推郗鑒爲主與千餘家¶
俱避難於魯國嶧山山有重險百姓飢饉野𩜹生草時或¶
掘野䑕蟄鷰而食之¶
晉書載記曰慕容㑺時鷰巢于㑺正陽殿之西椒生三雛¶
頂上堅毛几城献異鳥五色成章儁謂羣僚曰是何祥¶
也咸稱鷰者燕鳥也首有毛冠者言大燕龍興冠通天冕章¶
<pb:KR3k0012_SBCK_922-2b>¶
甫之象也巢正陽西椒者言至尊臨軒朝萬國之徴也三¶
子者數應三統之驗也神鳥五色言聖朝將繼五行之籙¶
以御四海者也㑺覽之大恱¶
南史曰襄陽覇城王整之姉嫁爲衛敬瑜妻年十六而敬¶
瑜亡父母舅姑咸欲嫁之誓而不許乃截耳置盤中爲誓¶
乃止所住户有鷰巢常𩀱來去後忽孤飛女感其偏栖乃以¶
縷繫脚爲誌後歳此鷰果復更來猶帶前縷女復爲詩曰¶
昔年無偶去今春猶獨歸故人恩旣重不忍復𩀱飛雍州¶
刺史西昌侯藻嘉其美節乃起樓於門題曰貞義衛婦之¶
閭又表於臺¶
崔鴻北　録曰昔魯人有浮海而失津者至于澶洲見仲¶
尼及七十子遊于海中與魯人一木杖令閉目乗之使歸¶
告魯侯築城以備㓂魯人出海投杖水中乃龍也具以狀¶
<pb:KR3k0012_SBCK_922-3a>¶
告魯侯不信俄而有羣鷰數萬衘土培城魯侯信之大城¶
曲阜訖而齊㓂至攻魯不克而還¶
韓子曰天下無道攻擊不巳甲胄生蟣虱鷰雀處帷幄¶
淮南子曰故先王之政四海之雲至而修封疆(春分之後/四海出雲)¶
蝦蟇鳴鷰降而逹路除道(春分/之後)¶
又曰大厦成而鷰雀相賀¶
吕氏春秋曰有娀氏有二佚女爲九成之臺飲食必鼔帝¶
令鷰徃視之鳴&KR0002;謚隘二女愛而争&KR0366;之覆以玉筐少¶
選(髙誘注曰/少選湏&KR0119;)發而視之鷰遺二𡖉北飛遂不反二女作歌¶
曰鷰徃飛實始爲北音(北國之/音也)¶
宣驗記曰程德度武昌人昔在潯陽夜見屋裏自明先有¶
鷰窠忽有小兒長尺餘潔白從窠出至床前曰却後三年¶
當得長生之道㝷闇而滅甚祕宻之〇又曰沛國周氏有三¶
<pb:KR3k0012_SBCK_922-3b>¶
子瘖並不能言有人來乞飲聞其兒聲問之具以實對客¶
曰君可還内思過旣異其言知非常人良乆云都不憶有¶
罪過客曰試更思㓜時事入内食頃出曰記小兒時當床¶
有鷰巢中有三子母還哺之輙出取食屋下舉手得及指¶
内巢中鷰子亦出口承受乃取三蒺䔧各與之吞即死母¶
還不見子悲鳴而去恒自悔責客變爲道人之容曰君旣¶
自知悔罪今除矣便聞其兒言語周正即不見道人¶
廣雅曰玄鳥鷰也¶
說文曰鷰玄鳥也布翅拔尾象形也齊魯之鳯作巢避戊¶
巳¶
論衡曰鷰鳥也形似非氣也安得生人且鷰之長不過¶
五寸安能成七尺之形契母適欲懷妊遭吞鷰𡖉好竒因¶
以爲其生耳¶
<pb:KR3k0012_SBCK_922-4a>¶
楊子法言曰朱鳥翾翾歸其肆矣(侯苞注曰朱鳥鷰/别名四海肆也)¶
愽物志曰人食鷰&KR0079;不可入水爲蛟龍所吞¶
又曰鷰戊巳日不衘泥塗巢此非才智自然得之¶
吴地記曰春申君都吴宫因加巧飾春申死吏照鷰窟失¶
火遂焚¶
越絶書曰吴路西宫在長秋周一里二百二十六歩秦始¶
皇十二年守宫者照鷰失火燒之¶
&KR0171;州塚墓記曰宋青州刺史郁㤗玄字義真好黄老故老¶
相傳㤗性仁恕德感禽獸&KR0004;葬之日有羣鷰數千衘圡於¶
塚上今塚猶髙大與他有異村郷歳時迄今𥙊祀¶
茅君内傳曰句曲山有神芝五種弟三名鷰貽芝其色紫¶
形如葵藿葉上有鷰象如欲飛狀光明洞澈食一株拜爲¶
太清龍虎仙君¶
<pb:KR3k0012_SBCK_922-4b>¶
崔豹古今注曰鷰一名天女一名鷙鳥¶
廣州志曰鷰有三種乳於巖崖者爲土鷰¶
湘中記曰零陵有石鷰形似得雷風則飛鴶䲳如真鷰¶
談數曰王景素甞與劉璡同在小齋有鷰集承塵飛鳴¶
相追景素曰萬物各有性靈而獨賤於鱗羽乎&KR0002;斯鳥¶
也遊則叅於雲煙之上止則隱於林木之下飢則啄渇則¶
飲形體無累乎物得失不𨵿於心一何樂哉¶
九章筭術曰五雀六鷰飛集于衡適平一雀一鷰飛而易¶
處則雀重而鷰輕¶
　　　　白鷰¶
宋元嘉起居注曰元年七月有白鷰集於齊郡遊翔庭宇¶
經九日乃去衆鷰翼隨&KR0106;有數千¶
陳書曰髙士馬樞目常黄能視闇中物有白鷰一𩀱巢其¶
<pb:KR3k0012_SBCK_922-5a>¶
庭樹馴狎欄廡時上几案春來秋去幾三十年¶
抱朴子曰千&KR0010;鷰户向北其色白而尾屈隂乾之服一¶
頭得五百歳此&KR0079;芝也¶
京房易占曰山見白鷰其君且得貴女(今俗名一/爲天女也)¶
續異記曰孫氏妻見一童子當前以&KR0107;擲之躍入雲中¶
夜聞户外歌曰昔填夏家冢輦泥頭欲秃今&KR0009;黄氏居非意¶
傷我目㝷覔巢中得一白鷰左目傷¶
宣城記曰侍中紀昌睦&KR0004;生有白鷰一雙出巢旣表素質¶
官途亦通¶
京州記曰吕光大安三年白鷰遊酒泉郡黒鷰列從¶
王威別傳曰時有白鷰來翔&KR0013;令爲賦¶
　　　　赤鷰¶
田俅子曰少昊氏之時赤鷰一衘羽而飛集少昊氏之戸¶
<pb:KR3k0012_SBCK_922-5b>¶
遺其丹書¶
　　　　雀¶
春秋運斗樞曰瑶光星散爲雀¶
禮記月令曰季秋鴻鴈來賔雀入大水化爲蛤¶
又内則曰雀晏蜩范(鄭玄注/云范鋒)¶
又三年問曰凡生天地之間血氣之属莫不知愛其𩔖今¶
失䘮其疋至於鷰雀猶有啁噍之頃焉然後乃能去之¶
詩曰誰謂雀無角何以穿我屋¶
春秋外傳趙簡子曰雀入淮而爲蛤¶
韓詩外傳曰夫鳯凰之&KR0004;起也遥遥千里藩籬之雀喔咿¶
而𥬇之及其&KR0155;少陽一詘一信　羽雲間藩籬之雀超然¶
自知不及逺矣¶
易通卦驗曰立夏雀子飛¶
<pb:KR3k0012_SBCK_922-6a>¶
史記曰趙武成王自號主父廢長子章而傳國於公子何¶
主父遊沙丘公子章作亂與何戰敗章士父閉之何¶
遂圍主父主父飢探雀&KR1145;而食之月餘遂餓死沙丘¶
范曄後漢書曰楊由字襄侯蜀郡人少習易爲文學椽時¶
有雀夜集庫門上太守廉范以問由對曰此占郡内當¶
有小兵然不爲害後二十餘日廣柔縣蠻夷反殺傷長吏¶
宋書曰蕭思話在青州常所用銅斗覆在藥厨下忽於斗¶
下得二死雀思話歎曰斗覆而𩀱雀殞其不祥乎俄而&KR0013;繫¶
北史曰後魏河南王曜五歳甞射雀於道武前中之帝驚¶
歎焉¶
又曰潘樂字相貴&KR0004;生有一雀止其母左肩占者咸言冨¶
貴之徴因名貴相後以爲字¶
唐書曰開元二十二年秋八月甲申幽州長史張守珪渝¶
<pb:KR3k0012_SBCK_922-6b>¶
𨵿界内虸蚄虫食田稼曼延入平州俄頃有羣雀來食此¶
虫一日食盡平州稼穡無有傷者¶
莊子曰一雀遇羿羿必得之或曰以天下爲之籠則雀無¶
所逃是故殷湯以庖人籠伊尹𥘿穆以五羊之皮籠百里¶
奚¶
抱朴子曰千羊不能捍獨虎萬雀不能抵一鷹¶
戰國䇿曰莊辛謂楚王曰夫雀俯啄白粒仰栖茂樹鼔翅¶
&KR0108;翼自以爲無患不知夫公子王孫左挾彈右握丸以加¶
其頸也¶
晏子春秋曰齊景公探雀&KR1145;弱反之晏子再拜賀曰吾君有¶
聖人之道矣君探&KR1145;而弱故反之是長㓜也禽獸&KR0002;此而¶
况人乎此聖人之道也¶
家語曰孔子見羅者所得雀皆黄口也孔子曰黄口盡得¶
<pb:KR3k0012_SBCK_922-7a>¶
大雀獨不得何也羅者對曰黄口從大雀者不得大雀從¶
黄口者得孔子頋語弟子曰君子愼所從○孔藂子曰邯¶
鄲民以正月旦獻雀於趙王而綴以五采王大恱申叔告¶
子順曰王何以爲也對曰正旦放之¶
吕氏春秋曰鷰雀争處於一屋之下子母相哺呴呴焉相¶
樂自以爲安矣突决上焚棟宇鷰雀顔色不變是何也不知¶
禍之將及爲人臣免鷰雀之智者寡矣¶
陳留耆舊傳曰圉人魏尚髙帝時爲大史有罪繫治獄有¶
萬頭雀集獄&KR0068;樹上拆翼而鳴尚占曰雀爵命之祥其鳴¶
即即復也我其復故官也有頃詔還故官¶
說文曰雀依人小鳥也¶
太玄經曰明珠彈雀貴不當也¶
風俗通曰中平中懷陵上有雀萬餘亂闘殺頭縣着樹也¶
<pb:KR3k0012_SBCK_922-7b>¶
郭璞洞林曰丞相府有將鶵鷄雀飛集其背上駈之去復¶
來如此再三令璞占之此晉王即祚之漸也¶
崔豹古今注曰雀一名嘉賔言栖𪧐人家狀如賔客也¶
王子年拾遺曰舜葬蒼梧之野有鳥如丹雀自　來吐五¶
色氣氛氲如雲名曰慿霄雀能羣飛衘土成墳¶
異苑曰上虞孫家奚奴多諸方術向空長嘯則羣雀來萃¶
夜呪蚊䖟悉死於側¶
又曰任城魏肇之&KR0004;生有雀飛入其手占者以爲封爵之¶
祥○益部𦒿舊傳曰楊宣爲河西太守行縣有羣雀鳴桑¶
樹上宣謂吏曰前有覆車粟此雀相隨欲徃食行數里果¶
有覆車粟¶
張顯析言曰萬雀不及一鳯凰衆星不如一明月¶
沙州記曰寒嶺去太陽川三十里便有雀䑕同穴雀亦如¶
<pb:KR3k0012_SBCK_922-8a>¶
家雀色小白䑕亦如家䑕色如黄瓦無尾¶
　　　　舞雀¶
述異記曰周成王元年貝多國人獻舞雀周公命返之¶
　　　　神雀¶
漢武内傳曰西王母仙藥有昆丘神崔¶
漢書曰宣帝元康三年詔曰前年夏神雀集雍今春五色¶
鳥以萬數飛屬縣翺翔而舞欲集未下其令三輔母得以¶
春夏擿巢探夘彈射飛鳥具爲令¶
東觀漢記曰永安十七年公卿以神雀五色翔集京師奉¶
觴上壽令賈逵作神雀頌¶
崔豹古今注曰孝哀帝太&KR0004;三年㤗畤殿有雀五色頭冠¶
長寸餘始到時鳥環其旁也¶
隋書曰開皇十六年有神雀降於含章闥髙祖召百官賜¶
<pb:KR3k0012_SBCK_922-8b>¶
醼告以此瑞許善心於座請紙筆製神雀頌奏之髙祖甚¶
恱曰我見神雀共皇后觀之今且召公䓁入適述此事善¶
心於座始知即能成頌文不加㸃筆不停毫常聞此言今¶
見其事因賜物二百叚¶
　　　　赤雀¶
春秋孔演圖曰鳥化爲書孔子奉以告天赤雀書上化爲¶
黄玉刻曰孔提命作法爲制赤雀集(將受/命制)¶
尚書中候曰赤雀衘丹書入豊止於昌前¶
謝承後漢書曰琅琊董仲爲不其令赤雀乳㕔事前桑上¶
民爲作歌頌¶
呉録曰景帝永安六年赤雀見於豫章¶
北齊書曰天保元年京師𫉬赤雀獻於南郊¶
唐書曰武德中赤雀巢於殿門宴五品以上頌者十餘人¶
<pb:KR3k0012_SBCK_922-9a>¶
極歡而罷¶
抱朴子曰靈寳經仙術也吴王伐石治宫室而合石之中得¶
紫文金簡之書不能讀之使使者以問仲尼曰吴王間居¶
有赤雀衘書以置殿前不知其義故逺諮呈仲尼視之曰¶
此乃靈寳方長生之法禹所服之禹將仙化封之名山石¶
凾之中今乃赤雀衘之殆天授也¶
孫氏瑞應圖曰赤雀者王者動作應天時則衘書來¶
遁甲曰赤雀不見則國無賢白雀不降則無後嗣(赤雀書/陽精也)¶
(白雀主衘鐵劵隂主衘精/也不來則國主無後嗣也)¶
尚書中候曰維天降紀𥘿伯出狩至于咸陽天振大雷有¶
火下化爲白雀衘籙集于公車¶
孝經援神契曰王者奉已約儉臺榭不侈尊事𦒿老則白¶
雀見¶
<pb:KR3k0012_SBCK_922-9b>¶
典略曰泰伯出獵於咸陽大雷有火流下化爲白雀衘丹¶
書集于公車書曰泰伯霸丗¶
魏略曰文帝欲授禪白雀十九見¶
吴志曰莘覈上孫皓表曰明珠旣覿白雀繼見¶
燕書曰&KR0598;帝時有異雀素質緑頭集于端門東樹棲翔二¶
旬而去夏四月以異雀故大赦名東園爲白雀園¶
涼州記曰吕光大安三年白雀巢陽川令郭敏室¶
燉煌實録曰侯瑾字子瑜解鳥語甞出門見白雀與群雀¶
同行&KR0099;然歎曰今天下大亂君子小人相與雜¶
北齊書曰臨漳縣令裴鑒蒞官清苦致白雀之瑞樊遜¶
上清德頌十首¶
唐書曰&KR0004;髙祖於太原斬王威有白雀飛入髙祖之懷¶
又曰武德九年江州都督太子衛副率侯君集於納義門¶
<pb:KR3k0012_SBCK_922-10a>¶
獻白雀一¶
又曰開元十三年兖州奏白雀見景戍上謂宰臣曰徃昔¶
史官唯記災異將令王者懼而循得故春秋不書祥瑞唯¶
記有年聖人之意明矣勑天下諸州府不得更奏祥瑞¶
南越志曰魯城縣多白雀大如鳩素質凝映¶
先賢傳曰周不疑曹公欲以爲議郎不就時有白雀瑞不¶
疑已作頌授紙筆立令復作操竒異之¶
羅含傳曰含在家中時有白雀集堂宇此徳行幽感所致¶
䂊章舊志曰太守孔笁臨郡三月白雀出南昌太守夏侯¶
嵩臨郡六年白雀見¶
　　　　黄雀¶
禮稽命徵曰𥙊五岳四瀆得其冝則黄雀見(黄雀/士精)¶
春秋考異郵曰黄帝將起有黄雀赤頭占曰黄¶
<pb:KR3k0012_SBCK_922-10b>¶
者土精赤者火榮雀者賞萌余當立¶
古詩曰桂樹華不實黄雀巢其顛¶
說𫟍曰吴王欲伐荆有諌者死舎人少孺子欲諌不敢即¶
懷操彈於後園露沾其衣如是三旦王曰子何來沾衣如¶
此對曰園中有樹其上有蟬蟬髙居悲鳴飲露不知螳蜋¶
在其後螳蜋委身曲附欲取蟬而不知黄雀在其旁黄雀¶
延頸欲啄螳蜋不知彈丸在其下臣梜彈欲取黄雀不知¶
露霑衣如此皆務欲得於前不顧於後患呉王乃罷¶
漢武故事曰拜孫卿爲郎持節候神自大室至於東萊云見¶
一人長五丈自稱巨公牽黄犬持黄雀欲謁天子因忽不見¶
續齊諧曰弘農楊寳字文淵後漢名士也年九歳時至華¶
隂北見一黄雀爲鵄梟所&KR0366;墜于樹下爲螻蟻所困寳見¶
之&KR0598;然命左右取之㱕致巾箱中養之唯食黄花百餘日¶
<pb:KR3k0012_SBCK_922-11a>¶
毛羽成朝去暮還後忽與羣雀俱來哀鳴繞堂數日乃去¶
及夕三更寳讀書未卧有黄衣童子向寳拜曰我王母使¶
臣昔使蓬萊不慎爲鵄梟所搏君仁愛極救實成德濟今¶
當受使南海不得奉侍極以悲傷以白環四枚與寳曰令君¶
子孫㓗白且位登三事當如此環矣於此遂絶寳生震震¶
生秉秉生賜賜生彪四丗名公爲東京盛族¶
𡊮山松後漢書曰陳弇字叔明陳留人學尚書躬自耕種¶
常有黄雀飛來隨弇翶翔¶
風俗記曰六月東南長風俗名黄雀風時海魚化爲黄雀¶
因以爲名¶
異𫟍曰永康王曠家井上有一浣衣石時時見有赤氣後¶
有二胡人&KR0009;居忽求買石未及受錢曠子婦孫氏覩二黄¶
雀闘於石上疾徃取之變成黄金¶
<pb:KR3k0012_SBCK_922-11b>¶
蕭廣濟孝子傳曰王祥後母病欲得黄雀炙祥思念卒難¶
致湏&KR0119;忽有數十黄雀飛入其幕¶
臨海異物志曰黄雀魚常以八月化爲黄雀到十月入海¶
爲魚¶
廣志曰黄雀體純脂江夏竟陵常獻給大官¶
　　　　青雀¶
禮記曲禮曰前有水則載青旌(鄭玄注載舉於旌首/以驚衆青雀水鳥也)¶
劉偵詩曰翩翩野青雀栖竄茨&KR0068;蕃朝拾平田粒夕飲曲¶
池泉猥出蔚萊中乃至丹丘邊¶
司馬彪與山巨源詩曰翩翩野青雀受性孤且微昔生三¶
河側鼓翼帝王畿¶
䴢元詩曰青雀西飛別鵠東翔¶
　　　　大雀¶
<pb:KR3k0012_SBCK_922-12a>¶
廣志曰安息大雀鴈身蹄似橐駞色蒼舉頭髙八九尺張翅¶
丈餘𡖉如瓮¶
東觀漢記曰永祚元年安息王獻條枝大雀¶
曹大家集兄超爲西城都護獻大雀詔大家作頌¶
太平御覽卷第九百二十二¶
<pb:KR3k0012_SBCK_922-12b>¶
