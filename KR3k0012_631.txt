# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:34.698943
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 631
#+PROPERTY: FILE SB11n0727-631太平御覽-卷之六百三十一.
<pb:KR3k0012_SBCK_631-1a>¶
太平御覽卷第六百三十一¶
　治道部十二¶
　　　　　薦舉中¶
東觀漢記曰光武召鄧禹曰吾欲北發幽州突騎諸將誰¶
可使者禹曰呉漢與鄧弘俱客蘇弘稱道之禹數與語其¶
人勇鷙有智謀諸將鮮及上以禹爲知人上欲定河内問¶
禹曰諸將誰可守河内者禹曰冦恂文武備足有牧民御¶
衆之才上乃用之¶
又曰東平王蒼薦吏呉良上以章示公卿曰蕭何薦韓信¶
設壇即拜不復考試以良爲議郎¶
又日王丹字仲回𥘉有薦士於丹者丹選舉之而後所舉¶
者䧟罪丹免客暫自絶俄而徴丹復爲太子太傳乃呼客¶
見之謂曰何量丹之薄不爲設食以罰之相待如舊¶
<pb:KR3k0012_SBCK_631-1b>¶
又曰南陽太守杜詩上䟽薦伏惠公曰竊見故大司徒陽¶
都侯伏惠公自行束脩訖無毀玷篤信好死守死善道經¶
爲人師行爲儀表衆賢百姓郷望德義微過斥退乆不復¶
用識者愍惜儒士痛心¶
又曰上嘗問宋弘通愽之士弘薦沛國桓譚才學洽聞幾¶
(幾近/岀)及楊雄劉向父子於是召譚拜議郎給事中上毎讌¶
輙令鼔琴好其繁聲弘聞之不恱悔於薦舉聞譚内出遣¶
吏召之譚至不舉席而讓之曰吾所以薦子者欲令輔國¶
家以道而今數進鄭聲以亂雅樂非頌德忠正也後大㑹¶
群臣上使譚鼓琴見弘失其常度上恠而問之弘乃離席¶
免冠謝曰臣所以薦桓譚者望能以忠正導主而今朝廷¶
欽悅鄭聲臣之罪也¶
又曰杜林字伯山扶風人爲御史先與鄭興同寓隴右乃¶
<pb:KR3k0012_SBCK_631-2a>¶
薦之上乃徴興爲太中大夫¶
又曰陳寵字昭公沛人爲尚書寵性純淑周宻重慎時有¶
表薦輙自手書削草人莫得知¶
又曰韋豹字季明數年辟公府輒以事去司徒劉愷辟之¶
謂曰卿輕人好去就故爵位不踰今歳垂盡當辟御史意¶
在相薦子其留乎豹曰犬馬齒衰豈敢乆待薦之私非所¶
敢當遂跣而起愷追之遥去不頋¶
范曄後漢書曰東平王蒼以至戚輔政時班固始弱冠說¶
蒼曰將軍以周邵之德立於夲朝今者將軍幕府新開廣¶
延群俊四方之士顚倒衣裳將軍冝効唐殷之舉審伊臯¶
之薦令逺近無偏幽隱必逹光名宣於當世貴烈著於無¶
窮竊見故司空掾桓梁京兆祭酒馮晉扶風掾李育(京/兆)督¶
郵郭基凉州從事王雍恒農功曹殷肅此六子者皆有殊¶
<pb:KR3k0012_SBCK_631-2b>¶
行絶才德隆當丗如蒙徴納以輔髙明此山梁之秋夫子¶
所爲嘆也蒼納之¶
又曰曹騰加位特進其所進逹皆海内名人陳留虞放(邊/留)¶
南陽延固張温恒農張兾頴川堂谿等皆所舉也¶
漢雜事曰傅喜爲右將軍傅太后與政事喜數諌之后不¶
恱喜上印綬病在家司空何武尚書唐林上書曰魯以季¶
友治亂楚以子玉輕重魏以無忌折衝項以范増存亡故¶
楚跨有南土帶甲百萬隣國不以爲難子玉爲將文公仄¶
席而坐及其死君臣相慶百万之衆不及一賢於是上拜¶
喜爲大司馬封髙武侯¶
又曰谷永爲尚書薦薛宣竊見少府宣材茂行㓗逹於從¶
政有退食自公之節寡移賞遊說之助臣恐陛下忽於羔¶
羊之詩捨功實之臣任虚華之譽是以越陳宣行能唯留¶
<pb:KR3k0012_SBCK_631-3a>¶
神考察上然之遂以宣爲御史大夫¶
魏志曰太祖旣定河北而髙幹舉并州叛衛固與范先通¶
謀太祖謂荀彧曰河東𬒳山帶河當今天下之要地也君¶
爲我舉蕭何冦恂以鎮之彧曰杜幾可於是拜幾爲河東¶
太守固等卒伏¶
又曰頴川戯志才籌畫之士太祖甚器之早卒太祖與荀¶
彧書曰自志才亡後莫可與計事者汝潁固多竒士誰可¶
以繼之彧薦郭喜召見與語(天/下)事太祖曰使孤成大業者¶
必此人也喜亦喜曰真吾君矣¶
又曰張郃字儁乂河間人也郃雖武將而愛儒士嘗薦同¶
郡畢諶經修行明詔曰昔祭遵爲將常置五經大夫居軍¶
中與諸生雅歌投壷今將軍外勤戎旅内存國朝朕嘉將¶
軍之意擢諶爲愽士¶
<pb:KR3k0012_SBCK_631-3b>¶
又曰桓範薦徐宣曰臣聞帝王之用當丗俊才争奪之時¶
以䇿畧爲先分定之後以忠義爲首故晉文行子犯之計而¶
賞曰季之言髙祖用陳平之智而託後於周勃竊見尚書¶
徐宣體忠厚之行秉直亮之性清雅特立不隨丗俗確然¶
難動社稷之節今僕射缺宣行掌後事腹心任重莫如宣¶
者帝遂以宣爲右僕射¶
又曰陳群薦廣陵陳矯丹楊戴乾太祖並用之後乹以忠¶
義死矯爲名臣¶
蜀志曰諸葛亮自比管仲樂毅時人莫之許唯徐元直(徐/庶)¶
(字元/直)謂爲信然時先主屯新野庶謂先主曰諸葛孔明者¶
卧龍也將軍豈願見之乎先主曰君與俱來庶曰此人可¶
就見不可屈致將軍冝枉駕頋之由是先主遂造亮凢三¶
於是情好日宻關羽張飛等不恱先主解之曰孤有孔明¶
<pb:KR3k0012_SBCK_631-4a>¶
猶魚之有水也願諸君勿復言羽飛乃止¶
呉志曰劉繇字正禮東來人兄岱字公山平原陶洪薦(繇/欲)¶
令舉茂才刺史曰前年舉公山柰何復舉正禮乎洪曰若¶
使君用公山於前擢正禮於後所謂御二龍於長衢騁騏¶
驥於千里不亦可乎¶
又曰周瑜薦魯肅才冝佐時當廣求其比以成功業不可¶
令去也權即召肅與語甚恱之衆賔罷退獨引肅還合榻¶
對食¶
又曰凌統字公績呉郡人爲孫權將甚見親重時有薦同¶
郡盛暹於權者以爲梗槩大節有過於公績權曰但令如¶
公績足矣後召暹夜至公績巳卧聞之攝衣出門執其手¶
以入其愛善不害如此¶
晉書曰桓尋字茂倫性通朗早有盛名有人倫識鑒抜才¶
<pb:KR3k0012_SBCK_631-4b>¶
取士或出於無聞或得之孩抱時人方之許郭¶
又曰劉恢甞薦呉郡張慿卒爲美士衆以此服其人¶
又曰華譚字令恩廣陵人除甄城令過漢水作莊子讃序¶
以示功曹後見教不常譚疑不能爲私問是廷掾張延所¶
作　譚即抜延薦達於部遂得升擢比譚爲廬江延亦巳¶
爲郡譚至廬江舉寒族周訪爲孝廉訪果立功名時以譚¶
爲知人¶
又曰江統爲司徒左長史東海王越爲兖州牧以統爲別¶
駕委以州事與統書曰昔王子師爲豫州未下車辟荀慈¶
明下車辟孔文舉貴州人士有堪應者否統舉髙平郗鑒¶
爲賢良陳留阮脩爲直言濟北程収爲方正時以爲知人¶
徐廣晉紀曰張華少自牧羊而篤志好學𥘉爲縣史盧欽¶
竒其才數稱薦之¶
<pb:KR3k0012_SBCK_631-5a>¶
晉中興書曰賀循㑹稽人郡鈴下有楊方者字公迴丗爲¶
郡威儀少好學有竒才以門役在閤下公事之暇輒讀五¶
經郷邑未之別也内史諸葛恢聞方學召爲給使見而異¶
之謂有殊常之才即解役散置左右以門人待焉由是邦¶
壤敬異方始得周旋郷貴虞喜兄弟以儒學立名並知拔¶
之後恢欲薦郡功曹於中宗使方具(其/事)主簿虞預以薦為¶
美送示太常賀循遂向京師稱美之司徒王導辟以爲掾¶
方始岀都交遊人間縉紳咸厚遇之¶
傅暢晉諸公讃序曰魏舒雖有宇量衆望未能悉歸侍中¶
任愷爲丗祖所委任秦始中啓舒散騎常侍侍中尚書令¶
又爲吏部遷僕射舒雖體度弘雅而才鈍無所創設遷光¶
禄大夫開府領司徒丗祖臨軒使太常任愷拜授朝廷以¶
愷前啓拔舒而爲王人人爲愷怨之也¶
<pb:KR3k0012_SBCK_631-5b>¶
宋書曰劉穆之爲丹陽尹凢所薦逹不納不止常云我雖¶
不及荀文若之舉善然不舉不善¶
又曰王鎮惡頗讀諸子兵書喜論軍國大事騎射非長而¶
縱橫善果斷武帝伐廣固鎮惡時爲臨澧令人或薦之武¶
帝召與語異焉因留宿且謂叅佐曰鎮惡王猛孫所謂將¶
門有將即署前部賊曹破賊有功封博陸縣五等子¶
又曰謝晦字宣明𥘉爲昶建威府中兵叅軍(孟/昶)死帝問劉¶
穆之昶府誰堪入府穆之舉晦即命爲太尉叅軍武帝嘗¶
訊獄其旦刑獄叅軍有疾晦代之晦車中一覽訊牒隨問¶
酬對無失即日署刑獄賊曹¶
又曰張邵元嘉五年爲征虜將軍領寕蠻校尉雍州刺史¶
加都督𥘉王華與邵不和及華叅要親舊爲之危心邵曰¶
子陵(子陵/華字)方弘至公豈以私隙害正義是任也華實舉之¶
<pb:KR3k0012_SBCK_631-6a>¶
又曰晉平王休祐爲南徐州帝就禇彦回求幹事人爲上¶
佐彦回舉沈文季轉騎長史東海太守¶
又曰劉道産在雍州有惠化遂蠻歸懷皆出縁征爲村落¶
户口殷盛及産死羣蠻大爲冦暴孝武西鎮襄陽江夏王¶
羲恭薦柳元景乃以爲武威將軍隨郡太守至廣設方畧¶
斬獲數百郡境肅然¶
又曰荀伯子好學愽覽經傳解褐奉朝請貟外散騎侍郎¶
著作郎徐廣重其才學舉伯子及王韶之並爲佐郎同撰¶
晉史¶
齊書曰愽昭字茂逺御史中丞劉俅薦於武帝永明𥘉以¶
爲南郡王侍讀¶
又曰孔休源字慶緒州舉秀才太尉徐孝嗣省其䇿深善¶
之謂同坐曰觀此足稱王佐之才瑯瑘王融雅相友善薦¶
<pb:KR3k0012_SBCK_631-6b>¶
之於司徒竟陵王爲西邸學士¶
又曰江革字休映弱冠舉南徐州秀才時胡諧之行州事¶
王融與諧之書令薦舉諧之方貢瑯瑘王沉便以革代之¶
又曰武帝將下都劉懷珎白帝曰夏口是兵衝要地冝得¶
其人髙帝納之與武帝書曰汝旣入朝當湏文武兼資人¶
委以後事武帝乃舉栁世隆自代轉爲武陵王前軍長史¶
江夏内史行郢州事¶
又曰明帝詔求異士始安王遥光表薦王&KR0788;及東海王僧¶
孺除&KR0788;散騎從事中郎將¶
又曰梁武帝之臨雍州問京兆人杜惲求州綱紀惲言柳¶
慶逺武帝曰文和吾已知所問未知者耳因辟爲别駕¶
又曰陸厥字韓卿少好屬文永明元年詔百官舉士同郡¶
司徒左曹掾顧暠之表薦厥堪舉秀才¶
<pb:KR3k0012_SBCK_631-7a>¶
梁書曰何遜字伯言八歳能賦沈約嘗謂遜曰吾毎讀卿¶
詩一日三復猶不已其爲名流所稱如此天監中兼尚書¶
水部貟外郎南平王引爲賔客後廌之於武帝與呉均伹¶
進倖¶
又曰朱异字彦和呉郡人也有詔求異能之士五經博士¶
明山賔表异髙祖召見使說孝經周易甚說之謂左右曰¶
朱异實異能後見山賔謂曰卿所舉殊得其人仍召异直¶
西省¶
又曰陸襄字師卿天監三年都官尚書范軸表薦襄起家¶
爲著作郎¶
陳書曰陸瓊字伯玉㓜聦惠有令名深爲文帝所貴及封¶
周迪陳寳應等都官符及大手筆並中勑付瓊及宣帝爲¶
司徒妙簡僚佐吏部尚書徐陵薦瓊於宣帝言其　具覆¶
<pb:KR3k0012_SBCK_631-7b>¶
敏文史足用近居郎署歳月過淹左曹掾缺凢膺兹選雖¶
階次小踰其屈滯巳積乃除司徒左曹掾¶
北齊書曰祖鴻勲范陽人也僕射臨淮王或表薦鴻勲有¶
文學冝試一官勑除奉朝請人謂之曰臨淮舉卿便以得¶
調竟不相識恐非其冝鴻勲曰爲國舉才臨淮之務但鴻¶
勲何從而謝之或聞而喜曰吾得其人矣¶
太平御覽卷第六百三十一¶
