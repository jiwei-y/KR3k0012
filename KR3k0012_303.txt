# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:14.539820
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 303
#+PROPERTY: FILE SB11n0727-303太平御覽-卷之三百三.
<pb:KR3k0012_SBCK_303-1a>¶
太平御覽卷第三百三¶
　兵部三十四¶
　　　　　征伐上¶
釋名曰伐豁也所向莫敢當前豁然破散也¶
易曰髙宗伐&KR0017;方三年克之¶
書曰葛伯&KR0311;餉湯&KR0004;征自葛東征西夷怨南征北狄怨曰¶
奚獨後予¶
又曰惟十有一年武王伐殷一月戊午師渡孟津¶
詩曰東山周公東征也我徂東山慆慆不歸昔我徃矣楊¶
柳依依今我來思雨雪霏霏¶
又曰六月宣王北伐也六月棲棲戎車旣飾四牡騤騤載¶
是常服薄伐玁狁以奏膚功有嚴有翼共武之服¶
又曰采𦬊宣王南征也蠢尓蠻荆大&KR0022;爲柔¶
<pb:KR3k0012_SBCK_303-1b>¶
又曰赫赫南仲薄伐西戎¶
又曰浩浩昊天不駿其德降䘮飢饉斬伐四國¶
又曰篤生武王保祐命尓爕伐大啇(&KR1858;和/也)¶
又曰維師尚父時維鷹&KR0045;諒彼武王肆伐大啇㑹朝淸明¶
(肆疾/也)¶
又曰文王有聲繼伐也武王能廣文王之聲卒其伐功也¶
又曰撻彼殷武奮伐荆楚罙入其阻襃荆之旅(傳云罙深/也箋云有)¶
(鍾鼓曰伐罙冒也殷道衰而楚人叛/啇宗撻然&KR0108;楊威武出兵伐之也)¶
禮記曰呉侵陳斬祀殺厲(祀神謂有屋/樹者厲&KR1282;病)師還岀境陳太宰¶
嚭使於師夫差謂行人儀曰是夫也多善言盍甞問焉師¶
必有名人之稱斯師者則謂之何(大宰行/人官名)太宰嚭曰古之¶
侵伐者不斬祀不殺厲不獲二毛(獲猶係虜之人二/毛髪鬢班白者)今斯¶
師也殺厲與其不謂之殺厲之師與(欲微切之故其/言似若不審也)曰反¶
<pb:KR3k0012_SBCK_303-2a>¶
尓地歸尓子則謂之何曰君王赦弊邑之罪又矜而赦與¶
有無名者也(又微之終其意也/呉楚𣈆號稱王)¶
周禮曰大司馬之職以九伐之法正&KR0022;國馮弱犯寡則眚¶
之賊賢害民則伐之暴内侵外則墠之野荒民散則削之¶
&KR0018;固不服則侵之賊殺其親則正之犯令侵政則杜之放¶
殺其君則殘之外内亂鳥獸行則滅之¶
大戴禮曰明主之所征必道之所廢者也彼廢道而不行¶
然後誅其君改其政吊其民而不奪其財也故曰明主之¶
征也猶時雨也至則民&KR0003;¶
左傳曰夏鄭人侵許凡師有鐘鼓曰伐無曰侵輕曰襲¶
又曰呉子諸樊伐楚門于巢(攻巢/門也)巢牛臣曰呉王勇而輕¶
&KR0002;啓之將親門(啓開/門也)我獲射之必殪(殪/死)是君也壃其少安¶
呉子門焉牛臣隱於短墻以射之卒¶
<pb:KR3k0012_SBCK_303-2b>¶
又曰𣈆師伐楚至於邲楚師出陣楚將孫叔敖曰進之寧¶
我薄人無人薄我詩云元戎十乗以先啓行先人也(元戎/戎車)¶
(在前軍言王者軍行必有戎車十/乗在前開道先人爲備御之也)軍志曰先人有奪人之¶
心薄之也(奪敵/戰也)遂疾進師車&KR0016;卒奔乗晉師荀林父不知¶
所爲鼔於軍中曰先濟者有賞中軍下軍爭舟舟中之指¶
可掬也(兩手/曰掬)下軍禆將趙嬰齊使其徒先具舟于河故敗¶
而先濟¶
又曰𣈆伐齊齊侯駕將走郵棠(郵棠齊邑/郵羽求切)太子與郭榮扣¶
馬(太子光也/榮齊大夫)曰師速而疾略也(言欲行略其/地無乆攻意)將退矣君何¶
懼焉且社稷之主輕則失衆君必待之將犯之太子抽劒¶
斷鞅乃止於是𣈆師東侵至濰南及沂(齊侯納太子諌/故獲不敗也)¶
又曰鄭伯侵陳大獲徃歳鄭伯請成于陳(成/平)陳不許五父¶
諌曰親仁善鄰國之寳也君其許鄭(陳公/也)陳侯曰宋衛實¶
<pb:KR3k0012_SBCK_303-3a>¶
難(可畏/難也)鄭何能爲遂不許君子曰善不可失惡不可長其¶
陳&KR0074;公之謂乎長惡不悛從自及也雖欲救之其將能乎¶
又曰齊君之無道也興師而伐逺方㑹之¶
又曰君姑脩政而親兄弟之國庶免於難隋侯懼而脩政¶
楚不敢伐¶
又曰&KR0004;北戎病齊諸侯救之鄭公子忽有功焉齊人餼諸¶
侯使魯次之以周班後鄭鄭人怒請師於齊齊人以衛師¶
助之故不稱侵伐¶
又曰呉伐郯郯成季文子曰中國不振旅蠻夷入伐而莫¶
之或恤¶
又曰𣈆侯復假道於虞以伐&KR0593;宫之竒諫曰&KR0593;虞之表&KR0593;¶
亡虞必從之𣈆不可啓㓂不可翫一之爲甚其可再乎(謂/二)¶
(年假晉道/伐夏陽也)諺所謂輔車相依脣亡齒寒者其虞&KR0593;之謂也¶
<pb:KR3k0012_SBCK_303-3b>¶
(輔頰輔車/牙車也)公不聽後遂爲𣈆所滅¶
又曰𣈆侯使太子申生伐東山臯落氏衣之偏衣珮之金¶
玦先友曰衣身之偏握兵之要又何患焉弧突曰尨凉冬¶
殺今寒玦離胡可恃也里克曰師在制命而巳禀命則不¶
威專命則不孝將焉用之也¶
又齊侯伐楚楚使與師言曰君處北海寡人處南尓唯是¶
風馬牛不相及也不虞君之渉吾地何故也管仲對曰昔¶
召康公命我先君太公曰五侯九伯汝實征之賜我先君¶
履東至于海西至于河南至于穆陵北至于無棣尓貢苞¶
茅不入王𥙊不供寡人是徴昭王南征不復寡人是問對¶
曰貢之不入敢不供給昭王不復君其問諸水濵¶
又曰衛人以燕師伐鄭鄭𥙊足原繁泄駕以三軍軍其前¶
曼伯與子元潜軍軍其後燕人畏鄭三軍而不虞制人君¶
<pb:KR3k0012_SBCK_303-4a>¶
子曰不備不虞不可以師¶
又曰十年公㑹鄭伯伐宋壬申公敗宋師于管庚午鄭師¶
入郜辛未歸于我(鄭伯後期而公獨敗宋師故鄭獨進兵/以入郜入而不貪命魯取之推功上爵)¶
(讓以自/賛也)君子謂鄭莊公曰於是乎可謂正矣以王命討不¶
庭不貪其土以勞王爵¶
又曰衛大旱寗莊子曰周飢克殷而年豐今邢方無道諸¶
侯無伯(伯長/也)天其或者欲使衛討邢乎從之師興而雨¶
又曰公伐邾取湏句公卑邾不設備而禦之(卑小/也)臧文仲¶
曰國無小不可易也蜂蠆有毒而況國乎弗聽及邾戰于¶
&KR0155;陘我師敗績¶
又曰楚子以諸侯伐呉使屈申圍朱方(朱方呉邑齊慶封/所封也屈申屈蕩)¶
(之子/也)克之執慶封而盡滅其族(慶封以襄二十/八年奔吴也)將戮慶封¶
椒舉曰臣聞無瑕者可以戮人其肯從於戮乎(言不肯默/而從戮也)¶
<pb:KR3k0012_SBCK_303-4b>¶
王不聽&KR0018;之斧龯以徇於諸侯使言曰無或如齊慶封弑¶
其君而弱其孤以盟其大夫(齊崔杼弑其君慶封其/黨也故以弑君罪責之)慶封¶
曰無或如楚㳟王之庶子圍弑其君兄之子麋而伐之以¶
盟諸侯王使速弑之¶
又曰四月鄭人侵衛收(收衛邑也經書夏四月葬衛&KR0074;公/今傳直言夏而更以四月附鄭人)¶
(侵衛牧者於下事冝得月以明/事之先後故不復備舉經文也)以報東門之役(東門役/在四年)又¶
曰秋衛伐邢以報免囿之役(邢不速退所/以獨見伐也)¶
又曰夏趙盾救焦遂自隂地有諸侯之師侵鄭以報大&KR0068;¶
之役¶
又曰𣈆荀息請屈産之乗與垂&KR0068;之壁假道於虞以伐&KR0593;¶
公曰是吾寳也對曰&KR0002;得道於虞猶外府也公曰宫之竒¶
在對曰宫之竒爲人懦不能強諌且少長於君君暱之雖¶
諫將不聽乃使荀息假道於虞曰兾爲不道入自㒹軨伐¶
<pb:KR3k0012_SBCK_303-5a>¶
鄍三門兾之旣病則亦唯君故今號爲不道保於逆旅侵¶
弊邑之南鄙敢請假道以請罪於&KR0593;虞公許之¶
又曰𣈆侯伐曹假道于衛(曹在衛/東故也)衛人不許還自南河濟¶
(從汲郡南度岀/衛南而東也)侵曹伐衛¶
公羊曰及鄭師伐宋丁未戰于宋戰不言伐何避嫌也¶
又曰二月公侵宋&KR0154;爲或言侵或言伐觕(音/鹿)者曰侵精者¶
曰伐(注云精猶精宻也推兵入境伐/擊之益深用意稍精宻者也)¶
論語曰孔子曰天下有道則禮樂征伐自天子岀¶
又曰季氏將伐顓&KR0119;冉有曰今夫顓&KR0119;固而近於費今不¶
取後丗必爲子孫憂孔子曰求君子疾夫逺人不服而不能¶
來也&KR0022;分崩離析而不能守也而謀動干戈於&KR0022;内吾恐¶
季孫之憂不在顓&KR0119;而在蕭牆之内也¶
韓詩外傳曰楚王欲伐𣈆告士大夫有諌者死叔敖曰臣¶
<pb:KR3k0012_SBCK_303-5b>¶
園中有榆榆上有蟬蟬方奮翼悲鳴不知螗蜋在其後欲¶
獲而食之螗蜋取蟬不知黄雀在其後¶
又曰脩武屬河内本殷之寗邑武王伐紂勒兵於寗改曰¶
脩武今懷州也¶
家語曰孔子言於定公曰大夫家無藏甲邑無百雉之城¶
(髙丈長丈曰/堵三堵曰雉)古之制也今三家過制請皆損之乃使季氏¶
宰仲由隳三都叔孫輙不得意於季氏因費宰公不狃率¶
費人以襲攻之入及臺側子命申勾湏樂頎勒士衆下伐¶
之費人北遂隳之強公室弱私家尊君卑臣政化大行¶
又曰孔子曰明王之征猶時雨之降行地弥愽得親弥衆¶
是還師於祍席之上也¶
國語曰呉伐越王勾踐請嫡女執箕箒嫡男奉盥&KR1250;以隨¶
諸御(&KR1250;沃盥/噐也)春秋貢獻不懈王府呉王曰吾將許越成申¶
<pb:KR3k0012_SBCK_303-6a>¶
胥諌曰(申胥楚/臣伍胥)不可許也大夫種勇以善謀將還玩呉國¶
於股掌之上以得其志呉王不聽乃許盟將伐齊申胥諌曰¶
越之在呉猶人有腹心之疾今非越是圖而齊魯爲憂夫¶
齊魯譬諸疾疥癬也豈能渉江淮與我争此地哉王弗聽¶
又曰謀甫諌曰不可先王之於民懋正其德而厚其性阜¶
其財求利其噐用明利害之郷以文脩之使務利而避害¶
懷德而畏威故能保丗以滋大昔我先王后稷以服事虞¶
夏及夏之衰也弃稷不務我先王不窋用失其官而自竄¶
于戎狄之間不敢怠業時序其德纂脩其緒脩其訓典朝¶
夕恪勤守以惇篤奉以忠信奕丗載德不忝前人至於武¶
王昭前人之光明而加之以慈和事神保民莫不欣喜商¶
王帝辛大惡於民庶民不忍欣戴武王以致戎于商牧是¶
先王非務武也勤恤民隱而除其害也夫先王之制國内¶
<pb:KR3k0012_SBCK_303-6b>¶
甸服國外侯服侯衛賔服夷蠻要服戎翟荒服甸服者𥙊¶
侯服者祀賔服者享要服者貢荒服者王日𥙊月祀時享¶
歳貢終王先王之訓也有不𥙊則脩意有不祀則脩言有¶
不享則脩文有不貢則脩名有不王則脩徳序成而又不¶
至則脩刑於是乎有刑不𥙊伐不祀征不享讓不貢告不¶
王於是乎有刑罰之辟有攻伐之兵有征討之備有威譲¶
之令有文告之辭布令陳辭而又不至則又増脩其徳無¶
勤民於逺矣是以近無不至逺無不服今自大畢伯士之¶
終也犬戎氏以其職來王天子曰予必以不享征之且觀¶
之兵其無乃廢先王之訓而王幾頓也吾聞夫犬戎樹惇¶
率舊德而守終純固其有以禦我矣王遂征之得四白狼¶
四白鹿以歸自是荒服者不至¶
又曰文公即位二年欲用其民(用用/征伐)子犯曰民未知義(未/知)¶
<pb:KR3k0012_SBCK_303-7a>¶
(尊上/之義)盍納天子以示之義(時天子之子帶/之難在鄭地氾)乃納襄王于周¶
曰可矣乎對曰民未知信乃伐原(謂信上令以五日之/糧糧盡不降命去之)曰¶
可矣乎對曰民未知禮盍大蒐備師尚禮以示之(蒐所以/明尊卑)¶
(順少長習/威儀也)乃大蒐于&KR0013;廬(&KR0013;廬/𣈆地)作三軍使郄縠將中軍以¶
爲大政(大掌/國政)郄溱佐之(溱晉大夫/郄至之先)子犯曰可矣(可用/也)遂伐¶
曹衛岀榖戍釋宋圍敗楚師于城濮於是乎遂伯(穀齊/地也)¶
戰國䇿曰趙且伐燕&KR0171;代謂燕惠王曰今者臣來過易水¶
見蜯方出曝而鷸啄其&KR0079;蜯合而拑其啄鷸曰今日不雨¶
明日不雨即有蜯脯蜯亦曰今日不出明日不出必見死¶
鷸兩者不能相捨而漁者併擒之今趙且伐燕不相支以¶
弊大衆㠯恐強𥘿之爲漁父也願大王熟計之惠王曰善¶
乃止¶
又曰蘇𥘿謂𥘿惠王曰戰車萬乗&KR0108;擊百萬可以并諸侯¶
<pb:KR3k0012_SBCK_303-7b>¶
呑天下稱帝而治願大王少留意臣請奉其郊王曰寡人¶
聞毛羽不豐滿不可以髙飛文章不成者不可以誅罰道¶
德不厚者不可以使民政教不順者不可以煩大臣𥘿曰¶
臣固疑大王不能用也昔者神農伐捕逐黄帝伐涿鹿堯¶
伐驩兠(舜伐/三苗)禹伐共工湯伐有夏文王伐崇武王伐紂齊¶
王戰而伯天下由此觀之罔有不戰者也夫五帝三王五¶
伯明主賢君常欲坐而致之其勢不能故以戰續之寛則¶
兩軍自攻迫則杖㦸相踵兵勝於外義強於内威在於上¶
民伏於下今欲并天下陵萬乗黜敵國制海内㠯諸侯非¶
兵不可¶
太平御覽卷第三百三¶
