# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:58.996508
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 951
#+PROPERTY: FILE SB11n0727-951太平御覽-卷之九百五十一.
<pb:KR3k0012_SBCK_951-1a>¶
太平御覽卷第九百五十一¶
　蟲豸部八¶
　　　蚤　虱蟣　螕¶
　　　蜼螟　蛕　叩頭¶
　　　食屍　蟯　蛻¶
　　　蛾　蛹　蛓¶
　　　蟥蛢　班猫　地膽¶
　　　蛤蚧　龐降　蛆¶
　　　　　蚤¶
焦贛易林萃之大過曰亂頭多憂蚤虱生愁膳夫仲年¶
使我無聊¶
說文曰蚤齧人跳蟲也¶
韓子曰子韋見孔子於啇太宰曰吾見孔子則視子猶蚤¶
<pb:KR3k0012_SBCK_951-1b>¶
虱之細者也今吾見之於君子韋恐孔子貴於君也因謂¶
太宰曰且君　巳見孔子亦将視子猶蚤虱太宰弗復見¶
也¶
又曰韓昭侯搔而佯亡一蚤求之甚急左右因取其蚤虱¶
而殺之昭侯以此察左右不誠也¶
淮南子曰昌羊去蚤虱而人弗席者為其來蛉窮也(高誘/曰窮)¶
(幽兾謂之蜟蚳入/耳之蟲蜟音育)¶
又曰釋大道任小枝無異使蟾諸捕蚤¶
論衡曰人在天地之間猶蚤虱之在衣裳螻蟻之在穴隙¶
也¶
趙壹解擯賦曰丹鴻可殺蚤虱¶
抱朴子曰蚤虱羣攻卧不獲安¶
曹植論曰孟春之旦從陽徑生貴放鳥雀者加其禄也得¶
<pb:KR3k0012_SBCK_951-2a>¶
者莫不馴而放之爲利人也得蚤者莫不摩之齒牙爲害¶
身也¶
虞翻與弟書曰其餘幾何老更衣希爲蚤虱所咋故一二¶
相告省書一過悉以付火¶
齊卞士蚤虱賦序曰余居貧布衣十年不製一𫀆之緼有¶
生所託資其寒暑無與易之爲之多病起居甚踈縈寝敗¶
絮不能自釋兼攝性懈惰嬾事皮膚澡刷不謹澣沐失時四¶
體㲰㲰(乃耕/切)加以臭穢故葦席蓬纓之間蚤虱猥流探揣¶
獲撮日不替手¶
　　　　　虱蟣¶
說文曰虱齧人蟲也蟣虱子也¶
漢書曰項羽謂宋義曰疾引兵渡河破秦必矣義曰不然¶
夫搏牛之䖟不可以破虱(䖟諭秦虱諭章邯/等言大小不同勢)¶
<pb:KR3k0012_SBCK_951-2b>¶
又曰王莽校尉韓威進曰以新室之威而吞胡虜無異口¶
中蚤虱¶
東觀漢記曰馬援擊㝷陽山賊上書曰除其竹木譬如嬰¶
兒頭多蟣虱而剃之蕩蕩然蟣虱無所復依書奏上大恱¶
因出小黄門頭有虱者皆剃之¶
續晉陽秋曰咸陽王猛被緼𫀆而詣桓温一靦談當時之¶
事猛摸虱而言傍若無人温察而竒之¶
晉書曰阮籍著大人先生傳曰少稱郷黨長聞鄰國上欲¶
圖三公下不失州牧獨不見羣虱之處禈中逃乎深缝匿¶
乎壞絮自以爲吉宅行不敢離縫匿乎禈襠自以爲得䋲¶
墨也然炎丘火流焦邑滅都羣虱處於禈中而不能出也¶
君子之處域内何異夫虱之處禈中乎¶
齊書曰江泌性行仁義衣弊虱多綿裏置壁上恐虱飢死¶
<pb:KR3k0012_SBCK_951-3a>¶
乃置衣中數日中終身無復虱¶
又曰卞彬爲南康郡丞彬頗飲酒擯棄形體仕旣不遂乃¶
著蚤虱&KR1599;蟲蝦蟇等賦皆大有指斥¶
三國典略曰梁劉殻常有飛書謗殻梁主怒曰劉殻似衣¶
中虱少湏搯之(音/恰)¶
北史司馬子如爲大行臺及文襄輔政見之哀其憔悴以¶
膝承其首親爲擇虱賜酒百缾羊五百口粳米五百石子¶
如曰無事尚𬒳囚幾死若受此豈有生路耶¶
列子曰紀昌學射於飛衛使學視小如大紀昌以氂懸虱¶
於牗南面而望之二年之後如車輪焉以覩餘物皆丘山¶
也乃以燕角之弧孤蓬之簳射之貫虱之心而懸不絶以¶
告飛衛飛衛曰汝得之矣¶
莊子曰濡需者豕虱是也擇䟽鬛自以爲廣宫大囿奎蹄¶
<pb:KR3k0012_SBCK_951-3b>¶
曲限乳間股脚自爲安室利處不知屠者一旦布燥烟火¶
而與豕俱燋¶
韓子曰天下無道攻擊不巳甲胄生蟣虱燕雀處帷幄而¶
兵不歸故曰戎馬生於郊(淮南子/亦云)¶
又曰應侯謂秦王曰王得宛臨陳陽夏断河内臨東陽邯¶
鄲猶口中虱也¶
又曰三虱食彘相與訟一虱遇之曰奚訟三虱曰爭肥饒¶
者一虱曰若爾不患臘之将至而烹之也躁目若有奚患¶
於是乃相與聚其目而食之彘痩人乃不殺¶
淮南子曰牛馬之氣蒸不能生蟣虱蟣虱之風蒸不能¶
生牛馬故化生於外非生於内也¶
又曰湯沐具而蟣虱相吊大厦成而鷰雀相賀¶
抱朴子曰夫虱生於我我非虱之父母虱非我之子孫也¶
<pb:KR3k0012_SBCK_951-4a>¶
又曰眼能察天衢而不能周項領之間耳能聞雷霆而不¶
能周蟣虱之音也¶
又曰今頭虱著身皆稍變而白身虱著頭皆漸化而黒則¶
玄素果無定質移易在乎所漸也¶
符子曰齊魯爭汶陽之田魯侯有憂色魯隱者周豊往觀¶
曰臣甞晝寢愀然聞羣虱之鬪乎衣中甘臣膏腴之肌珎¶
臣項膂之膚相與樹黨爭之日夜不息相殺者太半虱父¶
止之曰我與汝(廬不過縫/所飡食)不過容口奚用竊乎交戰爲哉羣虱¶
止今君以七百里地爲君之城亦以足矣而以汝汶陽數¶
歩之田感君之心曽不如一虱之知竊爲君羞之魯侯曰¶
善¶
語林曰顧和始爲楊州從事月且當朝未入停車州門外¶
湏臾周侯巳醉著白恰慿兩人來詣丞相歴和車邊和先¶
<pb:KR3k0012_SBCK_951-4b>¶
在車中覔虱夷然不動周始見遥過去行數歩覆反還指¶
顧心曰此中何所顧擇虱不輟徐徐應曰此中最是難測¶
量地¶
風俗通曰河南趙仲讓爲梁兾從事郞中冬月坐庭中向¶
日觧壞裘捕虱襄成君使推問之兾笑曰此我從事絶清¶
髙士也¶
楊偉時務論曰夫吞八荒者不咀蟣虱也¶
神異經曰西荒之中有人焉長短如人着百結敗衣手足¶
虎爪名獏㺔(張茂先曰俗/曰貌僞音撝)伺人眠輙徃就人欲食人腦先¶
使捕虱得卧而舌出盤地丈餘聞其聲常燒大石伺其得¶
卧舌出以石投舌上於是低頭絶氣而死¶
異苑曰太孫廣頭上不得有虱虱大者便遭朞䘮大功小¶
則小功殤服¶
<pb:KR3k0012_SBCK_951-5a>¶
劉義慶宣驗記曰晉義熈中京師長年寺道人惠祥與法¶
向連堂夜四更中惠遥喚向暫來徃視祥仰眠交手胷上¶
足脡(欶鼎/切)直云可解我手足繩曰上並無繩也祥因得轉¶
動云向有人衆以我手足鞭箠交下問何故齧虱語祥若¶
更不止當入兩間礚之(音/盍)祥後徴戒於虱餘無精進¶
相牛經曰治牛虱用苦梗生魚汁清坎底土若酒和塗之¶
夢書曰夢梳箆爲憂解也其髮滑澤心喜也蟣虱盡去百¶
病愈也蟣虱爲憂齧人身也夢見蟣虱有憂至也¶
揚雄長楊賦曰鞮鍪生蟣虱介胄𬒳霑汗¶
趙壹作非草書曰俯而擇虱不睱見地仰而觀鍼不睱見¶
天天地至大而不見者銳精於鍼虱也¶
魏文帝與王朗書曰蚤虱雖細虐於安寢鼷䑕至微猶毁¶
郊牛¶
<pb:KR3k0012_SBCK_951-5b>¶
嵇康養生論曰夫虱處頭而黒麝食桓而香¶
又與山濤書曰危坐一時痺不得揺性復多虱把搔無巳¶
而當襲以章服揖拜上官三不可堪也¶
　　　　　螕(邊奚/切)¶
字林曰螕齧牛蟲也¶
　　　　　蟭螟¶
晏子春秋曰景公問晏子曰天下有極細乎對曰東海有¶
蟲生於蚊睫再乳而飛蚊不爲驚臣嬰不知其名東海者¶
者命曰蟭螟¶
列子曰江浦之間生麽(細麽/也)蟲其名曰焦螟羣飛而集於¶
睫不相觸也捷宿去來蚊不覺也離朱子羽方晝栻皆楊¶
眉而望之弗見其形(離未黄帝時明目/人子羽未聞也)¶
抱朴子曰焦螟也蚊眉之中而笑彌天之大鵬寸鮒遊牛¶
<pb:KR3k0012_SBCK_951-6a>¶
迹之水不貴横海之巨鱣也¶
　　　　　蛕(音囿)¶
說文曰蛕蝮中長蟲也¶
　　　　　叩頭¶
異苑曰有小蟲形色如大豆呪令叩頭又使吐血皆從所¶
教如似請放稽顙輙七十而有聲故俗呼爲叩頭也¶
傅咸叩頭蟲賦叙曰叩頭蟲蟲之微細者然觸之輙叩頭¶
人以其叩頭殺之不祥故莫之害也¶
　　　　　食屍¶
裴氏廣州記曰林任縣有甲蟲嗜臭肉人死食屍都盡紛¶
紛满屋非可驅殺¶
博物志曰景𥘉中蒼梧刺史京師云廣州西南數郡人病¶
将死便有飛蟲狀如麥集舎人死便食不可斷截惟殘骨¶
<pb:KR3k0012_SBCK_951-6b>¶
在便去以梓板爲器則不集¶
　　　　　蟯(音饒)¶
說文曰蟯蝮中短蟲也¶
史記曰臨菑汜里女子薄吾病甚衆醫皆爲寒熱篤當死¶
不治淳于意侯其脉曰蟯瘕蟯瘕爲腹大上膚黄麤修之¶
戚戚然意飲以元華一撮即出蟯可數升病巳三十日如¶
故¶
淮南子曰天下物莫不資於水澤及(音/𡵨)蟯而不求報(高/誘)¶
(曰蟯微/蟲也)¶
　　　　　蛻¶
廣雅曰復育蛻也¶
論衡曰蟬生於復育開背而岀¶
　　　　　蛾¶
<pb:KR3k0012_SBCK_951-7a>¶
詩曰螓首蛾眉¶
爾雅曰蛾羅也(郭)¶
廣雅曰蛢(歩丁/反)蛾也¶
漢書曰建始元年春三月上幸雍祠五畤秋八月有白蛾¶
羣飛蔽日從東都門至軹道¶
宋書曰傳亮少帝失徳内懷憂懼直宿禁中睹夜蛾赴¶
燭作感物以寄意焉¶
王子年拾遺記曰有谷将子學道也言於燕昭王曰西王¶
母尋來必語虚尤之術不踰一年王母果至與昭王遊乎¶
燧林之下談炎上鑚火之術取縁桂之膏燃以眏夜忽有¶
飛蛾衘火狀如丹雀來拂於桂膏之上蛾出於貟丘之穴¶
郭子横洞冥記曰武帝旣耽於靈恠常得丹豹之髓白鳯¶
之膏磨青錫爲屑以淳蘇油和之照於神壇夜暴雨火光¶
<pb:KR3k0012_SBCK_951-7b>¶
不滅有霜蛾如蜂赴燈侍者舉麟鬚之拂以驅之¶
列仙傳曰園客濟陽人種五色香草服食其實一旦有五¶
色蛾止其香末收而薦之生蠶焉¶
符子曰不安其昧而樂其明是猶夕蛾去闇赴燈而死者¶
也¶
崔豹古今注曰飛蛾善拂燈一名火花一名慕光¶
廣志曰有蠶蛾凢草木蟲以蛹化爲蛾甚衆¶
任昉𫐠異記曰楚荘王宫人一旦化爲野蛾而飛去¶
夢書曰蛾爲婦女眉儇也夢見蛾者憂婚也¶
白澤圖曰赤蛾兩頭而白翼者龍也殺之兵死矣¶
支曇諦火蛾賦序曰悉逹有言曰愚人貪財如蛾投火誠¶
哉斯言信而有徴¶
鮑明逺飛蛾賦曰仙人司闇飛蛾候明均靈升化詭態齊生¶
<pb:KR3k0012_SBCK_951-8a>¶
觀生齊而態詭各㑹性以慿方凌焦烟之浮景赴熈爛之¶
明光拔身幽草下畢命君子堂本輕死以邀願得縻願其¶
何傷豈効南山之文豹避霧雨而巖藏¶
　　　　　蛹(蚕具資/産部中)¶
爾雅曰螝蛹也(郭璞曰/蚕蛹也)¶
說文曰螝蛹也讀若潰蛹繭蟲也¶
韓子曰蟲有螝者一身兩頭爭食相嚙也遂殺巳人臣爭¶
事亡其國者皆螝類也¶
　　　　　蛓(七賜/切)¶
爾雅曰(户感/切)毛蠹(即/也)墨蛅(如占/切)蟴蛓属今八月角螫¶
蟲(音/虫)¶
說文曰蛓毛蟲也讀若笥蜭手蠹也¶
　　　　　蟥蛢(上音黄/下音瓶)¶
<pb:KR3k0012_SBCK_951-8b>¶
爾雅曰蚑符蟥蛢(郭璞曰甲蟲也大如虎豆緑色/江東呼黄蛢孫炎曰翼在甲褱)¶
說文曰蛢&KR1748;(音韋/也)蟥也以翼鳴者也¶
　　　　　班猫¶
本草經曰班猫一名龍尾味寒生谷¶
吳氏本草經曰班猫一名班蚝(音/判)一名龍蚝一名班&KR0818;一¶
名腃髪一名晏青神農辛歧伯醎桐君有毒扁鵲甘有大¶
毒河内川谷或生水石¶
　　　　　地膽¶
廣雅曰地膽地要青蠵也¶
本草經曰元青春食芫華故云元青秋爲地膽地膽黒頭¶
赤味辛有毒主蟲毒風注秋食葛華故名之爲葛上亭長¶
呉氏本草經曰地膽一名元青一名杜龍一名青虹¶
陶洪景本草經曰地膽味辛寒有毒一名元青一名青(蛙/一)¶
<pb:KR3k0012_SBCK_951-9a>¶
眞者岀梁州狀如大馬蟻有小翼子僞者即是班猫所化¶
狀如大豆大都治躰略同必不能得眞此亦可用¶
　　　　　蛤蚧¶
嶺表録異曰蛤蚧首如蝦蟇背有細鱗如蠶子土黄色身¶
短尾長多巢於樹中端州子墻内有巢於㕔署城樓間者¶
旦暮則鳴自呼蛤蚧或云鳴一聲是一年者里人採之鬻¶
於市爲藥能治肺疾醫人云藥力在尾尾不具者無功¶
　　　　　龐降¶
嶺表録異曰龐降生於山野多在橄欖樹上形如蜩蟬腹¶
青而薄其聲業其鳴自呼爲龐降但聞其聲探者鮮得名¶
以善價求之以爲媚藥¶
　　　　　蛆¶
梁書曰王琳敗後入齊爲特進侍中所居屋脊無故剥破¶
<pb:KR3k0012_SBCK_951-9b>¶
岀赤蛆數升落地化為血蠕動¶
又曰元帝時安城人劉敬躬於田間得白蛆化爲黄金龜¶
将銷之龜生光照室敬躬以爲神而禱之所請多驗遂謀¶
作亂帝命都督王僧辯討擒之¶
後魏書曰宣武遐昌三年章武王熈爲相州刺史有蛆生¶
於庭俄而反伏誅¶
廣五行記曰北燕馮跋太平二十一年三月蛆觸地而生¶
月餘跋爲弟洪所殺¶
又曰唐來俊臣性殘忍貪淫縱異自知制獄數年家積巨¶
萬凢所殺戮不可勝計俊臣家婢生一塊肉大如二升椀¶
剖之有赤蛆升餘湏臾皆變爲蜂螫人而去¶
︻太平御覽卷第九百五十一¶
<pb:KR3k0012_SBCK_951-10a>¶
