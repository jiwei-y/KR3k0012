# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:16.477096
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 339
#+PROPERTY: FILE SB11n0727-339太平御覽-卷之三百三十九.
<pb:KR3k0012_SBCK_339-1a>¶
太平御覽卷第三百三十九¶
兵部七十¶
　　　叙兵器　牙¶
　　　　　叙兵器¶
禮記曰冕弁兵革藏於私家是謂脅君¶
周禮曰司兵掌五兵(五兵者戈殳/㦸矛牟夷)¶
左傳曰孔文子將攻太叔訪于仲尼仲尼曰胡簋之事則¶
嘗聞之矣兵甲之事未之學也¶
春秋佐　期曰太尉主甲卒神名辯㑹曰庫兵動鼓自鳴¶
諸侯得衆也¶
漢書曰兵不銳利與空手同甲不堅宻與&KR0221;裼同弩不及¶
逺與短兵同射不能中與亡矢同中不能入與亡鏃同此¶
將不省兵之禍也¶
<pb:KR3k0012_SBCK_339-1b>¶
又曰韓延壽在東郡試&KR0016;士治飾兵車&KR0030;龍虎建幢棨植¶
羽葆鼓車又取官銅候月蝕鑄作刀劒倣効尚方蕭望之¶
以爲僣上不道弃市¶
又曰李陵至浚稽山與單于相值圍陵陵軍居兩山間以¶
車爲營陵引士營外爲陳前行持㦸楯後行持弓弩¶
東觀漢記曰盆子降鎧甲兵弩積城西門髙與熊耳山等¶
又曰王莾之遣王㝷王邑也欲盛威以震山東甲衝輣干¶
戈旌旗甚盛¶
又曰鄧遵永&KR0004;中遷度遼將軍討擊羗虜斬首八百餘級¶
得鎧弩刀矛㦸楯匕首二三千枚¶
又曰呉漢性忠厚篤於事上自&KR0004;從征伐常在左右兵有¶
不利軍營不如意漢常獨繕激&KR0045;吏士¶
呉志曰賀齊性奢侈尤好軍事兵甲器械極爲精好干櫓¶
<pb:KR3k0012_SBCK_339-2a>¶
戈矛葩&KR0050;文&KR0030;弓弩矢箭咸取上材¶
王隱晉書曰羊祜表伐呉曰勁弩長弓不如中國長矛楯¶
㦸不如中國馬&KR0016;淩厲又不如中國呉唯便水戰一入其¶
地則長江非復呉有¶
晉起居注曰成帝咸和元年四月乙丑詔曰作琅邪王大¶
車斧六十枚侍臣劒八枚將軍手㦸四枚¶
三國典略曰梁邵陵王綸篤好書史妙工草&KR0032;爲丹陽尹¶
擅造甲仗梁武知之　綸並沉于江中及後出征器械並¶
闕乃獨歎曰吾昔聚仗本備非常朝廷見疑逼使分散今¶
日討逆卒無所資¶
太公六韜曰春以長矛在前夏以大㦸在前秋以弓弩在¶
前冬以刀楯在前此四時應天之法也¶
太公金匱曰武王曰五帝之時無守戰之具國存者何大¶
<pb:KR3k0012_SBCK_339-2b>¶
公曰守戰之具皆在民間耒耜者是其弓弩也鋤&KR1057;者是¶
其矛㦸也簦坐者是其兠鍪也鎌斧者是其攻戰之具也¶
雞狗者是鉦鼓也¶
古司馬兵法曰兵不雜則不利長兵以衛短兵以守太長¶
則犯太短則不及太輕則銳銳則易亂太犯則不齊(兵長/短相)¶
(衛太短太輕皆不如法也犯者觸柱也故不齊不/及者逺於利也銳者不固則破故奔北擾亂也)¶
又曰弓矢圍殳矛守戈㦸助凢五兵當長以衛短短以救¶
長迭戰則乆皆戰則彊(李氏曰迭更也言更戰更息則/可堪乆悉舉軍戰衆多者彊)¶
軍令曰始出營竪矛㦸舒幡旗鳴鼓角行三里辟矛㦸結¶
幡旗鳴鼓角未至營三里復竪矛㦸舒幡旗鳴鼓角至營¶
復結幡旗止鼓角違令者髠¶
吕氏春秋曰古之至兵士民未合而威巳諭矣敵巳服矣¶
豈必用枹鼓干戈哉¶
<pb:KR3k0012_SBCK_339-3a>¶
淮南子曰兵革錞摩(錞祺/名也)金鼓鈇&KR0207;所以飾怒也(錞市/均切)¶
又曰所謂兼國有地者伏尸數十萬破車以千百數傷弓¶
弩矛㦸矢石之創者扶輿於路故丗至枕人頭食人肉&KR0577;¶
人旰飲人血甘之於猫豢牛羊(猫牛肉/豢豕肉)故自三代以後者¶
天下未嘗得安其情性而樂習俗保其脩命而不夭於人¶
虐也所以然者何諸侯力政天下不合而爲一家也¶
又曰齊桓公將欲征伐甲兵不足令有重罪者出犀甲一¶
㦸(犀甲取其堅也㦸車㦸也長丈/六尺犀或作三直出三甲也)有輕罪者贖以金分(輕/小)¶
(以金分出金匱隨/罪輕重有分两也)&KR0003;而不勝者出一束箭(不勝猶不直也/箭十二爲束也)¶
百姓皆&KR0003;乃矯箭爲矢(矢箭之竿/好者也)鑄金而爲刄(刄五刄也/刀劒矛㦸)¶
(矢/也)以伐不義而征无道遂霸天下¶
崔寔政論曰兵器精利有蔡太僕之弩龍亭之劒至今擅¶
名天下¶
<pb:KR3k0012_SBCK_339-3b>¶
陸機要覽曰東弓南矛西㦸北劒中鼓亦曰四兵¶
塩鐵論曰強楚勁鄭有犀兕之甲堂谿之揵内據金城外¶
任利兵是以威行諸夏強伏敵國故孟賁畜臂衆人輕之¶
怯夫有備其氣自倍以呉楚之士儛利劒蹶強弩以與狢¶
虜騁於中原一人當百不足道也〇邯鄲五經折疑駮曰矢¶
絶於&KR0076;不可追止㦸執在手制之在人¶
山海經曰天地東西二萬八千里南北二萬六千里出銅¶
之山四百六十七出鐵之山三千六百九十此天下之所¶
分壤樹&KR0150;也戈矛之所發也刀鎩之所起也能者有餘拙¶
者不足¶
于寳搜神記曰晉元康中婦人以金銀象角瑇&KR0536;爲斧&KR0207;¶
戈㦸而戴之以當笄蓋妖之大者也〇樊文淵七經義綱格¶
論曰車上五兵戈殳車㦸酋矛牟夷歩卒五兵戈殳車㦸¶
<pb:KR3k0012_SBCK_339-4a>¶
酋矛矢¶
魏文典論曰昔周有雍&KR0012;之㦸屈盧之矛狐父之戈上丗¶
名器¶
又曰抱朴子曰劒㦸不皆於縫佳饌不可擊斷牛馬¶
又曰陳呉之徒奮劒而大呼劉項之倫揮戈而飈駭¶
又曰或問辟五兵之道抱朴子荅曰呉大皇帝曽從介先¶
生受要道云但知北斗姓字及日月名字便不畏白刄大¶
皇帝以試告左右數十人常爲先登䧟陳皆不傷也鄭君云¶
但誦五兵名亦驗矣刀名大房虚星主之矢名防徨熒惑王¶
之弓名曲張角星主之弩名逺望張星主之㦸名大將參¶
星主之臨戰時嘗細祝之或以五月五日作赤靈符着心¶
前或丙午日日中作燕軍龍虎三囊符歳易之歳符歳易¶
月符月易日符日易或佩西毒兵信符或佩南極鑠金符¶
<pb:KR3k0012_SBCK_339-4b>¶
或取牡荆以作六隂神將符指敵人或以月蝕時刻三歳¶
蟾蜍候下之有八字者血以書所將之刀劒或交鋒之際¶
乗魁履㓻呼四方之長亦有明効也¶
魏文帝校獵賦曰抗冲天之素旄&KR0006;靡格擇之脩循旃雄¶
㦸趪(音/皇)而躍厲&KR0006;黄&KR0207;扈而楊鮮¶
又曰千乘亂擾万&KR0016;奔走經營原隰騰越峻岨&KR0686;弓斯彀¶
戈鋋具舉¶
徐幹齊都賦曰矢流鏑絓(胡卦/切)張羅(作合/切)飛鋋抱雄戈¶
繆襲籍田賦曰靈旂蔚以燾奡&KR0006;雄㦸偈以嵯峨彎枉矢¶
於狼狐&KR0006;建黄&KR0207;於匏爪¶
繁欽征天山賦曰有漢丞相武平侯曹公杖節東征觀六¶
軍於三江浮五湖以曜武左駢雄㦸右攅干將彤弧朱矰¶
舟羽絳房望之如火映奪朝陽¶
<pb:KR3k0012_SBCK_339-5a>¶
應璩詩曰放戈釋甲胄乗軒入紫微從容待帷幄光輔日¶
月暉¶
崔駰安豊侯詩曰&KR0013;兕甲&KR0006;跨良馬擇長㦸&KR0006;彍強弩(彍/音)¶
(霍)¶
曹植詩曰皇考建世業余從征四方櫛風而沐雨萬里蒙¶
露霜劒㦸不離手鎧甲爲衣裳¶
魏文帝董桃行曰晨背大河南轅跂渉遐路澷澷師徒百¶
萬譁諠戈矛&KR0002;林成山旌旗拂日蔽天¶
應璩書曰左執屈盧之勁矛右秉于將之雄㦸髙冠拂雲¶
長劒耿介簫管振音厥聲載路馮軾虎視清風震疊可謂¶
堂堂乎難與並爲仁也¶
太白隂經曰工欲善其事必先利其器器之於事如影之¶
隨形嚮之應聲其相須如左右手故曰器械不精不可言¶
<pb:KR3k0012_SBCK_339-5b>¶
兵五兵不利不可舉事上古庖犧氏之時&KR0076;木爲弓剡木¶
爲矢神農氏之時以石爲兵¶
　　故砮石中矢鏃黄帝之時以玉爲兵&KR0214;尤之時爍金¶
爲兵割革爲甲始制五兵建旗幟樹䕫鼓¶
又曰鼓以佐軍威¶
又曰纛六口大將中營建出引六軍右者天子六軍諸侯¶
三軍今天子十二諸侯六軍故纛有六以主之¶
又曰門旗二口色紅八幅大將牙門之旗出引將軍前列¶
又曰門搶二根以豹尾爲刄搕出居紅旗後止居帳門前¶
左右安立¶
又日五方旗五口各具方色大將中營建出六纛後在營¶
亦於纛後隨方而建¶
又曰嚴警鼓一十二靣大將營前左右行列各六靣在纛¶
<pb:KR3k0012_SBCK_339-6a>¶
後¶
又曰角十二具於鼓左右後列各六具以代金¶
又曰隊旗二百五十靣尚色圖禽與本陣同五幅¶
又曰認二百五十口尚色圖禽與諸陣不同各自爲誌認¶
旗出居隊後恐士卒交雜¶
又曰陣將門旗各任所色不得以紅恐雜大將軍¶
又曰陣將鼓一百二十五靣恐設疑驚敵用¶
又曰甲六分七千五百領¶
又曰戰&KR0129;四分五千領¶
又曰搶十分一萬二千五百根恐&KR0045;兵縳筏用¶
又曰牛筋牌二分二千五百面馬軍以&KR0475;牌代四分支¶
又曰弩二分絃三副箭一百分二千五百張弩七千五百¶
條弦二十五萬&KR0215;箭¶
<pb:KR3k0012_SBCK_339-6b>¶
又曰弓十分弦三副箭一百五十分一萬二千五百張弓¶
三萬七千五百條弦三十七萬五千&KR0215;箭射甲箭五萬&KR0215;¶
又曰生　箭二萬五千&KR0215;長箭垜箭(疋/栔切)¶
又曰弓袋胡鹿張弓袋並一萬二千五百副¶
又曰佩刀八分一萬口¶
又曰陌刀二分二千五百口¶
又曰棓二分二千五百張馬軍及陌刀並以啄錐&KR0207;　代¶
各四支分¶
又曰搭索二分二千五百條馬軍用也¶
　　　　　牙¶
兵書曰牙旗者將軍之精凢始竪牙必以制日制日者謂¶
上尅下日也立牙之日&KR0123;氣來應大勝之徴凶氣先應破¶
軍殺將¶
<pb:KR3k0012_SBCK_339-7a>¶
黄帝出軍决曰始立牙之日喜氣來應旗幟指敵或從風¶
舉暉暉終日不繞竿勇氣奔逸是謂堂堂之陣此大勝之¶
徴¶
又曰有所攻伐作五采牙旗青牙旗引住東赤牙旗引住¶
南白牙旗引住西黒牙旗引住北黄牙旗引住中¶
又曰始立牙之日凶氣先應旗幟皆垂或逆風滂浡牙竿¶
摧折旗幡絶烈還繞繳竿如此終日&KR0020;弱¶
又曰將軍出兵有所討伐引兵出城門望見白雲及白水¶
者舉白牙旗五色牙旗隨天氣四時也¶
真人水鏡經曰凢軍始出立牙竿必令皃堅&KR0002;有折將軍¶
不利牙旗竿軍之精也即周禮司常職云軍旅㑹同置旌¶
門是也¶
抱朴子曰軍始舉牙立旗風氣和調憣校飄飄終日不息者¶
<pb:KR3k0012_SBCK_339-7b>¶
其軍有功¶
魏志曰典韋&KR0004;爲張邈士屬司馬趙寵牙門長大其能勝¶
韋一手建之寵異其才力¶
呉志曰陸遜爲右部督會丹陽賊帥費棧扇動山越權遣¶
遜討棧棧支黨多所往兵少遜乃益施牙幢分布鼓角夜¶
潜出谷間鼓譟而前應即破散¶
又曰黄武八年夏黄龍見樊口於是權稱尊號因瑞改元¶
又作黄龍大牙常在中軍諸軍進退視其所向命胡綜作¶
賦¶
呉書曰賀齊從上討合肥時城中出戰徐盛失牙齊别拒¶
擊得盛所失牙¶
晉書曰陸機始臨戎而牙旗折意甚惡之後戰軍果大敗¶
後魏書曰奚斤代人也魏&KR0004;大將行師唯長孫嵩拒劉&KR0073;¶
<pb:KR3k0012_SBCK_339-8a>¶
及斤征河南獨給漏刻及十二牙旗¶
呉胡綜大牙賦曰狼狐垂曜實惟兵精聖人觀法是效是¶
營始作器械爰求厥成明明大呉實天生德乃律天時制¶
爲神軍取象太一五將三門疾則如電遲則如雲進止有¶
度約而不煩四靈旣布黄龍處中周制日月實曰太常桀¶
然特立六軍所望¶
後漢滕輔&KR0021;牙文曰恭羞太牢絜薦遐靈推轂之任寔討¶
不庭天道助順正直聦明¶
晉&KR0061;宏&KR0021;牙文曰天生五才治道所司廢一不可静亂輔¶
時赫赫晉德乃武乃文中丗不競王度暫屯戎狄猾夏䖍¶
劉生民蠢尓東胡&KR0013;髪左&KR0209;思我皇澤稽首海裔受爵納¶
貢服膺累丗後嗣不恭實叛實戾侵我神畿隔我嘉惠哀¶
彼&KR0058;民嬰此彫殘况荷大寵任其艱難慨然發憤撫劒忘¶
<pb:KR3k0012_SBCK_339-8b>¶
飡敢建髙牙烈烈桓桓¶
晉頋愷之&KR0021;牙文曰維年月日録尚書事豫章公&KR0073;敢告¶
黄帝&KR0214;尤五岳之靈兩儀有正四海有王晉命在天丗德¶
重光烈烈髙牙闐闐伐鼔白氣經天簡揚神武¶
宋王誕伐廣固&KR0021;牙文曰敬建崇牙顯兹威靈使鳴金輟¶
釁无戰有寕皇風幽&KR0013;凱斾歸旌¶
宋鄭鮮&KR0021;牙文曰㓗牲先事薦兹敬&KR0021;崇牙旣建義縫增¶
厲人&KR0017;一揆三才同契帷兹靈鑒庻必有察逆順幽辯忠¶
孝顯節使凶醜時殱主寧臣恱振旅上京凱歸西蕃神器¶
増暉四境永安¶
唐陳子昂禡牙文曰盖先王作兵以討有罪姦匿竊命戎¶
夷不龔則必肆諸市朝大戮原野皇家子育万國寵綏百¶
蠻青雲干吕自環入貢乆有年矣契丹凶羯敢亂天常乃¶
<pb:KR3k0012_SBCK_339-9a>¶
蜂聚丸山豕食遼塞宴安鴆毒作爲攙槍天厭其凶國用¶
致討皇帝命我肅將王誅今大軍己集告辰叶應旄頭首¶
建羽斾前列夷貊感威將士聽誓方俟天命爲民殄災惟¶
尓有神尚殱乃醜召太一㑹雷公翼白虎乘青龍星流彗¶
掃永清朔裔使兵不血刄戎夏大同以昭我天子之德允¶
乃神之功豈非正直克明無縱大讎以作神羞¶
太平御覽卷第三百三十九¶
<pb:KR3k0012_SBCK_339-9b>¶
<pb:KR3k0012_SBCK_339-9b>¶
