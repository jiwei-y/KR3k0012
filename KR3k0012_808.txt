# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:47.658616
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 808
#+PROPERTY: FILE SB11n0727-808太平御覽-卷之八百八.
<pb:KR3k0012_SBCK_808-1a>¶
太平御覽卷第八百八¶
珎寳部七¶
　　　琥　琥珀　馬腦¶
　　　琉璃　車渠　頗&KR0058;¶
　　　水精　雲母　瑟瑟¶
　　　玗琪¶
　　　　　琥¶
&KR0003;文曰琥發兵瑞玉爲琥文¶
周禮春官上大宗伯曰白琥禮西方¶
周禮秋官下小行人曰合六幣琥以繡也¶
左傳昭七曰魯昭公疾徧賜大夫大夫不受賜子家子𩀱¶
琥一環一璧受之大夫皆受其賜(事見/璧門)¶
吕氏春秋曰戰闘用琥¶
<pb:KR3k0012_SBCK_808-1b>¶
　　　　　虎魄¶
廣雅曰琥魄珠也生地中其上及旁不生草淺者五尺深¶
者八九尺大如斛削去皮成琥魄&KR0004;時如桃膠凝堅乃成¶
其方人以爲枕出愽南縣¶
典略曰大𥘿國多琥魄¶
續漢書曰哀牢夷出光珠琥魄¶
呉書曰虞翻少好學有高氣年十二客有候其兄者不遇¶
遇翻翻追書與曰僕聞虎珀不取腐芥慈石不受曲針過¶
而不存不亦冝乎客得書竒之由是見稱¶
沈約宋書曰武帝時寧州常獻虎珀枕甚光麗時將北征¶
以虎珀治金瘡上大恱命擣碎分付諸將¶
西京&KR0258;記曰宣帝有身毒寳鏡一枚大如八銖錢常以虎¶
珀笥盛之¶
<pb:KR3k0012_SBCK_808-2a>¶
異物志曰虎珀之夲成松膠也或以作杯瓶¶
華陽國志曰珠穴出光珠虎珀能吸芥¶
西域諸(囯志曰/珠穴出)麋盧水邊沙中有短腰蜂窠燒治以爲虎¶
珀¶
玄中記曰楓脂輪入地中千秋爲虎珀¶
愽物志曰松脂淪入地中千年化爲茯苓千年化爲琥珀¶
虎珀一名紅珠今太山有茯苓而無虎珀益州永昌出虎¶
珀而無茯苓或復云燒蜂窼所作未詳此二&KR0003;¶
拾遺記曰昔漢武寳鼎元年西方貢珎恠青虎珀鷰置之¶
静室自於室内鳴翔¶
又曰呉主聞潘夫人有色令進其圖圖成呉主見之驚喜¶
以琥珀如意撫案即折曰此神女也因納之¶
又曰江引　恱鄧夫人月下舞水精如意誤傷其頰令太¶
<pb:KR3k0012_SBCK_808-2b>¶
醫醫之以白&KR0425;髓和琥珀末塗之遂差¶
神農夲草經曰取鷄𡖉　黄白渾&KR0258;者熟煑及尚軟隨意¶
刻作物以苦酒漬數𪧐旣堅内着杓中佳者亂眞矣(此丗所/常用作)¶
(無不/成)¶
左思蜀都賦曰虎珀丹青珠江瑕英¶
潘尼詩曰駕言遊西岳寓目二華山金樓虎珀階象榻瑇¶
瑁筵中有神秀士不知幾何年¶
　　　　　馬腦¶
廣雅曰馬腦石次玉也¶
魏略曰大秦國多馬腦¶
涼州記曰吕纂咸和二年盗發張駿陵得馬腦鍾榼¶
北齊書曰武平中除傅伏爲東雍州刺史㑹周克并州遣¶
韋孝寛來招伏曰并州已平故遣公兒來報便冝急下授¶
<pb:KR3k0012_SBCK_808-3a>¶
上大將軍武郷郡開國公即給告身以金馬腦二酒鍾爲¶
信伏不受¶
北史曰梁主蕭詧曽獻馬腦鍾周文帝執之頋丞郎曰能¶
擲樗蒲頭盧者便與鍾巳經數人不得頃至薛端乃執樗¶
蒲頭而言曰非爲此鍾可貴但思露其誠耳擲之五子皆¶
黒文帝大恱即以賜之¶
古今注曰魏武帝以馬腦石爲馬勒¶
拾遺記曰帝顓頊時有丹丘國獻馬腦甕以盛甘露充於¶
厨丹丘之地有夜义駒䟦之&KR0017;能以赤馬腦爲瓶盂及樂¶
器皆精妙於中國用者一云馬腦者惡&KR0017;之血凝成此物¶
也黃帝時有馬腦甕至堯時猶有甘露在其中&KR0313;而不竭¶
玄中記曰馬腦出月氐¶
魏文帝曰馬腦勒賦曰玉屬也出自西域文理交錯有似¶
<pb:KR3k0012_SBCK_808-3b>¶
馬腦故其方人因以名之¶
陳琳馬腦勒賦曰託瑶溪之寳岸臨赤水之珠波¶
陸機靈龜賦曰&KR0002;車渠繞理馬腦縟文龜甲錯黿龍鱗¶
王粲馬腦勒賦曰遊大國以廣觀兮覽希丗之偉寳惣衆¶
材而課美兮信莫臧於馬腦¶
　　　　　琉璃¶
孝經援神契曰神靈滋液則琉璃鏡¶
廣雅曰琉璃珠也¶
韻集曰琉璃火齊珠也¶
漢書地理志曰武帝使人入海市琉璃¶
續漢書曰哀牢夷出火精琉璃¶
漢武故事曰武帝好神仙起伺神屋扉悉以白琉璃作之¶
光照洞徹¶
<pb:KR3k0012_SBCK_808-4a>¶
又曰漢成帝爲趙飛鷰造服湯殿緑琉璃爲户¶
魏略曰大𥘿國出赤白黒黄青緑紺縹紅紫十種琉璃¶
魏書曰天笁國人商販至京自云能鑄石爲五色琉璃於¶
是採礪山石於京師鑄之旣成光澤美於西方來者乃詔¶
爲行殿容百餘人光色映徹觀者見之莫不驚駭以爲神¶
明所作自此國中琉璃遂賤人不復珎之¶
呉暦曰黃龍扶南諸外國來獻琉璃¶
𣈆書曰王濟豪侈帝常幸濟宅供饌甚豐悉貯琉璃器中¶
帝甚美¶
又曰汝南王醼公卿以琉璃鍾行酒酒及崔洪洪不肯執¶
問其故曰慮有執玉不趍之義¶
洞𡨕記曰東方朔得五色露以琉璃器盛之獻武帝¶
拾遺記曰董偃設紫琉璃屏風¶
<pb:KR3k0012_SBCK_808-4b>¶
丗&KR0003;曰滿&KR0108;畏風在𣈆帝坐北䆫作琉璃扉實宻以踈&KR0108;¶
有寒色帝𥬇&KR0108;荅臣猶呉牛見月而喘(吴牛水牛也南士/多暑而水牛畏熱)¶
(見月疑是日所以喘/&KR0108;太尉寵之孫也)¶
廣志曰琉璃出黄支斯調大𥘿日南諸國¶
南州異物志曰琉璃夲質是石欲作器以自然&KR0069;治之自¶
然&KR0069;狀如黄&KR0069;生南海濵亦可浣衣用之不湏淋但投之¶
水中滑如苔石不得此&KR0069;則不可釋¶
十洲記曰方文山上有琉璃宫¶
杜篤論都賦曰槌蜯蛤辟琉璃¶
諸葛恢集曰詔荅恢今致琉璃枕一¶
傳咸汚巵賦曰人有遺余琉璃巵者小兒竊弄墮之不潔¶
意旣惜之人有感物之汙辱乃喪其所以爲寳況君子行¶
身而可以有玷乎¶
<pb:KR3k0012_SBCK_808-5a>¶
左思呉都賦曰致逺琉璃珂玳¶
孫公逹琵琶賦曰回風臨樂刻琉璃¶
　　　　　車渠¶
廣雅曰車渠石次玉也¶
魏略曰大𥘿國多車渠¶
古今注曰魏武帝以車渠爲酒杯¶
玄中記曰車渠出天笁國¶
古車渠椀賦曰車渠玉属多纎理縟文出於西國其俗寳¶
之小以繫頸大以爲器¶
王粲車渠椀賦曰&KR0258;玄黄以爲質似乾坤之未分兼五德¶
之上美超衆寳而絶倫¶
陳思王車渠盌賦曰唯盌之所生于涼風之峻湄光如激¶
電景&KR0002;浮星河神恠之瓌瑋信一覽而九驚¶
<pb:KR3k0012_SBCK_808-5b>¶
王處道車渠觶賦曰温&KR0002;騰螭之&KR0155;天曜似遊鴻之逺¶
臻¶
　　　　　頗&KR0058;¶
梁四公子記曰扶南大舶從西天笁國來賣碧頗&KR0058;鏡面¶
廣一尺五寸重四十斤内外皎潔置五色物於其上向明視¶
之不見其質問其價約錢百萬貫文帝令有司筭之傾府¶
庫當之不足其商人言此色界天王有福樂事天澍大雨¶
雨衆寳如山納之山藏取之難得以大獸肉投之藏中肉爛¶
𩔖寳一鳥衘出而此寳焉舉國不識無敢酬其價者¶
唐書曰髙宗上元二年十二月拔汗那王獻碧頗&KR0058;及地¶
黄龜兹白王素稽獻金頗&KR0058;¶
天笁記曰大雪山中有寳山諸七寶並生取可得唯頗&KR0058;¶
寳生髙峯難得¶
<pb:KR3k0012_SBCK_808-6a>¶
玄中記曰大𥘿國有五色頗&KR0058;紅色㝡貴¶
十洲記曰崑崙山上有紅碧頗&KR0058;宫名七寳堂是也¶
　　　　　水精¶
廣雅曰水精謂之石英¶
續漢書曰哀牢夷出水精¶
魏略曰大𥘿國一名&KR0058;難宫室皆水精爲柱食器亦然¶
廣志曰水精出大𥘿黄支國¶
十洲記曰崑崙山上有水精闕¶
山海經曰堂庭山多水玉(注曰水玉/仐水精也)¶
列仙傳曰赤松子服水玉¶
拾遺記曰周靈王二十三年起昆昭之臺篩水精爲泥¶
又曰鬰夷國於山上架樓室向明以開户牖以水精火藻¶
爲階¶
<pb:KR3k0012_SBCK_808-6b>¶
司馬相如上林賦曰　精磊砢¶
劉　魯都賦曰水精潜光於雲穴也¶
劉公幹清慮賦曰入鐐碧之間出水精之都上青艧之山¶
蹈琳瑉之塗¶
　　　　　雲母¶
春秋運斗樞曰樞星散爲雲母¶
漢書曰王莽侍中待詔有&KR0003;莽鴟自虎吻犲狼聲者莽誅¶
待詔而封告者後常翳雲母屏風非親近莫得見¶
范曄後漢書曰鄭弘爲太尉弟五倫爲司空&KR0004;倫爲㑹稽¶
召弘署督郵毎朝弘曲躬自卑帝聽置雲母屏風分隔其¶
間¶
晉陽秋曰孫秀降賜雲母車¶
梁書曰南岳鄧先生名郁荆州建平人也少而不仕隱居衡¶
<pb:KR3k0012_SBCK_808-7a>¶
山極峻之嶺立小板屋兩間足不下山斷穀三十餘載唯¶
以澗水服雲母屑日夜誦大洞經¶
唐書曰呉王杜伏威性好左道因合金丹求長生之術常¶
服雲母散¶
又曰尉遲敬德遂飛練金石閑居服雲母粉¶
淮南萬畢術曰雲母入地千歳不朽雲母在足無踐&KR0068;(注/曰)¶
(取大雲母塗足/下踐&KR0068;不能刺)¶
淮南子曰雲母來水(雲母石/可致水)¶
抱朴子曰雲母五色其多青者名雲英冝以春服之多赤¶
者名雲珠冝以夏服之多白者名雲液冝以秋服之多黒¶
者名雲母冝以冬服之但有青黄二色者名雲沙冝以季¶
夏服之皛皛純白者名磷石可四時長服¶
又曰呉景帝戍將於廣陵掘冢有人如生棺中雲母厚尺¶
<pb:KR3k0012_SBCK_808-7b>¶
許¶
西京&KR0258;記曰晉幽公冢甚髙美門𨵿皆是石坐撥除深入¶
乃得雲母深處見百餘尸縱横相枕籍皆不朽唯一男子¶
餘皆女子或坐或立或卧衣服形色不異生人¶
又曰成帝設雲母帳雲幄雲幕於甘泉紫殿丗謂之三雲¶
殿¶
晉公卿禮族曰賜太牢安平王治雲母輦¶
晉宫闕名曰含元池中有雲母舡¶
洛陽宫殿記曰宫中有林啇等觀皆雲母置䆫裏日照之¶
煒煒有光¶
列仙傳曰方囬堯時隱人練食雲母¶
三齊記曰東武城有雲母山山有雲母因以爲名安期先¶
生常所遊餌¶
<pb:KR3k0012_SBCK_808-8a>¶
東園祕記曰以雲母壅尸則亡人不朽帝馮貴人素國色¶
亡巳十餘年冢爲賊所發形貌如故但冷耳盗共姧通之¶
後捕得之此賊言貴人棺有數斛雲母¶
石虎鄴中記曰虎作雲母五眀金薄扇¶
裴淵廣州記曰増城縣有雲母向日出照之晃曜¶
地理志曰瑯瑘定山出雲母¶
王建平典術曰雲母有五名其色青黒五色亂文者名曰¶
雲母白而微青名曰雲英如水露黄白名曰雲沙青赤&KR0258;¶
者名曰雲珠黄白而赤重厚名陽起石雲母根也其中黑¶
文班如錢名雲膽傷人不可服第一隣石第二雲母第三¶
雲珠第四雲英第五雲光服隣石壽五千年服雲母壽三¶
百年服雲英千年服雲光與天地同保¶
　　　　　瑟瑟¶
<pb:KR3k0012_SBCK_808-8b>¶
明皇&KR0258;録曰上於華清宫置長湯數十間屋又爲銀鏤&KR0238;¶
舡至於檝棹皆飾以珠玉又於湯中壘瑟瑟及沉香爲山¶
以狀&KR0801;洲方丈¶
又曰&KR0593;國夫人奪韋氏宅造中堂旣成召匠圬墁授二百¶
萬賞其直而復以金盃二瑟瑟三斗爲賞後曽有暴風㧞¶
樹委其堂上已而視之略無所傷旣撤瓦以觀之皆承以¶
木瓦其傳作精至皆此𩔖也¶
　　　　　玗琪¶
&KR0003;文曰玗石之似玉者也¶
爾雅曰東方之美者醫無閭之珣玗琪¶
山海經曰開明北有玗琪樹玗琪玉屬¶
太平御覽卷第八百八¶
