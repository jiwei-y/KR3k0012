# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:09.855524
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 213
#+PROPERTY: FILE SB11n0727-213太平御覽-卷之二百一十三.
<pb:KR3k0012_SBCK_213-1a>¶
太平御覽卷第二百一十三¶
　職官部十一¶
　　　左丞　右丞¶
　　　左司郎中　左司貟外郎¶
　　　右司郎中　右司貟外郎¶
　　　令史¶
　　　　　左丞¶
六典曰左右丞掌管轄省事糾舉憲章以辨六官之儀制¶
而正其文法分而視焉¶
漢官典職曰尚書左右丞典臺事繩糾無所不揔¶
續漢書百官志曰左丞掌録尚書吏人上章百官威儀¶
漢官儀曰漢制八座丞郎&KR0004;拜並集都座交禮遷又解交¶
晉書百官表志注曰左右丞俸月三十斛左丞主臺内禁¶
<pb:KR3k0012_SBCK_213-1b>¶
令宗廟祠祀朝儀射制彈案選用署吏稽近道文書給假¶
晉書曰劉曒字長叔爲尚書左丞正色在朝三臺清肅¶
又曰郄詵爲尚書左丞推奏吏部尚書崔洪洪曰舉詵丞¶
而還奏我此謂挽弩自射詵曰趙宣子任韓厥爲司馬而¶
厥以軍法戮宣子崔侯爲國舉才我以才見舉唯官是視¶
各明至公何故其言乃至於此洪聞而恱服之¶
又曰𫝊咸爲尚書左丞時尚書郭弈咸故將也累辭病疾¶
不起復不上朝又自表妹葬乞出臨喪詔書聽許咸舉奏¶
之¶
又曰郄弘始爲尚書郎轉左右丞在朝爲百寮所憚後坐¶
泄事免¶
晉諸公讃曰許竒爲尚書左丞有准繩操¶
又曰傅咸字長虞爲左丞臺閣小大望風自肅¶
<pb:KR3k0012_SBCK_213-2a>¶
晉中興書曰荀㽔字令逺遷左丞時桓温平蜀朝廷欲以¶
豫章封温㽔謂太宗曰&KR0002;温復假王威平定河洛修復山¶
陵將復何以加之遂止¶
沈約宋書曰何承天爲中丞與尚書左丞謝元素不相善¶
二人競伺二臺之違累相糾奏¶
宋書百官志曰晉宋之丗左丞主臺内禁令宗廟祠祀朝¶
儀禮制選用署吏糺諸不法無所廻避¶
三國典略曰北齊張耀甞爲尚書左丞文宣近出令耀居¶
守文宣夜還耀不開門勒兵嚴備火至㸔面然後開迎文¶
宣𥬇曰卿欲學郅君章也賜以錦&KR0129;以其忠勤&KR0055;見親待¶
梁書曰賀琛遷尚書左丞并叅禮儀事琛前後居職凡郊¶
廟諸議多所創定每見髙祖與語常移晷刻故省中爲之¶
語曰上殿不下有賀雅琛容止都雅故時人呼之¶
<pb:KR3k0012_SBCK_213-2b>¶
又曰劉孺弟覽除尚書左丞性聦敏尚書令史七百人一¶
見並記姓名當官清正無所私姊夫御史中丞禇湮從兄¶
吏部郎李綽在職頗通贓貨覽劾奏並免官李綽怨之常¶
謂人曰犬嚙行路覽噬家人¶
北史曰郎茂煬帝即位爲尚書左丞時工部尚書宇文愷¶
右翊衛大將軍于仲文競河東銀窟茂奏劾愷位巳隆禄¶
賜優厚抜葵去織寂尓無聞求利下交曾無愧色仲文大¶
將𪧐衛近臣趨侍堦庭朝夕聞道虞芮之風抑而不慕分¶
誅之利知而必爭何以貽範庶寮示人䡄物愷與仲文竟¶
坐得罪¶
隋書曰楊汪字元度髙祖嘗謂諌議大夫王逹曰卿爲我¶
覔一好左丞逹遂私於汪曰我當薦君爲左丞&KR0002;事果當¶
以良田相報也汪以逹所言奏之逹竟以𫉬罪卒拜汪爲¶
<pb:KR3k0012_SBCK_213-3a>¶
尚書左丞汪明習法令果於剖斷當時號爲稱職¶
唐書曰趙㳙永泰初爲監察御史時禁中失火焚室數十¶
間火起處與東宮稍近代宗深疑之㳙爲廵使俾令即訊¶
㳙周歷壖囿按據迹狀乃上直中官遺火所致也推鞫明¶
審頗盡事情旣奏代宗稱賞焉德宗時在東宫常感㳙之¶
究理詳細及刺衢州年考旣深又與觀察使韓滉不相得¶
滉奏免㳙官德宗見其名謂宰相曰豈非永泰初御史趙¶
㳙乎對曰然即日拜尚書左丞¶
唐新語曰楊昉爲左丞時宇文化及子孫理資䕃朝廷以¶
事隔兩朝且其家親族亦衆多爲言者所司理之至于左¶
司昉未詳其案狀訴者以道理巳成無復凝滯勃然逼昉¶
昉曰適朝退未食食畢當詳案訴者曰公云未食亦知天¶
下有累年羇旅訴者乎昉遽命案立批之曰父殺隋主子¶
<pb:KR3k0012_SBCK_213-3b>¶
訴隋資生者猶配逺方死者無冝更叙時人深賞之¶
𫝊咸表曰左丞職輕事重以賤制貴所以難居臣以闇劣¶
猥忝斯任愧於不稱懼罪之及夙夜惶恐寢食無寕¶
卞壼彈尚書丞郎事曰舊丞郎取急及屬出皆尚有對使¶
職局不廢而昨左右二丞及諸郎皆出唯次直二郎在設¶
使有兵火警急便爲無復行事者二丞頓行無印可以封¶
符䟽此之逋慢莫斯之甚¶
𫝊咸荅辛曠詩序曰尚書左丞彈八座以下居万機之會¶
斯乃皇朝之司直天臺之管轄余前爲右丞具知此職之¶
要後忝此任僶俛從事日愼一日¶
　　　　　右丞¶
續漢書百官志曰尚書右丞一人四百石掌録文書期會¶
假署印綬及筆墨諸材用¶
<pb:KR3k0012_SBCK_213-4a>¶
漢官儀曰尚書左右丞秩各四百石遷刺史¶
晉書百官表注曰右丞主臺内庫藏廨舎量物用多少及¶
廪賜民户租布刑獄兵器稽逺道文書章表奏事¶
晉中興書曰王國寳因酒坐怒右丞祖台之攘&KR0209;喚呼以¶
盤盞樂器擲台之復爲有司所彈烈宗詔曰國寳縱肆情¶
性其不可長台之懦弱非監司體其免官¶
沈約宋書曰晉西朝八座丞郎朝晡詣都座朝江左唯旦¶
朝而已八座丞郎初拜並集都座交禮遷又解交漢舊制¶
也今唯八座解交丞郎不復解交¶
宋書百官志曰右丞掌臺内庫藏凢諸器物廨舎刑獄兵¶
器¶
唐書曰宇文節爲尚書右丞明習法令以幹局見稱時江¶
夏王道宗嘗以私事託於節遂奏之太宗大恱賜絹二百¶
<pb:KR3k0012_SBCK_213-4b>¶
疋仍勞之曰朕所以不置左右僕射者正以卿在省耳¶
又曰韋温爲尚書右丞吏部貟外張文規父𢎞靖長慶初¶
在幽州爲朱克融所囚文規不時省赴人士喧然罪之温¶
居綱轄首糺其事出文規爲安州刺史¶
五代史後唐書曰梁開平二年改左右丞爲左右司侍郎¶
避廟諱也至同光年十月復舊爲左右丞長興元年九月¶
詔曰臺轄之司官資並設左右貂素來相𩔖左右揆不至¶
相懸以此比方豈冝分別自此冝升尚書右丞官品與左¶
丞並爲正四品¶
　　　　　左司郎中　左司貟外郎¶
六典曰左右司郎中貟外郎各掌付十有二司之事以舉¶
正稽違者署符目焉凡都省掌舉諸司之綱紀與其百寮¶
之程式以正&KR0022;理以宣&KR0022;敎¶
<pb:KR3k0012_SBCK_213-5a>¶
隋書曰煬帝三年尚書都司始置左右司郎各一人品同¶
諸曹郎從五品掌都省之職¶
唐職貟令曰左右司郎中掌副左右丞所管諸司事署抄¶
目舉稽失知臺内𪧐直&KR0002;夲司郎中不在併行之¶
　　　　　右司郎中　右司貟外郎¶
隋書曰骨儀遷尚書右司郎于時政漸亂濁貨賂公行凡¶
當樞要之職無問貴賤並家累金寳天下士大夫莫不變¶
節而儀勵志守常介然獨立¶
　　　　　令史¶
漢官儀曰能通蒼頡史篇&KR0024;蘭臺令史滿歳&KR0024;尚書令史¶
滿歳爲尚書郎出亦與郎同宰百里郎與令史分職受書¶
令史見僕射尚書執板拜見丞郎執扳揖¶
續漢書百官志曰尚書令史十八人人二百石曹有三人¶
<pb:KR3k0012_SBCK_213-5b>¶
主書後増列曹三人合二十一人¶
華嶠後漢書韋彪上䟽曰有楚獄事繁故置尚書令史以¶
𦔳郎¶
晉書曰陳壽少仕蜀在觀閣爲令史又爲郎官人黃皓專¶
弄朝政大將軍閻宇等皆曲躬事皓以營時務壽獨峻然¶
皓乃自禪與杖¶
又曰趙孟字長舒入&KR0024;尚書郎令史善於清談有國士之¶
風其面有疵㸃諸事不决皆言當問疵靣¶
齊職儀曰自魏晉宋齊正令史書令史皆有品秩朱衣執¶
板進賢一梁冠¶
楊楞伽北齊鄴都故事曰尚書郎判事正令史側坐書令¶
史過事¶
典略曰邊讓字文禮陳留人將軍何進聞其名欲以禮辟¶
<pb:KR3k0012_SBCK_213-6a>¶
恐不肯來乃託以軍事召之到署令史進以禮見之讓占¶
對閑叙聲氣如流其時坐席賔客有百數皆髙慕之¶
太平御覽卷第二百一十三¶
<pb:KR3k0012_SBCK_213-6b>¶
