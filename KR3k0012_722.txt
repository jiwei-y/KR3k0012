# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:40.959942
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 722
#+PROPERTY: FILE SB11n0727-722太平御覽-卷之七百二十二.
<pb:KR3k0012_SBCK_722-1a>¶
太平御覽卷第七百二十二¶
　方術部三¶
　　　　　醫二¶
史記曰馮信臨淄人爲齊太倉長好醫淄川王令就淳于¶
意學方意敎以審法逆順論藥法定五味及和劑湯法信¶
受之擅名漢丗¶
又曰髙期仕濟北王爲大醫王遣就倉公淳于意學經脉¶
高下及竒絡結當論俞所居及氣當上下岀入邪正逆順¶
之冝鑱石定砭灸之法歳餘亦頗通之¶
又曰唐安臨淄人也雅性好醫倉公淳于意教五&KR1079;上下¶
經脉竒咳四時應隂陽之法爲齊侍醫¶
又曰杜信髙永侯家丞自知身病乃專心學醫倉公甚憐¶
之教以上下經脉五&KR1079;之法¶
<pb:KR3k0012_SBCK_722-1b>¶
又曰鄧訓爲護烏桓校尉羗胡俗恥病死每病臨困取以¶
刀自刺訓聞有病困者輙拘縛束不與兵刃使醫藥療之¶
愈者非一小大莫不感恱¶
又王符論曰凡療病者必先知脉之虚實氣之所結然後¶
爲之方故疾可愈而壽可長也爲國者必先知人之所苦¶
禍之所起然後爲之禁故姧可塞而國可安也¶
又曰郭玉者廣漢人也&KR0004;有老父不知何出常漁釣於涪¶
水因號涪翁乞食人間見有疾者時下針石輙應時而効¶
乃著針經&KR1079;脉法傳於代弟子程髙㝷求積年翁乃授之¶
髙亦隠跡不仕玉少師事髙學方&KR1079;六徴之技隂陽不測¶
之術和帝時爲太醫丞多有効應帝竒之仍試令嬖臣美¶
手睕者與女子雜處帷中使玉各&KR1079;一手問所疾若玉曰¶
左陽右隂脉有男女狀若異人臣疑其故帝歎息稱善玉¶
<pb:KR3k0012_SBCK_722-2a>¶
仁愛不矜雖貧賤厮養必盡其心力而鑒療貴人時或不¶
愈帝乃試令貴人羸服變處一針即差召玉詰問其狀對¶
曰醫之爲言意也腠理至微(腠理皮膚之間也韓子曰扁/鵲見晉桓侯曰君有病在腠)¶
(理/也)隨氣用巧針石之間毫芒即乖神存於心手之際可得¶
解而不可得言也夫貴者處尊髙以臨臣臣懷怖懾以承¶
之其爲療也有四難焉自用意而不任臣一難也將身不¶
謹二難也骨節不強不能使藥三難也好逸惡勞四難也¶
針有分寸時有破漏(分寸淺&KR0055;之度破/漏曰有衝破者也)重以恐懼之心加¶
以裁愼之志臣意且猶不盡何有於病哉此其所爲不愈¶
也帝善其對年老卒官¶
又曰曹褒遷城門校尉將作大匠時有疾疫褒廵行病徒¶
爲致醫藥經理饘粥多蒙濟活¶
東觀漢記曰鄧訓謙恕下士無貴賤見之如舊朋友徃來¶
<pb:KR3k0012_SBCK_722-2b>¶
門内視之如子有過如鞭扑之教大醫皮廵從獵上林還¶
暮&KR0043;殿門下寒疝病發時訓直事聞廵聲起徃問之廵曰¶
異得火以熨背訓身至太官門爲求火不得乃以口嘘其¶
背復呼同廬郎共更嘘至朝遂愈¶
鍾離意别傳曰黄讜爲㑹稽太守建武十四年吴大疾疫¶
署意中部尉督郵意乃露車不冠身循行病者門入家至¶
賜與醫藥詣神廟爲民禱&KR0021;召録醫師百人合和草藥恐¶
醫小子或不良毒藥齊賊害民命先自吞甞然後施行其¶
所臨護四千餘人並得差愈後日府君岀行災害百姓攀¶
車涕泣曰明郵府君不湏岀也但得鍾督郵民皆活也¶
何顒别傳曰同郡張仲景緫角造顒謂曰君用思精而韻¶
不髙後將爲良醫卒如其言顒先識獨覺言無虚發王仲¶
宣年十七甞遇仲景仲景曰君有病冝服五石湯不治且¶
<pb:KR3k0012_SBCK_722-3a>¶
成門後年三十當眉落仲宣以其貰(音/賖)長也逺不治也後¶
至三十疾果成竟眉落其精如此仲景之方術今傳於丗¶
張仲景方序曰衛汎好醫術少師仲景有才識撰四逆三¶
部厥經及婦人胎藏經小兒　&KR0479;方三卷皆行於丗¶
髙湛養生論曰王叔和性沉静好著述考覈遺文採摭羣¶
論撰成脉經十卷編次張仲景方論編爲三十六卷大行¶
於丗¶
魏志曰華他字元化沛國譙人遊學徐土兼通數經曉飬¶
性之術年且百歳而猶有壯灾時人以爲仙沛相陳珪舉¶
孝廉太尉黄琬辟皆不就精於方藥處齊不過數種心分¶
銖不假秤量針灸過數處裁七八壯若疾發結於内針藥¶
所不能及者乃令先以酒服麻沸散旣醉無所覺因刳破¶
腸皆抽割積聚若在腸胃則截斷洗除去疾穢旣而縫合¶
<pb:KR3k0012_SBCK_722-3b>¶
&KR0019;以神膏四五日瘡愈一月之間皆平復¶
又曰甘陵相夫人有娠六月腹痛不安他視脉曰胎已死矣¶
使人手摸知所在在右即女在左即男人云在左於是爲¶
湯下之果下男形即愈¶
又曰縣吏尹丗苦四支煩口乾不欲聞人聲小便不利他¶
曰試作&KR0044;食得汗即愈不汗後三日死即作&KR0044;食而汗不¶
岀他曰藏氣巳絶於内當啼泣而絶果如他言¶
又府吏倪㝷李延共止俱患頭痛身&KR0044;所苦正同他曰尋¶
當下之延當發汗或難其病同療異他曰尋内實延外實¶
故治之冝殊即各與藥明旦並起¶
又督郵徐毅得病他徃省之毅謂他曰昨使醫曹吏劉祖¶
針胃管訖便若欬嗽卧不安他曰刺不到胃管誤中肝也¶
食當日减後五日不救遂如他言¶
<pb:KR3k0012_SBCK_722-4a>¶
又東陽陳叔山小男三歳得下痢常先啼日以羸困問他¶
他曰其母懷軀陽氣内養乳中虚冷兒得母寒故令不時¶
愈他與四物紫&KR0080;九十日即除¶
又至軍吏梅平得病除名還家家居廣陵未至二百里止¶
親人舎有湏他偶至主人許主人令他視平他謂平曰君¶
早見我不應至此今疾巳結促去可得與家人相見五日¶
平應時歸果如他言¶
又他行道見一人病噎塞嗜食而不得下家人車載欲徃¶
就醫他聞其呻吟駐車徃視語之曰向來道傍有賣餅家¶
䔉韲大酢從取三&KR0155;飲之病自當&KR0980;即如他言立吐虵一¶
條遂懸之車邊欲造他他尚未還他家小兒戲門前迎見¶
自相謂曰客車邊有物必是逢我公也疾者前入㘴見他¶
壁北懸此虵輩以十數¶
<pb:KR3k0012_SBCK_722-4b>¶
又有一郡守病他以爲其人盛怒則&KR0980;乃多受其貨而不¶
加功無何弃去留書罵之守果大怒令人追殺守子知之¶
属使勿逐守瞋恚吐黒血數&KR0155;而愈¶
又有一士大夫患體中不快詣他他云君病至&KR0055;當破腹¶
取之然君壽亦不過十年病不能殺君君忍痛十歳壽俱¶
當盡不足故自刳裂也士大夫曰余不耐痛必請治之他¶
遂下手所患㝷差十年竟死¶
又廣陵太守陳登得胷中煩滿靣赤不食他&KR1079;脉曰府君¶
胃中有蟲數&KR0155;欲成&KR0079;疽食腥物所爲也即作湯二&KR0155;先¶
服一&KR0155;斯湏盡服之食頃吐出三&KR0155;許蟲赤頭皆動半身¶
猶是生魚膾也所苦便愈他曰此病後三朞當發遇良醫¶
乃可濟依期果發時他不在遂死¶
又有婦人長病經年丗謂爲寒&KR0044;注病冬月中他令㘴石¶
<pb:KR3k0012_SBCK_722-5a>¶
槽中平且用冷水汲灌云當滿百始七十灌冷戰&KR0082;死他¶
令滿數至八十灌&KR0044;氣乃蒸出&KR0349;&KR0349;髙二三尺滿百灌他¶
乃使然火温牀厚覆衣良乆汙洽出着粉燥便愈¶
又有人病腹中攻痛十餘日&KR0066;眉墮落他曰是脾半腐可¶
刳腹治也使飲藥令卧破腹就視脾果半腐壞以刀断之¶
割去惡肉以膏&KR0019;之即&KR0423;太祖聞而異之召他常在左右¶
太祖苦頭風每發心亂目眩他針鬲隨手而愈¶
又軍吏李成苦欬晝夜不&KR0304;時吐膿血以問他他言君病¶
腸癰欬之所吐非從肺來也與君散兩錢匕巳服當吐二¶
&KR0155;餘膿血訖快自養一月小起好自將愛一年便徤十八¶
歳當一小發服此亦復&KR0423;若不得此藥故當死復與兩錢¶
散成得五六歳親人有病如成者謂成曰卿今強徤我見¶
欲死何忍急去(祛舉/切)藏藥以待不祥先特貸我&KR0980;爲卿從¶
<pb:KR3k0012_SBCK_722-5b>¶
華他更索成與藥巳故到譙從索藥適㑹值他見收忩忩¶
不忍從求後十八歳病發無藥可療以至死¶
又曰樊阿彭城人少師華他甞問他求服食法他受以&KR0238;¶
葉青黏散子方云服之去三蟲利五藏輕身益氣使人頭¶
不白阿從其言年百餘歳&KR0238;葉所在有之青黏生於豊沛¶
彭城及朝歌青黏一名地節一名黄芝主理五藏益精氣¶
本出於迷人入山者見仙人服之以告他他以爲佳語阿¶
阿秘之近者人見阿之壽而氣力強盛怪而問之所服食¶
阿因醉亂誤說之人服多驗¶
蜀志曰關羽爲流矢貫臂每陰雨常疼痛醫曰矢鏃有在¶
當破臂刮骨去毒乃可除之¶
&KR0051;書曰裴頠通&KR0054;多聞兼明醫術荀朂之修定律度也檢¶
得古又短丗所用四分有餘頠上言冝以改諸度量若是¶
<pb:KR3k0012_SBCK_722-6a>¶
未能悉革可先改太醫權衡此若&KR0423;違遂失神農&KR0302;伯之¶
正藥物輕重分兩乖互所可傷夭爲害尤&KR0055;古壽考而今¶
短折者未必不由此也卒不能用¶
又曰顔含兄畿咸寜中得疾就醫自療遂死於醫家家人¶
迎喪旐每繞樹而不可解引䘮者顛仆&KR0091;畿言曰我壽命¶
未死但服藥太多傷我五藏耳今當復活愼無葬也其父¶
祝之曰若尔有命復生豈非骨肉所願今伹欲還家不尔¶
葬也旐乃解¶
又曰張苗雅好醫術善消㤙&KR1079;處陳廪丘得病連服藥發¶
汗汗不岀衆醫皆云發汗不出者死自思可蒸之如中風¶
法令温氣於外迎之必得汗也復以問苗云曽有人疲極¶
汗岀卧簟中冷得病苦増寒諸醫與散四日凢八過發汗¶
汗不出苗乃燒地布桃葉於上蒸之即得大汗便於&KR0013;下¶
<pb:KR3k0012_SBCK_722-6b>¶
&KR0019;粉身極燥乃起即愈廪丘如其言果差¶
又曰趙泉性好醫方拯救無倦善療衆疾於瘧尤工甚爲¶
當時所歎伏焉¶
&KR0051;中興書曰&KR0081;洪字稚川丹陽句容人㓜覽衆書近得萬¶
卷自號抱朴子善養性之術撰經用救驗方三卷號曰肘¶
後方又撰玉凾方一百卷于今行用¶
&KR0051;書曰皇甫謐字士安㓜沉静寡欲有高尚之志以著述¶
爲務自號玄晏先生後得風痺疾因而學醫習覽經方手¶
不輟卷遂盡其妙¶
又曰劉德彭城人也少以醫方自逹衆疾於虚勞尤爲精¶
妙療之隨手而愈猶是向風千里而至者多矣官至太醫¶
校尉¶
又曰史脫性器沉毅志行敦簡善&KR1079;候明消息多辨論以¶
<pb:KR3k0012_SBCK_722-7a>¶
醫術精愽拜太醫校尉治黄疸病最爲髙手¶
又曰宫㤗㓜好墳典雅尚方術有一藝長於巳者必千里¶
㝷之以此精心善極諸疾於氣尤精制三物散方治喘嗽¶
上氣甚有異効丗所貴焉¶
又曰靳邵性明敏有才術夲草經方誦覽通究裁方治療¶
意出衆表創制五石散方晋朝士大夫無不服餌皆&KR0023;異¶
効¶
又曰程據爲太醫令武帝&KR0004;受魏禪改元爲太始而據貢¶
雉頭裘帝以竒&KR0458;異服典禮所禁焚之于殿前據以醫術¶
承恩岀入禁闥因爲賈后合巴豆杏子丸害&KR0598;懐太子遂¶
就戮焉¶
又曰范汪字玄平性仁愛善醫術常以拯恤爲事凢有疾¶
病不限貴賤皆爲治之十能愈其八九撰方五百餘卷又¶
<pb:KR3k0012_SBCK_722-7b>¶
一百七卷後人詳用多&KR0023;其効¶
又曰殷仲堪陳郡人能清言善屬文名士咸愛之謝玄以¶
爲長史厚遇之仲堪父病積年衣不解帶躬夲醫術究其¶
精妙執書揮淚遂眇一目¶
又曰魏詠之字長道任城人也家貧素而躬耕爲事好學¶
不倦生而菟缺有善相者謂之曰卿當冨貴年十八聞荆¶
州刺史殷仲堪帳下有名醫能療之貧無行裝謂家人曰¶
殘醜如此用活何爲遂齎數斛米西上以投仲堪旣至造¶
門自通仲堪嘉其盛意召醫語視之醫曰可割而&KR0024;之但¶
湏百日進粥不得語&KR0015;詠之曰半生不語而有半生亦當¶
療之况百日耶仲堪於是處之別屋令醫善療之詠之遂¶
&KR1068;口不言唯食薄粥其厲志如此及&KR0980;仲堪厚資遺之¶
劉敬叔異&KR0080;曰王纂海陵人少習經方尤精針石宋元嘉¶
<pb:KR3k0012_SBCK_722-8a>¶
中縣人張方女日暮&KR0043;廣陵廟門下夜有物假作其壻來¶
魅惑成病纂爲治之始下一針有&KR0425;從女&KR0013;内走岀病遂¶
愈○宋書曰徐文伯字德秀濮陽太守熈曽孫也熈好黄老¶
&KR0046;於&KR0087;望山有道士過求飲留一&KR0602;蘆與之曰君子孫冝¶
以道術救丗當得二千石熈開之乃扁鵲鏡經一卷因精¶
心學之遂名震海内生子秋夫弥工其術仕至射陽令甞¶
夜有鬼聲甚悽愴秋夫問何所湏荅言姓斯家在東陽¶
患&KR0398;痛死爲&KR0017;痛猶難忍請療之秋夫曰云何厝法&KR0017;¶
請爲芻人案孔穴針之秋夫如言爲炙四處又針肩井三¶
處設&KR0021;埋之明日見一人謝恩忽然不見當丗伏其通靈¶
又宋明帝宮人患&KR0398;痛牽心毎至輒氣欲絶衆醫以爲肉¶
癥文伯曰此髮瘕以油投之即吐得物如髪稍引之長三¶
尺頭巳成虵能動懸柱上水滴盡一髪而巳病都差¶
<pb:KR3k0012_SBCK_722-8b>¶
又宋後廢帝出樂遊苑門逢一婦人有娠帝亦善&KR1079;脉爲¶
&KR1079;之曰此腹是女也問文伯文伯曰腹有兩子一男一女¶
女左邊青黒形小於女帝性急便欲使剖文伯惻然曰若¶
加刀斧恐其變異請針之立落便㵼足太隂&KR0024;手陽明胎¶
便應針而落兩兒相續岀如其言¶
又曰孫法宗忽苦頭創夜有女人至曰我是天使來相謝¶
行創夲不関善人使者誤相及但取牛糞煑&KR0019;之即驗一¶
&KR0019;便&KR0980;一境頼之¶
又曰羊欣字敬元性好文儒兼善醫藥撰方三十卷爲代¶
所重焉¶
又曰&KR0087;承祖性耿介專好藝術於方藥不問貴賤皆治療¶
之多所全護當時稱之爲工手撰方二十卷大行於丗¶
太平御覽卷第七百二十二¶
