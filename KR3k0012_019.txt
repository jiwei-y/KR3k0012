# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:00.210572
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 19
#+PROPERTY: FILE SB11n0727-019太平御覽-卷第十九.
<pb:KR3k0012_SBCK_019-1a>¶
太平御覽卷第十九¶
　時序部四¶
　　　　　春中¶
史記曰孝惠帝曾春出遊離宫叔孫生曰古者有春甞果¶
今方櫻桃熟願陛下因取櫻桃獻宗廟上乃許之諸果獻¶
由此興也¶
又曰正月爲端月(端首也春秋左/傳曰履端於始)¶
又天官書曰明庶風居東方明庶明衆物盡出也二月律¶
中夾鍾者言萬物隂陽相夾厠也其於十二子爲卯卯之¶
爲言萬物茂也其於十母爲甲乙甲者萬物割符甲而出¶
也乙者言萬物生軋軋也南至於氐言萬物皆至也¶
又曰漢丗帝以正月上辛祠太一甘泉以昏祠到明而終¶
常有流星經於祠壇上使童子童女七十人俱歌春歌青¶
<pb:KR3k0012_SBCK_019-1b>¶
陽夏歌朱明秋歌西皓(西方/少昊)冬歌&KR0007;&KR0115;¶
漢書曰孟春之月群居者將散行人振木鐸徇于路以采¶
詩獻之太師比其音聲以聞于天子¶
又曰王温舒事張湯爲酷吏及爲河内太守及春温舒頓¶
足曰嗟呼令冬益展一月足了吾事矣其不愛人如此也¶
又曰宣帝時魏相奏請明經通知隂陽者四人各主一時¶
時至明言所職以和隂陽如髙祖時令謁者趙堯舉春李¶
辭舉夏倪陽舉秋貢禹舉冬之&KR0011;宣帝從之¶
東觀漢記曰章帝行幸勑御史司空道橋所過歷樹木方¶
春月無得有所伐輅車可引避也¶
後漢書曰張奐爲武威太守其俗多妖忌凡二月五日産¶
子及與父母同月者悉殺之奐示以義方嚴加賞罰風俗¶
遂改百姓爲立祠¶
<pb:KR3k0012_SBCK_019-2a>¶
又曰章帝建初三年正月祀五帝於明堂遂登靈臺望雲¶
物赦天下¶
又曰元和二年春正月詔曰令人有産子者後無筭三嵗¶
諸懷姙者賜月養榖復其夫勿筭一嵗著以爲令¶
又詔三公曰方春生養萬物莩甲冝助萌牙以育時物其¶
令有司罪非殊死且勿案驗¶
又丙午詔曰畿内七十巳上暮春赴京師將行養老之禮¶
又曰王莽下書曰夫三皇象春五帝象夏三王象秋五伯¶
象冬皇王德運也伯者繼空續乏以成曆數故其道駮¶
謝承後漢書曰鄭弘爲臨淮太守春行有兩白鹿隨車夾¶
轂而行弘後爲太尉¶
續漢書曰太守常以春行縣所至縣勸人農桑振救乏絶第¶
五倫爲太守因春行見鄭弘竒之署督郵(鄭弘時爲/郷嗇夫)¶
<pb:KR3k0012_SBCK_019-2b>¶
又律曆志曰日行東陸謂之春¶
魏略曰孟康爲弘農守清平領群吏二百餘人渉春遣休¶
常四分遣一分無&KR0043;諾¶
晉書曰郭黁(奴郎/反)西平人也少明於易仕郡主簿張天錫¶
末年苻氏毎有西伐之問太守趙凝使黁筮之黁曰&KR0002;郡¶
内二月十五日失囚者東軍當至凉祚必終凝乃申條屬¶
縣至十五日鮮卑折握送馬於凝凝怒其非駿幽之厩内¶
鮮卑懼而夜遁凝以告黁黁曰是也國家將亡弗可復振¶
春秋繁露曰春喜氣故生¶
又曰春之猶言偆偆者(音蠢又/癡准反)喜樂之貌也¶
春秋元命包曰春者神明推移精華結紐(神明猶隂陽也/相推使物精華)¶
(結成紐/結要也)¶
又曰春含名出位東方動春明逹(春之言蠢東之言動合/此名以自明自達山)¶
<pb:KR3k0012_SBCK_019-3a>¶
六合俱生萬物應節(雖於時爲春以其蠢/動無節應此時節也)五行並起各以¶
名利(自六合俱生以通五行各/有隂陽交合故能然也)其精青龍龍之言萌也(獸/之)¶
(妙莫&KR0002;龍故/青萌以名之)隂中之陽也¶
老子曰衆人熈熙&KR0002;享太牢如登春臺¶
莊子曰夫春氣發而百草生正得秋而萬寳成夫春與秋¶
豈無得而然哉天道巳行矣(春秋主生成皆得/自然之道故不爲)¶
又曰春夏先秋冬後四時之序也萬物化則萌區有壯盛¶
衰之殺變化之流也¶
又曰舜以天下讓善卷善卷曰予立於宇宙之中冬日衣¶
皮毛夏日衣葛絺春耕夏種形足以勞動秋収冬歛身足¶
以休食日出而作日入而息逍遥於天地之間而心意自¶
得吾何以天下爲哉¶
文子曰政失於春嵗星盈縮不居其常春政不失禾&KR0112;滋¶
<pb:KR3k0012_SBCK_019-3b>¶
又曰因春而生因秋而殺所生不德所殺不怨則幾於道¶
矣¶
尸子曰翔風瑞風也一名景風一名惠風春爲發生夏爲¶
長嬴秋爲収成冬爲安寜(爾雅以爲四/時之別名也)¶
又曰春爲忠也東方爲春春動也是故鳥獸孕榮華生萬¶
物遂忠之志也¶
鶡冠子曰斗柄指東天下皆春¶
列子曰荆之南有冥靈者五百嵗爲春五百嵗爲秋上古¶
有大椿者以八千嵗爲春八千嵗爲秋¶
管子曰孟春之朝君自聽朝論爵賞¶
管子曰隣人謂展禽曰魯聘夫子夫子三黜無憂色何展禽¶
曰春風鼓百草敷蔚吾不知其茂秋霜降百草零落吾不¶
知其枯枯茂非四時之悲欣榮辱非吾心之憂喜¶
<pb:KR3k0012_SBCK_019-4a>¶
淮南子曰何謂五星東方木也其帝太昊(太昊庖犧氏天/下號也死託於)¶
(東方/帝也)其佐勾芒執規而治春(漢書魏相上書太/昊乘震執規治春)¶
又曰日陽之主也是故春則羣獸除(除冬毛/微墮也)¶
又曰太隂治春則欲行柔惠温凉(木衡人也/故柔凉也)¶
又曰春爲規規之爲度也轉而不復圎而不規(復遏也/堄轉也)復¶
而不縱廣大以寛感動有理發通有紀優優簡簡百怨不¶
起(優優簡簡寛/舒之皃也)規度不失生氣乃理(氣&KR0011;/理逹)¶
又曰六合孟春與孟秋各合孟春始盈孟秋始縮(盈長也/縮短也)¶
故正月失政七月凉風不至¶
又曰仲春始出仲秋始内(出二月播種内/八月始収歛)¶
又曰春肅秋榮冬雷夏霜皆賊氣之所生¶
又曰四時者春生夏長秋収冬藏取與有節出入有時開¶
闔張歙不失其序(歙讀/曰翕)¶
<pb:KR3k0012_SBCK_019-4b>¶
又曰春女悲秋士哀知物化矣(周禮仲春之月令媒氏㑹/男女女當外成於夫家骨)¶
(&KR0079;相離故女悲秋金氣用事戰/士執兵勝敗&KR0002;化故士哀也)¶
又曰孟春之月東宫御女青色衣青采鼓琴瑟(春王東方/故處東宫)¶
(也琴瑟木也/春木生故鼓)其兵矛(有鋒銳以萬物/錢地如生也)其畜羊(羊木土之母/故畜之也)¶
二月官倉其樹杏(二月播種故官倉也杏有核在中/象隂在内陽在外也故其樹杏也)三月¶
官郷其樹李(三月折民户口故言郷/也李亦有核說與杏同)¶
又曰季春三月豐隆乃出將其&KR0040;也(豐隆/雷也)至秋三月地氣¶
不藏乃収其殺百虫蟄伏静居閉户(殺氣/安靜)青女乃出以降霜¶
雪(青女天神青天/王女主霜雪也)十二時之氣以至于仲春二月之夕乃¶
布収其藏而閉其寒(収歛其所藏而出布之/其隂塞全不得發泚也)女夷鼓歌¶
以司天和以長百榖禽獸草木(女夷主春夏/養長之中也)¶
蔡邕月令章句曰季春戴鵀降於桑¶
又曰仲春之月天子獻羔開氷¶
<pb:KR3k0012_SBCK_019-5a>¶
又曰仲春&KR0007;鳥至&KR0007;鳥鷰也¶
崔寔四人月令曰二月祠太社之日薦韭卯于祖禰¶
五行志曰於易震在東方爲春爲木者也兊在西方爲秋¶
爲金离在南方爲夏爲火坎在北方爲冬爲水春與秋日¶
夜分寒暑平是以金木之氣易以相變故貌傷則致秋隂¶
常&KR0040;言傷則致春陽常旱也至於冬夏日夜相反(謂夏日/長夜短)¶
(冬日短/夜長)寒暑殊絶水火之氣不得相併故視傷常燠聽傷¶
常寒者其氣然也¶
又曰夾鍾言隂夾&KR0135;太蔟宣四方之氣而出鍾物也位於¶
卯在二月¶
東陽記曰山南有春草巖出龍鬚多藥物¶
西京雜記曰賈佩蘭云在宮時正月上辰出池邊盥濯食¶
蓬餌以去祅邪¶
<pb:KR3k0012_SBCK_019-5b>¶
荆州記曰陸凱與路曄爲友在江南&KR0009;梅花一枝詣長安¶
與曄并贈詩云折花奉&KR0087;使&KR0009;與隴頭人江南無所有聊¶
&KR0009;一枝春¶
荆楚嵗時記曰正月夜多&KR0017;鳥度家家槌床打户捩狗耳¶
㓕燈燭以禳之&KR0007;中記云此鳥名姑&KR0023;一名天帝女一名¶
隱飛鳥一名夜行逰女好取人女子養之有小兒之家即¶
以血&KR0039;其衣以爲誌故丗人名爲&KR0017;鳥荆州彌多斯言信¶
矣¶
又曰正月未日夜蘆苣火照井厠中百&KR0017;走¶
&KR0054;物志曰宋國有田夫常衣黂(分衮/反)緼僅以過冬曁春東¶
作自曝於日不知天下之有廣夏奥室綿纊狐貉頋謂其¶
妻曰背日之暄人莫知者以獻吾君將有賞¶
臨海異物志曰鵙鴂一名田䳌春三月鳴晝夜不止音聲¶
<pb:KR3k0012_SBCK_019-6a>¶
自呼止俗言取母子塗其口兩邊皆赤上天自言乞恩至¶
當陸子熟鳴乃得止耳¶
又曰春風甘露生育萬物¶
吕氏春秋曰天行不信不能成嵗地安不信草木不茂春¶
之德風風不信其華不盛則果實不生¶
又曰仲春之月&KR0007;鳥至之日以太牢祠于髙禖蔡邕曰髙¶
禖神名也¶
又曰仲春之月先雷三日奮鐸以令于兆民曰雷且發聲¶
有不戒其容止者生子不備必有凶灾(不戒容止謂以雷/霆合房室之者生)¶
(子必有瘖躄/癡狂之疾矣)耕者少舎(皆耕在野少有/舎於都邑者也)¶
晏子春秋曰齊景公夏遊獵又起大臺之役晏子諌曰春¶
夏起役游獵奪民農時國家空虗不可景公曰吾聞相賢¶
者國治臣忠者主逸吾年無幾矣(言將/老)欲遂吾所樂卒(即/律)¶
<pb:KR3k0012_SBCK_019-6b>¶
(反)吾所好子其息矣晏子曰文王不敢盤于游田故國昌¶
而民安楚靈不廢乾谿之役起章華之臺而民叛之今君¶
不思將危社稷而爲諸侯&KR0015;臣聞忠不避死諌不違罪君¶
不聽臣臣將逝矣景公曰唯唯(唯唯從/其諌也)¶
楊子法言曰或曰爲政先殺後教歟曰於乎天先秋而後¶
春乎將先春而後秋乎¶
梁元帝纂要曰春亦曰發生芳春青春陽春三春九春風¶
曰陽風暄風柔風惠風景曰媚景和景韶景時曰良時嘉¶
時辰曰良辰嘉辰芳辰節曰芳節嘉節韶節淑節草曰弱¶
草芳卉木曰華木華樹芳林芳樹林曰茂林鳥曰陽鳥時¶
鳥陽禽&KR0049;鳥時禽好禽¶
夏書曰&KR0027;人之職凡攻&KR0027;用春時各以其物入于&KR0027;室(六/&KR0027;)¶
(各異室也秋取&KR0027;及萬物成也攻治/也治&KR0027;骨以春是時乾解不發傷也)上春釁&KR0027;&KR0021;祀先卜¶
<pb:KR3k0012_SBCK_019-7a>¶
(釁者殺性以血塗之也鄭司農云&KR0021;祀先卜者卜其日與/其牲&KR0007;謂先始用卜筮者言&KR0021;祀尊天地也丗夲作曰巫)¶
(咸作筮卜未聞其人也是上春者夏正建寅之月月令孟/冬云釁祀&KR0027;筞相㸦矣&KR0087;以十月建亥爲&KR0010;首則月令&KR0087;)¶
(丗之書亦或欲/以歳首釁&KR0027;耳)筮人上春相筮(相謂更選擇其/&KR0433;&KR0027;嵗易者)¶
周書時訓曰驚蟄二月節桃始花時訓云桃&KR0002;不花是謂¶
否塞(又云倉/庫灾)鶬鶊鳴時訓云&KR0002;不鳴即下不從上鷹化爲¶
鳩時訓云&KR0002;不化即㓂賊數起春分二月中&KR0007;鳥至時訓¶
云&KR0007;鳥不至即婦人不振雷乃發聲時訓云雷不發聲即¶
諸侯失民(又云逺/人不服)始電時訓云電&KR0002;不見即人無威振¶
太平御覽卷第十九¶
<pb:KR3k0012_SBCK_019-7b>¶
