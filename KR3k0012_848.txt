# -*- mode: mandoku-view -*-
#+TITLE: 太平御覽
#+DATE: 2015-09-23 10:14:04
#+PROPERTY: LASTPB  <md:KR3k0012_SBCK_846-1a>
#+PROPERTY: JUAN 849

<md:KR3k0012_SBCK_847-10b>¶
<md:KR3k0012_SBCK_848-1a>¶
<pb:KR3k0012_WYG_848-1a>
欽定四庫全書
　太平御覽卷八百四十八¶
　　　　　　　　　　　　宋　李昉等　撰
　　飲食部六¶
　　　食中¶
王隠晉書曰何曽食日近萬錢猶曰無下箸處子劭驕
奢¶簡貴有父風衣裘服翫新故巨積食必盡四方珍異
一日¶之供以二萬為限時論以為太常御膳無以加之
<pb:KR3k0012_WYG_848-1b>
又曰皇甫謐姑子梁柳為城陽太守或勸謐送謐曰柳
為¶布衣過吾送迎不出門食不過鹽菜貧不以酒肉為
禮也¶今作郡而送豈古人之道哉¶
晉書曰導子悦疾篤導憂念特至不食積日忽見一人
形¶状甚偉披甲持刀導問君是何人曰僕是蒋侯也公
兒¶不佳欲為請命故來耳公勿復憂因求食遂噉數斗
食畢¶勃然謂導曰中書患非可救者言訖不見悅亦殞
絶<md:KR3k0012_SBCK_848-1b>¶
<pb:KR3k0012_WYG_848-2a>
又曰衞將軍謝安嘗詣陸納納兄子俶怪納無辦乃密作
數¶十人饌安至納設菜果而俶陳精飲食納怒客去杖
俶四¶十¶
又曰郄鑒字道徽永嘉亂在鄉里窮餒鄉人以鑒名德
傳¶共餉之時兄子邁外孫周翼並小常携之就食鄉人
曰恐¶不兼有所存鑒乃獨往食訖飯着兩頰邊含還與
二兒後¶並得存同過江邁位至䕶軍翼為剡令鑒薨追
撫育之恩¶解軄而歸席苫心喪三年
<pb:KR3k0012_WYG_848-2b>
又曰庾衮父亡作筥賣以養母母見其勤曰我無所食
對¶曰母食不甘衮将何居母感而安之¶
宋書曰謝景仁為桓𤣥驍騎將軍時宋武帝為桓修撫
軍¶中兵叅軍嘗詣景仁諮事景仁與語悦因留帝食食
未辦¶而景仁為𤣥所召𤣥累促俄傾間騎詔續至帝屢
求去景<md:KR3k0012_SBCK_848-2a>¶仁不許曰主上見待要應有方我欲與客食豈
不得待¶安坐飽食然後應詔帝甚感之¶
又曰謝景仁愛弟甝而憎弟述嘗設饌請宋武帝希帝
<pb:KR3k0012_WYG_848-3a>
命命甝預坐而帝召述述知非景仁夙意又慮非帝命
之請¶急不從帝馳遣呼述須至乃飡其見重如此及景
仁疾述¶盡心視湯藥飲食必嘗而後退衣不解帶不盥
櫛者累旬¶景仁深感愧焉¶
又曰劉穆之少時家貧誕節嗜酒食不脩拘檢好往妻
兄弟¶乞食多見辱不以為恥其妻江嗣女甚明識每禁
不令往¶江氏後有慶㑹囑勿來穆之猶往食畢求㯽榔
江氏兄弟¶戲之曰㯽榔消食君乃常饑何忽須此妻復
<pb:KR3k0012_WYG_848-3b>
截髮市肴饌¶為其兄弟以餉穆之自此不對穆之梳沐
後穆之宦逹而¶更性奢豪食必方丈且輙為十人饌未
嘗獨飡每至食時客止十人已還帳下依嘗下食以此
為常常白帝曰穆之家本貧賤贍生多闕叨忝已來雖
存損約而朝夕所須㣲為過豐此外無一毫負公
又曰王仲德與兄叡同起義兵與慕容垂戰敗仲德被
重創走與家属相失路經大宅困未能去卧林中有一
小兒青衣年可七八嵗騎牛行見仲德驚曰漢已食宋
<pb:KR3k0012_WYG_848-4a>
仲德言饑小兒去須㬰復來得飯與之食
又曰廬陵王義真居武帝憂使帳下備膳劉湛禁之義
真乃使左右人買魚肉珍羞于齋内别立厨帳㑹湛入
因命㬉酒炙車螯湛正色曰公當今日不宜有此設義
真曰寒甚杯酒亦何傷長史事同一家望不為議酒至
湛起曰既不能以禮自處又不能以禮處人
又曰江夏王義恭㓜為武帝所鍾愛帝性儉諸子飲
食<md:KR3k0012_SBCK_848-2b>¶不過五盞盤義恭須求果食日中無筭得未嘗噉急
<pb:KR3k0012_WYG_848-4b>
以與¶傍人諸王未嘗敢求求亦不得¶
又曰文帝宴於武帳堂上帳行勅諸子且勿食至㑹所
賜¶饌日旰食不至有饑色上誡之曰汝曹少長豐佚不
見百¶姓艱難今使爾識有饑之苦¶
又曰文帝以謝𢎞㣲能膳羞每就求食𢎞㣲與親舊經
營¶乃進之後親人問上所御𢎞㣲不答别以餘語酧之
時人¶比之漢世孔光¶
又曰謝𢎞㣲兄曜卒𢎞㣲哀戚過禮服雖除猶不噉魚
<pb:KR3k0012_WYG_848-5a>
肉¶沙門釋惠琳嘗與之食見其猶蔬素謂曰檀越素既
多病¶即吉猶未復膳若以無益傷生豈所望於得理𢎞
㣲疾曰衣¶冠之變禮不可踰在心之哀實未能已遂廢
食歔欷不自¶勝<md:KR3k0012_SBCK_848-3a>¶又曰前廢帝常以木槽盛飯内坑中諸雜食攪令和合
掘¶地為坑穽實之以泥水倮明帝内坑中以槽食置前
令以口就槽中食之¶用為歡笑¶
又曰宗慤累遷豫州刺史監五州諸軍事先是鄉人庾
<pb:KR3k0012_WYG_848-5b>
業¶家富豪侈侯服玉食與賔客相對膳必方丈而為慤
設粟¶飯菜葅謂客曰宗上軍串(音患/切)噉粗食慤致飽而
退初無¶異辭至是業為慤長史帶梁郡慤待之甚厚不
以昔事為¶嫌¶
又曰沈攸之戰敗與弟二子文和至華容之魽頭村投
州¶吏家此吏嘗為攸之所鞭待攸之甚厚不以往罰為
怨殺¶豚以食既而村人欲取攸之於櫟林與文和俱自
縊死
<pb:KR3k0012_WYG_848-6a>
又曰袁愍孫為吏部郎孝建元年文帝詔曰羣臣並於
中¶興寺入闗齊中食竟愍孫别與黄門郎張淹更進魚
肉食<md:KR3k0012_SBCK_848-3b>¶尚書令何尚之奉法素謹密以白孝武孝武使御
史中丞¶王謙之糾奏並免官¶
又曰阮佃夫奢侈中書舎人劉沐嘗詣之遇佃夫出行
中¶路相逢要沐同返就席便命施設一時珍肴莫不畢
備凡¶諸火齊並皆始熱肴胾數十種佃夫常作數十人
饌以待¶賔客故造次便辦類皆如此雖晉世王石不能
<pb:KR3k0012_WYG_848-6b>
過也¶
又曰郭原平至行養親必以己力傭賃以給供養性甚
巧每為人作匠取散夫價主人設¶食原平以家貧父母
不辦有肴味唯飡鹽飯而已若家或¶無食則虛中竟日
義不獨飽須日暮作畢受直歸家於里¶糴買然後舉㸑¶
齊書曰陳顯逹髙帝即位拜䕶将軍御後膳不宰牲¶上
籠蒸一盤上即以充飲¶
又曰武帝收沙門寳誌在獄中語獄吏曰門外有兩輦
<pb:KR3k0012_WYG_848-7a>
食<md:KR3k0012_SBCK_848-4a>¶金鉢盛飯汝可取之果是文惠太子及竟陵王子良
所供¶養¶
又曰王儉嘗詣武陵王&KR0110;&KR0110;留儉設食盤中菘菜鮑魚
而¶已儉重其率真為飽食盡歡而去¶
又曰周顒隠居鍾山衞将軍王儉謂顒曰卿山中何所
食¶顒曰赤米白鹽緑葵紫蓼文惠太子問顒菜食何味
最勝¶顒曰春初早韭秋末晩菘¶
又曰張緒口不言利有財輙散之清談端坐或竟日無
<pb:KR3k0012_WYG_848-7b>
食¶門生見緒饑為之辨食然未嘗求也¶
梁書曰沈顗遭齊末兵荒與家人并日而食或有饋其
梁¶肉者閉門不受唯菜蓴荇根供食以樵採自資怡怡
然恒¶不改其樂¶
又曰孔休源到都寓於宗人少府孔登曽以祠事入廟
侍<md:KR3k0012_SBCK_848-4b>¶中范雲一與相遇深加褒賞曰不期忽覩清風頓祛鄙
𠫤¶觀天披霧驗之今日後雲命駕到少府登便拂筵整
席謂¶當詣已備水陸之品雲駐筯命休源及至取其膳
<pb:KR3k0012_WYG_848-8a>
止有¶赤倉米飯蒸鮑魚雲食休源食不嘗主人之饌髙
談盡¶日同載還家登深以為愧¶
又曰臨川王蕭宏性奢侈無限服玩侔於齊東昏潘妃
寳¶屧直十萬好食鯽魚頭常日進三百他珍膳盈溢後¶
房食之不盡棄諸道路¶
又曰何逺為武昌太守江左水族甚淺逺每食不過乾
魚¶數觔而已¶
又曰何𦙍侈於味食必方丈後稍去其甚者猶食白魚
<pb:KR3k0012_WYG_848-8b>
䱉¶脯糖蟹以為非見生物疑是蚶蠣使門人議之學生
鍾玩¶曰䱉之就脯之驟於屈伸蟹之将糖躁擾彌甚仁
人用意<md:KR3k0012_SBCK_848-5a>¶深懐如恒至於車螯蚶蠣眉目内闕慙渾泥之
寄獷殻外¶緘非金人之慎不悴不榮曽草木之不若無
香無臭與瓦¶礫其何筭故宜長充庖厨永為口實¶
陳書曰徐孝克為國子祭酒每侍宴無所食噉至席散
當¶其前膳羞損减帝密記以問中書舎人管斌斌自是
伺之¶見孝克取珍菓内紳帶中斌當時莫識其意後尋
<pb:KR3k0012_WYG_848-9a>
訪方知¶其以遺母斌以啓宣帝嗟嘆良乆乃勅自今宴
享孝克前¶饌並遣将還以餉其母時論美之¶
崔鴻後趙録曰石虎召姚弋仲弋仲輕騎至鄴引入領
軍¶省賜以御食仲怒曰國家有賊召我撃之官當見我
問方¶畧以破賊而食我我來覔食耶乃引見¶
後燕録曰慕容鳯字道翔宜都王桓之子桓好修宫室¶
鳯年八嵗左右抱之隨桓周行殿觀桓問之曰此第好
不<md:KR3k0012_SBCK_848-5b>¶鳯笑曰此本石家諸王故第今王修之¶鳯因言曰今
<pb:KR3k0012_WYG_848-9b>
王之膳菓肴百品而外有糟糠之民非是小兒所可同
大王之¶味也桓彌加歎賞¶
又南燕録曰濟南尹鸞身長九尺腰帶十圍貫甲跨馬
不¶據鞍蹬慕容德見而竒其魁偉賜之以食一進斛
餘德¶驚曰所噉如此非耕能飽且才貌不凡堪為貴人
可以一¶縣試之於是拜逢陵長政理脩明大收民譽¶
燕録曰少帝建熈六年上谷人公孫凡乆隠昌黎之域
冬¶衣單布寝土牀上夏則併飡茹於一器停使蛆臭然
<pb:KR3k0012_WYG_848-10a>
後乃¶食人咸異之莫能測也¶
後魏書曰裴安祖年八九嵗就師講至鹿鳴篇語諸兄¶
云鹿得食相呼而况人也自此未曽獨食¶
又曰髙閭嘗造胡叟家遇叟短褐曳柴從田歸舎為閭
設<md:KR3k0012_SBCK_848-6a>¶酒食皆自手辦案其舘宇卑陋圍墻褊局而飯菜精
潔醢¶醬調羮見其妾並哀跛𦕈衣布穿敝閭見其貧以
衣物直¶十餘疋贈之亦無辭謝¶
又曰盧彪為太子詹事魏收常來詣之訪以洛京舊事
<pb:KR3k0012_WYG_848-10b>
不¶待食而起云難為子費彪固留之良乆食至但有粟
同葵¶菜木碗盛之片脯而已所待侍從亦盡設食一與
此皆同¶
又曰楊愔幼時為季父暐大嗟異顧謂賔客曰此兒恬
裕¶有我家風宅内有茂竹遂為愔於林邉别葺一室命
獨處¶其中常同盤具盛饌以飯之因以督勵諸子曰汝
輩但如¶遵彦謹慎自得竹林别室同盤重肉之食後椿
戒子孫曰¶吾兄弟若在家必同盤而食若有近行不至
<pb:KR3k0012_WYG_848-11a>
必待其還亦¶有過中食忍饑相待吾兄弟八人今存者
有三是故不忍¶别食也又願畢吾兄弟不異居異財汝
等眼見非為虛假<md:KR3k0012_SBCK_848-6b>¶如聞汝等兄弟時有别齋獨食比人
又不如吾等一世也¶
又曰元欽曽託青州人髙僧夀為子求師師至未幾逃
去¶欽以讓僧夀僧夀性滑稽乃謂欽曰凡人絶粒七日
乃死¶始經五朝便爾逃遁去食就信實有所闕欽乃大
慙於是¶待客稍厚
<pb:KR3k0012_WYG_848-11b>
又曰崔敬友恭寛接下循身勵節自景明以降頻嵗不
登¶饑寒請丐者取足而去又置逆旅於蕭然山南大路
之北¶設食以供行者¶
又曰刁少雍字季仲少聪穎有孝行尤為祖父紹先所
愛¶紹先性嗜羊肝常呼少雍共食及紹先卒少雍終身
不食¶肝¶
北齊書曰崔瞻在御史臺恒於宅中送食備盡珍羞别
室¶獨飡處之自若有一河東人士姓裴亦為御史伺瞻
<pb:KR3k0012_WYG_848-12a>
便往<md:KR3k0012_SBCK_848-7a>¶造焉瞻不與交言又不命七筋裴坐觀瞻食罷而
退明日¶裴自携七筋恣情飲噉瞻方謂裴云我初不喚
君食亦不¶共君語君遂能不拘小節昔劉毅在京口冒
請鵝炙豈亦¶異於是乎君定名下於是每與同食¶
又曰趙郡王叡十嵗喪母髙祖親送叡至領軍府發喪
舉¶聲殞絶哀感左右三日水漿不入口髙祖與武明婁
皇后¶殷勤敦譬方漸順㫖由是髙祖食必喚叡同案其
見愍惜¶如此
<pb:KR3k0012_WYG_848-12b>
又曰文宣昬逸常山王演固諫大被歐撻閉口不食太
后¶極憂之常謂左右曰儻小兒死奈我老母何於是每
問王¶疾謂曰弩力强食當以王晞還汝乃釋晞令住王
抱晞曰¶吾氣息惙然恐不能相見晞流涕曰天道神明
豈令殿下¶遂斃耶今至尊為人兄尊為人主安可與計
殿下不食<md:KR3k0012_SBCK_848-7b>¶太后亦不食殿下縱不自惜不惜太后乎言
未卒王强坐¶而飯晞由是得免遂還於王友¶
又曰陽休之除中山太守先是&KR0330;道建宋欽道代為定
<pb:KR3k0012_WYG_848-13a>
州¶長史帶中山太守並立制禮之官出行不得過百飲
食¶有者即數錢酬之休之常以為非及至郡復相因循
或問¶其政休之曰吾昔非之者為其失仁義今日行之
者自欲¶避嫌疑豈是夙心直是處世難耳¶
後周書曰柳虬脱畧人間不拘小節敝衣蔬食未嘗改
操¶人或譏之虬曰衣不過適體食不過充饑孜孜營求
徒勞¶思慮耳¶
又曰長孫澄雅好賔客接引忘疲雖不飲酒而好觀人
<pb:KR3k0012_WYG_848-13b>
酣¶興常恐座客請歸每勅中厨别進異饌留之¶
隋書曰田翼不知何許人也性至孝養母以孝聞其母
卧<md:KR3k0012_SBCK_848-8a>¶疾嵗餘翼親易燥濕母食則食母不食則不食¶
唐書曰髙祖師次于古推去絳郡二十餘里有紫雲如
華¶盖樓闕之形正臨髙祖之上時隋降郡通守陳叔逹
堅守¶不下髙祖謂厨人曰吾明日下城然後朝膳辛卯
引兵攻¶城自旦及辰而破髙祖乃食¶
又曰太宗謂侍臣曰夫仁義之道當思之在心常令相
<pb:KR3k0012_WYG_848-14a>
繼¶若斯須懈怠則去之已逺猶如飲食資身恒令腹飽
乃可¶存其性命¶
又曰髙祖朝諸宰臣於政事堂供饌珍美議减其料東
臺¶侍郎張文瓘曰此食天子所以重機務待賢才也
吾輩¶若不任其職當自陳乞以避賢路不可减削公膳
以邀求¶名譽也國家之所費不在此苟有益於公道斯
亦不為多¶也衆乃止<md:KR3k0012_SBCK_848-8b>¶又曰髙宗朝文武官獻食賀破髙麗上御𤣥武門之觀
<pb:KR3k0012_WYG_848-14b>
德¶殿奏九部樂極歡而罷¶
又曰髙宗朝皇太子乆在内不出稀與宦官接見典膳
丞¶邢文偉减膳上啓曰切見大戴記曰太子既冠成人
免保¶傳之嚴刑有書過之史虧膳之宰史之義不得不
書不書¶則死之宰之義不得不徹不徹則死之近者已
來未甚延納談¶譏不接謁見尚稀三朝之后但與内人
獨居何由發揮聖¶智睿哲文明者乎今使雖闕官宰當
奉職恭備所司不¶敢逃死謹守禮經遽申减膳其年右
<pb:KR3k0012_WYG_848-15a>
史員闕宰臣進擬數¶人上曰文偉嫌我兒不讀書不肯
與肉吃此人甚正直可¶用為右史遂拜焉¶
又曰盧懐慎為黄門監兼吏部尚書卧病既乆宋璟從¶
愿常相與訪焉懐慎卧於敝簣單門無簾箔每風雨至
即以<md:KR3k0012_SBCK_848-9a>¶蓆蔽焉常器重璟及從愿見之甚喜留連永日命
設食有¶蒸豆兩甌菜數爼而已此外翛然無辦¶
又曰&KR0330;陟性尚奢侈於饌羞尤為精潔植榖麥仍以鳥
羽¶擇米每食畢視厨中所委棄不啻萬錢之直
<pb:KR3k0012_WYG_848-15b>
又曰裴冕性本侈靡尚車服及營珍膳每㑹賔客有昧
于¶品味之名者¶
又曰順宗時宰臣鄭珣瑜&KR0330;執誼方與諸宰相㑹食於
時中¶書故事丞相方食百寮無敢通見者王叔文是日
至中書¶欲與執誼計事令直省通執誼直省以故事告
叔文叔文¶怒叱直省直省懼入白執誼執誼逡廵慙赧
竟起迎叔文¶就其閤語良乆宰相杜佑髙郢珣瑜皆停
筯以待報者云¶叔文索飯&KR0330;相公已與之同食閤中矣
<pb:KR3k0012_WYG_848-16a>
佑郢等心知其不¶可畏懼叔文莫敢出言珣瑜獨歎曰
吾豈可伏處此乎顧<md:KR3k0012_SBCK_848-9b>¶左右取馬徑歸遂不起¶
又曰永泰中軍客使魚朝恩加内侍監判國子監事¶丁
未詔魚朝恩赴國子監視事将令宰相大臣及常叅并¶
六軍将軍扵國子監送上仍令京兆府造食出教坊樂
以¶為¶附學生列於學舘廊下待詔給錢一萬貫充食本
以為¶附學生厨食之資朝恩自是數詣國學從者常數
百人京¶兆率錢以備膳羞一費或至數十萬
<pb:KR3k0012_WYG_848-16b>
又曰楊炎與門下侍郎盧杞同執大政杞形神䜛□宿
為¶所褻而炎氣岸髙峻罕防細故方病飲膳無節或為
糜¶飱别食閣中每登臺㑹食辭不能偶讒者乗之謂把
曰楊¶公鄙不欲同食杞衘之¶
又曰常衮為相将固讓堂厨同列以為不可而止讒者
以<md:KR3k0012_SBCK_848-10a>¶為厚禄重賜所以優賢崇國政也不能當辭位不宜
辭食¶
　¶太平御覽卷八百四十八
