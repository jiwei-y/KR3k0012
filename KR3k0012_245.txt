# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:11.506983
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 245
#+PROPERTY: FILE SB11n0727-245太平御覽-卷之二百四十五.
<pb:KR3k0012_SBCK_245-1a>¶
太平御覽卷第二百四十五¶
　職官部四十三¶
　　太子賔客　太子詹事　太子少詹事¶
　　太子中庶子　太子左右庶子¶
　　　　　太子賔客¶
六典曰太子賔客掌侍從䂓諌賛相禮儀而先後焉凡皇¶
太子有賔客宴㑹則爲之上齒¶
漢書曰髙祖欲廢太子吕后用張良計致啇山四皓以爲¶
賔客又孝武帝爲太子立&KR0054;望苑以使通賔客則其義也¶
　　　　　太子詹事¶
六典曰太子詹事之職掌統東宫三寺十率府之政令辨¶
其綱紀而修其職務少詹事爲之貳凡太子六官之典制¶
皆視其事而承受焉¶
<pb:KR3k0012_SBCK_245-1b>¶
俗說曰江夷爲右僕射主上欲用其領詹事語王淮卿可¶
覔比例淮對曰臣當出外㝷訪淮後見主上問近所道事¶
卿巳得比例未淮曰唯謝琰右僕射領詹事琰即謝公之¶
子恐夷非其例事遂不行¶
應劭漢官儀曰詹事&KR0087;官詹省也給也秩比二千石¶
漢書曰竇嬰字王孫孝景即位爲詹事帝弟梁孝王母竇¶
太后愛之孝王朝酒酣上從容曰千秋萬歳後傳王太后¶
歡嬰引巵酒進上曰天下者髙帝天下父子相傳漢之約¶
也上何以得傳梁王太后由是憎嬰¶
又曰孔光父覇字次孺宣帝時以授太子經爲詹事¶
又曰詹事掌皇后太子家有丞屬諸官皆屬焉成帝鴻嘉¶
三年帝省詹事属大長秋¶
晉書曰卞壼爲詹事丗稱卞壼裁斷切直敦實忠於事上¶
<pb:KR3k0012_SBCK_245-2a>¶
也¶
晉起居注曰武帝以王㳟丹陽尹領詹事㳟讓表曰今皇¶
儲始建四方是式捴司之任崇替所由冝妙簡才賢盡一¶
時之勝豈臣最庸所可叨忝¶
晉公卿禮秩曰太始中立詹事掌宫事¶
沈約宋書曰詹事一人&KR0004;領官属成帝時悉属少傅魏氏¶
置詹事揔衆職晉&KR0004;又属二&KR0019;咸寕復置詹事¶
齊職儀曰詹事品第三茂陵書秩二千石銀章青綬&KR0560;擬¶
尚書令位視領護將軍¶
陳書曰後主欲以江揔爲太子詹事令管記陸瑜言之於¶
孔奐奐謂瑜曰江有潘陸之華而無園綺之實輔弼儲宫¶
竊有所難瑜具以白後主後深以爲恨乃自言於髙宗髙宗將¶
許之奂乃奏曰江揔文華之人今皇太子文華不少無藉¶
<pb:KR3k0012_SBCK_245-2b>¶
於揔如臣愚見頋&KR0223;敦重之才以居輔導帝曰即如卿言¶
誰當居此奐曰都官尚書王廊丗有懿德識性敦敏可以¶
居太子詹事奐又奏曰宋朝范瞱即范㤗之子亦爲太子¶
詹事前代不疑後主固争之帝卒以揔爲詹事¶
唐書曰蘇弁改太子詹事弁&KR0004;入朝班位失序殿中侍御¶
史鄒儒立對仗彈之弁於金吾待罪數刻特釋放舊制太¶
子詹事班次太常宗正卿之下貞元三年御史中丞竇叅¶
叙定班位移詹事在河南太原尹之下弁乃引舊班制立¶
臺官詰之仍紿云巳白宰相請依舊故爲儒立彈之¶
又曰龍朔二年改詹事爲端尹詹事府爲端尹府¶
王珉荅徐邈書曰詹事彈一官如尚書左丞矣¶
　　　　　太子少詹事¶
唐書曰張行成轉太子少詹事太宗東征皇太子於定州¶
<pb:KR3k0012_SBCK_245-3a>¶
監國即行成夲邑也太子謂行成曰今者送公衣錦還郷¶
於是令有司祀其先人墓¶
　　　　　太子中庶子¶
漢書百官表曰太子中庶子職侍中¶
漢書曰王啇字子威&KR0240;郡蠡吾人啇少爲太子中庶子以¶
肅敬見稱¶
又曰歐陽地餘字長賔爲中庶子授皇太子經¶
又曰馮野王通詩以父任爲太子中庶子¶
魏志曰鮑勛字叔業清白有髙節知名當丗爲中庶子在¶
東宫正色不撓¶
蜀志曰後主立太子璿以霍弋爲中庶子璿好馳射出入¶
無度弋援引古事盡言䂓諌甚得切磋之體¶
吴志曰孫登爲太子時太&KR0019;張温言於權曰夫中庶子官¶
<pb:KR3k0012_SBCK_245-3b>¶
㝡親密切問近對冝用俊彦於是乃用陳表等爲中庶子¶
後又以庶子禮拘復令勑中侍坐¶
又曰羊衜(音/道)&KR0004;爲中庶子年二十時廷尉監隱蕃結交豪¶
傑自衛將軍全琮等皆傾心敬待惟衜及宣詔郎楊迪拒¶
絶不與通時人怪之而蕃後叛逆衆乃服之¶
晉書曰安平王孚&KR0004;爲魏太子中庶子魏武帝崩太子號哭過¶
甚孚諌曰大行晏駕天下恃殿下爲命當上爲宗廟下爲¶
萬國奈何効疋夫之孝太子良乆乃止曰卿言是也時群¶
臣&KR0004;聞帝崩相聚號&KR0152;無復行列孚厲聲於朝曰今大行¶
晏駕天下震動當早拜嗣君以鎮海内而但哭&KR0088;孚與尚¶
書和洽奉太子以即位是爲文帝¶
又曰温嶠爲中庶子獻侍臣箴甚見&KR0024;益¶
又曰王恂啓以桓謙爲中庶子曰東宫之選中庶子管揔¶
<pb:KR3k0012_SBCK_245-4a>¶
門下尤不可不得其才也¶
晉起居注曰武帝咸寕元年詔曰男子皇甫謐沉静履素¶
守學好古與流俗異趣其以謐爲太子中庶子¶
晉中興書曰殷仲堪少好學能清言善属文人士咸欽愛¶
之以孝行稱烈宗聞其名召爲太子中庶子甚相知恱¶
又曰温嶠拜太子中庶子嶠在東宫特見嘉寵僚属莫與¶
爲比嶠與阮放等共勸太子遊談老㽵不教以經史太子¶
甚愛之數䂓諌諷議¶
又曰肅宗之在東宫孔演領太子中庶子于時中興肇構¶
庶事草創演經學淵博該識舊典朝儀軌制多取正焉由¶
是元明二帝並親愛之¶
沈約宋書曰中庶子漢置古者丗禄卿大夫之子即爲副¶
倅謂之國子天子諸侯丗子必有庶子官以掌教之¶
<pb:KR3k0012_SBCK_245-4b>¶
齊書曰&KR0061;粲言於帝曰臣觀張緒有正始遺風冝爲宫職¶
復轉中庶子¶
陳書曰王瑒父冲甞爲瑒辭領中庶子丗祖顧謂冲曰所¶
以乆留瑒於承華正欲使太子微有瑒風法耳¶
唐書官品志曰中庶子四人功髙者一人爲&KR0021;酒行則&KR0018;¶
璽前後部護駕¶
陶氏家傳曰侃遷太子中庶子君少而好學善談玄理尤¶
明詩易以孝行聞于時儲&KR0223;殊難其人特召君焉¶
山公啓事曰中庶子鈌冝得俊茂者以濟隂太守留儼城¶
陽太守石崇叅選¶
晉齊王攸與山濤書曰太子中庶子東宫顯職加侍接左¶
右誠冝得篤粹有行檢之人必允衆望¶
　　　　　太子左右庶子¶
<pb:KR3k0012_SBCK_245-5a>¶
六典曰左庶子之職掌侍從賛相駮正啓奏中允爲之二¶
凡皇太子從祀朝㑹則版奏外辦中嚴入則解嚴焉凡令¶
書下左春坊則與中允司議郎等覆啓以畫諾右庶子之¶
職掌侍從左右献納啓奏中舎人爲之二凡皇太子監國¶
於宫内下令書太子親畫日至春坊則宣&KR0019;之¶
禮記曰古者天子有庶子之官職諸侯卿大夫之庶子¶
掌其戒令與其教理別其等正其位國有大事則帥國子¶
而致於太子唯所用之&KR0002;有甲兵事則授之車甲合其卒¶
伍置于有司¶
漢書曰成帝以&KR0019;喜有志行爲太子庶子¶
魏志曰鮑勛字叔業爲庶子在東宫正色不撓¶
魏氏春秋曰阮渾字長威籍之子也少知名爲太子庶子¶
吴志曰華融字德&KR3455;廣陵江都人祖父避亂居山隂時皇¶
<pb:KR3k0012_SBCK_245-5b>¶
象亦寓居山隂吴郡張温來就象學欲得所舎或告温曰¶
有華徳蕤者雖年少美有令志可舎也温遂止融家朝夕¶
談講俄而温爲選部尚書乃推擢融爲太子庶子遂知名¶
顯逹¶
晉書曰鄭黙武帝時太原郭弈俱爲庶子朝廷以太子官¶
屬冝&KR0091;陪臣黙上言皇太子體皇極之尊無私於天下宫¶
臣皆受命天朝不同藩國事遂不施行¶
晉起居注曰太康十年詔尚書郎王琛每所陳論意在忠¶
讜其以爲太子庶子¶
隋書曰劉行夲爲太子左庶子時左衛率長史夏侯福爲¶
太子所昵甞於閤内與太子戲福大&KR0015;声聞於外行夲時¶
在閤下聞之待其出行夲數之曰殿下寛容賜汝顔色汝¶
何物小人敢爲(褻慢付執法者治之數日/太子為福致請乃釋之)¶
<pb:KR3k0012_SBCK_245-6a>¶
隋書曰劉行夲爲左庶子太子甞得良馬令夏侯福乗而¶
觀之太子甚恱因欲令行夲乗行夲不從正色而進曰至尊¶
置臣於庶子之位者欲令輔導殿下以正道非爲殿下作¶
弄臣也太子慙而止¶
又曰劉行夲拜太子左庶子領治書如故皇太子虚&KR0109;敬¶
憚時唐令則亦爲左庶子太子昵狎之每令以絃歌教内¶
人行夲責之曰庶子當匡太子以正道何有嬖昵房帷之¶
間哉令則甚慙而不能改¶
又曰劉行夲爲左庶子卒後而太子勇廢文帝曰&KR0002;使劉¶
行夲在勇當不及於此¶
唐書官品志曰庶子四人掌侍從左右献納得失髙功者¶
一人與舎人共掌其坊之禁令¶
又曰貞觀中詔曰皇太子與百官書䟽未有制式近代巳¶
<pb:KR3k0012_SBCK_245-6b>¶
來例皆名白無以別貴賤今凡處分論事之書皇太子並¶
畫令右庶冝巳下署名宣奉行書案畫日其餘與諸子親及師¶
傅等書不在此限¶
又曰于志寧爲太子右庶子撰諌&KR0080;二十卷以進於太子¶
承乹也¶
又曰杜正倫爲太子左庶子太宗謂曰國之儲副自古所¶
重必擇善人爲之輔佐今太子年在㓜冲志意未定朕&KR0002;¶
朝夕見之可得隨事誡約今旣委以監國不在目前知卿¶
志懷貞慤能執直道故輟卿於朕以匡太子冝知委任輕¶
重也¶
又曰太宗謂太子左庶子于志寧曰古者太子旣生卜士¶
&KR0018;之即置輔弼昔成王㓜小周邵爲&KR0019;日聞正道習以成¶
性今皇太子旣㓜卿當輔之正道無使邪僻開其心勉之¶
<pb:KR3k0012_SBCK_245-7a>¶
無怠當&KR0091;所委官賞可不次而得也¶
又曰李百藥授太子右庶子時太子頗留意典墳然閑讌¶
之後嬉戲過度百藥作賛道賦以諷焉詞多不載太宗見¶
而遣使謂百藥曰朕於皇太子處見卿所献賦悉述古來¶
儲二事以誡太子甚是典要朕&KR0223;卿以輔弼太子正爲此¶
事大稱所委但湏善始令終耳因賜綵物三百叚¶
又曰李義琰爲太子右庶子同中書門下三品義琰&KR0054;學¶
多識典故上毎有顧問言多切直章懷太子之廢也上慰¶
勉官寮盡捨罪令復其位薛元超等皆舞&KR0771;謝恩義琰獨¶
引罪涕泣時論美之¶
山濤啓事曰東宫官属冝得髙茂者庶子賈模&KR0409;冝&KR0024;劉¶
粹周蔚惟加所裁詔用粹¶
環濟要略曰庶子主宫中并諸吏之適子及支庶在版籍¶
<pb:KR3k0012_SBCK_245-7b>¶
者也行其秩序作其徒役授八次八舎之職以徼候¶
太平御覽卷第二百四十五¶
