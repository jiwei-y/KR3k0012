# -*- mode: mandoku-view -*-
#+TITLE: 太平御覽
#+DATE: 2015-09-23 10:14:01
#+PROPERTY: LASTPB  <md:KR3k0012_SBCK_244-1a>
#+PROPERTY: JUAN 246

¶
<md:KR3k0012_SBCK_245-1a>¶
<pb:KR3k0012_WYG_245-1a>
欽定四庫全書
　太平御覽卷二百四十五¶
　　　　　　　　　　　　宋　李昉等　撰
　　職官部四十三¶
　　　太子賔客　　　　　太子詹事
　　　太子少詹事¶　　　　太子中庶子
　　　太子左右庶子¶
　　　　太子賔客
<pb:KR3k0012_WYG_245-1b>
六典曰太子賔客掌侍從規諫贊相禮儀而先後焉凡
皇¶太子有賔客宴㑹則為之上齒¶
漢書曰髙祖欲廢太子吕后用張良計致商山四皓以
為¶賔客又孝武帝為太子立博望苑以通賔客則其義
也¶
　　　　太子詹事¶
六典曰太子詹事之職掌統東宫三寺十率府之政令
辨¶其綱紀而修其職務少詹事為之貳凡太子立官之
<pb:KR3k0012_WYG_245-2a>
典制¶皆視其事而承受焉<md:KR3k0012_SBCK_245-1b>¶俗説曰江夷為右僕射主上欲用其領詹事語王淮卿
可¶覓比例淮對曰臣當出外尋訪淮後見主上問近所
道事¶卿已得比例未淮曰唯謝琰右僕射領詹事琰即
謝公之¶子恐夷非其例事遂不行¶
應劭漢官儀曰詹事秦官詹省也給也秩比二千石¶
漢書曰竇嬰字王孫景帝即位為詹事帝弟梁孝王母
竇¶太后愛之孝王朝酒酣上從容曰千秋萬嵗後𫝊王
<pb:KR3k0012_WYG_245-2b>
太后¶歡嬰引巵酒進上曰天下者髙帝天下父子相傳
漢之約¶也上何以得𫝊梁王太后由是憎嬰¶
又曰孔光父霸字次孺宣帝時以授太子經為詹事¶
又曰詹事掌皇后太子家有丞屬諸官屬焉成帝鴻嘉¶
三年帝省詹事屬大長秋¶
晉書曰卞壼為詹事世稱卞壼裁斷切直敷實忠於事
上<md:KR3k0012_SBCK_245-2a>¶者也¶
晉起居注曰武帝以王恭丹陽尹領詹事恭譲表曰今
<pb:KR3k0012_WYG_245-3a>
皇¶儲始建四方是式總司之任崇替所由宜妙簡才賢
盡一¶時之勝豈臣最庸所可叨忝¶
晉公卿禮秩曰太始中立詹事掌宫事¶
沈約宋書曰詹事一人初領官屬成帝時悉屬少傅魏
氏¶置詹事總衆職晉初又屬二傅咸寧復置詹事¶
齊職儀曰詹事品第三茂陵書秩二千石銀章青綬局
擬¶尚書令位視領䕶将軍¶
陳書曰後主欲以江總為太子詹事令管記陸瑜言之
<pb:KR3k0012_WYG_245-3b>
於¶孔奐謂瑜曰江有潘陸之華而無園綺之實輔弼儲
宫¶竊有所難瑜具以白後主後主深以為恨乃自言於
髙宗将¶許之奐乃奏曰江總文華之人今皇太子文華
不少無藉<md:KR3k0012_SBCK_245-2b>¶於總如臣愚見願選端重之才以居輔導帝
曰即如卿言¶誰當居此奐曰都官尚書王廊世有懿徳
賦性敦敏可以¶居太子詹事奐又奏曰宋朝范曄即范
泰之子亦為太子¶詹事前代不疑後主固爭之帝卒以
總為詹事
<pb:KR3k0012_WYG_245-4a>
唐書曰蘇弁改太子詹事弁初入朝班位失序殿中侍
御¶史鄒儒立對仗彈之弁於金吾待罪數刻特釋放舊
制太¶子詹事班次太常宗正卿之下貞元三年御史中
丞竇參¶敘定班位移詹事在河南太原尹之下弁乃引
舊班制立¶臺官詰之乃紿曰已白宰相請依舊故儒立
弹之¶
又曰龍朔二年改詹事為端尹詹事府為端尹府¶
王珉答徐邈曰詹事彈一宫官如尚書奏丞矣
<pb:KR3k0012_WYG_245-4b>
　　　　太子少詹事¶
唐書曰張行成轉太子少詹事太宗東征皇太子於定
州<md:KR3k0012_SBCK_245-3a>¶監國事即行成本邑也太子謂行成曰今者送公衣
錦還鄉¶於是令有司祀其先人墓¶
　　　　太子中庶子¶
漢書百官表曰太子中庶子職侍中¶
漢書曰王商字子威涿郡蠡吾人商少為太子中庶子
以¶肅敬見稱
<pb:KR3k0012_WYG_245-5a>
又曰歐陽地餘字長賔為中庶子授皇太子經¶
又曰馮野王通詩以父任為太子中庶子¶
魏志曰鮑勛字叔業清白有髙節知名當世為中庶子
在¶東宫正色不撓¶
蜀志曰後主立太子璿以霍戈為中庶子璿好馳射出
入¶無度戈援引古事盡言規諫甚得切磋之體¶
吳志曰孫登為太子時太傅張温言於權曰夫中庶子
官<md:KR3k0012_SBCK_245-3b>¶最親宻切問近對宜用俊彦於是乃用陳表等為中
<pb:KR3k0012_WYG_245-5b>
庶子¶後又以庶子禮拘拘復令勅中侍坐¶
又曰羊衜初為中庶子年二十時廷尉監殷蕃結交豪¶
傑自衛将軍全宗等皆傾心敬待惟衜及宣詔郎楊廸
拒¶絶不與通時人怪之而蕃后叛逆衆乃服之¶
晉書曰安平王為魏太子中庶子魏武帝崩太子號哭
過¶甚孚諫曰大行晏駕天下恃殿下為命當上為宗廟
下為¶萬國奈何効匹夫之孝太子良久乃止曰卿言是
也時羣¶臣初聞帝崩相聚號哭無復行列孚厲聲於朝
<pb:KR3k0012_WYG_245-6a>
曰今大行¶晏駕天下震動當早拜嗣君以鎮海内而但
哭耶孚與尚¶書和洽奉太子以即位是為文帝¶
又曰温嶠為中庶子獻侍臣箴甚見補益¶
又曰王恂啓以桓謙為中庶子曰東宫之選中庶子管
總<md:KR3k0012_SBCK_245-4a>¶門下尤不可不得其才也¶
晉起居注曰武帝咸寧元年特下詔曰皇甫謐沉静履
素¶守學好古與流俗異趣其以謐為太子中庶子¶
晉中興書曰殷仲堪少好學能清言善屬文人士咸欽
<pb:KR3k0012_WYG_245-6b>
愛¶之以孝行稱烈宗聞其名召為太子中庶子甚相知
愛¶
又曰温嶠拜太子中庶子嶠在東宫特見嘉寵僚屬莫
與¶為比嶠與阮放等共勸太子遊談老荘不教以經史
太子¶甚愛之數規諫諷議¶
又曰肅宗之在東宫孔演領太子中庶子于時中興肇
構¶庶事草創演經學淵博該識舊章朝儀軌制多取正
焉由¶是元明二帝並親愛之
<pb:KR3k0012_WYG_245-7a>
沈約宋書曰中庶子漢置古者世禄卿大夫之子即為
副¶倅謂之國子天子諸侯世子必有庶子官以掌教之<md:KR3k0012_SBCK_245-4b>¶齊書曰袁粲言於帝曰臣觀張緒有正始遺風宜為宫
職¶復轉庶子¶
陳書曰王瑒父冲嘗為瑒辭領中庶子世祖顧謂冲曰
所¶以久留瑒於承華正欲使太子微有瑒風法耳¶
唐書官品志曰中庶子四人功髙者一人為祭酒行則
負¶璽前後部䕶駕
<pb:KR3k0012_WYG_245-7b>
陶氏家𫝊曰侃遷太子中庶子君少而好學善談𤣥理
尤¶明詩易以孝行聞於時儲選殊難其人特召君焉¶
山公啓事曰中庶子缺宜得儁茂者以濟隂太守留儼
城¶陽太守石崇參選¶
晉齊王攸與山濤書曰太子中庶子東宫顯職侍接左¶
右誠宜得篤粹有行檢之人必允衆望¶
　　　　太子左右庶子<md:KR3k0012_SBCK_245-5a>¶六典曰左庶子之職掌侍從贊相駮正啟奏中允為之
<pb:KR3k0012_WYG_245-8a>
貳¶凡皇太子從祀朝㑹則版奏外辯中嚴入則觧嚴焉
凡令¶書下左春坊則與中允司議郎等覆啓以畫諾右
庶子之¶職掌侍従左右獻納啟奏中舍人為之貳凡皇
太子監國¶於宫内下令書太子親書日至春坊則宣𫝊
之¶
禮記曰古者天子有庶子之官職諸侯卿大夫之庶子¶
掌其戒令與其教理别其等正其位國有大事則帥國
子¶而致於太子唯所用之若有甲兵事則授之車甲合
<pb:KR3k0012_WYG_245-8b>
其卒¶伍置於有司¶
漢書曰成帝以傅善有志行為太子庶子¶
魏志曰鮑勛字叔業為庶子在東宫正色不撓¶
魏氏春秋曰阮渾字長威籍之子也少知名為太子庶
子¶
呉志曰華融字徳㽔廣陵江都人祖父避亂居山隂時
皇<md:KR3k0012_SBCK_245-5b>¶象亦寓居山隂吳都張温来就象學欲得所舍或告
温曰¶有華融者雖年少美有令志可舍也温遂止融家
<pb:KR3k0012_WYG_245-9a>
朝夕¶談講俄而温為選部尚書乃推擢融為太子庶子
遂知名¶顯達¶
晉書曰鄭黙武帝時太原郭奕俱為庶子朝廷以太子
官¶屬宜稱陪臣黙上言皇太子體皇極之尊無私於天
下宫¶臣皆受命天朝不同藩國事遂不行¶
晉起居注曰太康十年詔尚書郎王琛每所陳論意在
忠¶讜其以為太子庶子¶
隋書曰劉行本為太子左庶子時左衛率長史夏侯福
<pb:KR3k0012_WYG_245-9b>
為¶太子所暱嘗與閣内與太子戯福大笑聲聞於外行
本時¶在閣下聞之待其出行本數之曰殿下寛容賜汝
顔色汝¶何物小人敢爾福致請乃釋之<md:KR3k0012_SBCK_245-6a>¶隋書曰劉行本為左庶子太子嘗得良馬令夏侯福乘而¶
觀之太子甚恱因欲令行本行本不從正色而進曰至
尊¶置臣於庶子之位者欲令輔導殿下以正道非為殿
下作¶㺯臣也太子慚而止¶
又曰劉行本拜太子左庶子領治書如故皇太子虛衿
<pb:KR3k0012_WYG_245-10a>
敬¶憚時唐令則亦為左庶子太子昵狎之每令以絃歌
教内¶人行本責之曰庶子當匡太子以正道何有嬖昵
房帷之¶間哉令則甚慚而不能改¶
又曰劉行本為左庶子卒後而太子勇廢文帝曰若使
劉¶行本在勇當不及於此¶
唐書官品志曰庶子四人掌侍從左右獻納得失髙功
者¶一人舍人共掌其坊之禁令¶
又曰貞觀中詔曰皇太子與百官書䟽未有制式近代
<pb:KR3k0012_WYG_245-10b>
以<md:KR3k0012_SBCK_245-6b>¶来例皆名白無以别貴賤今凡處分論事之事皇太
子並¶畫令左右庶子已下署名宣奉行書案畫日其餘
與親友師¶傅等書不在此限¶
又曰于志寧為太子右庶子撰諫苑二十卷以進於太
子¶承乾¶
又曰杜正倫為太子左庶子太宗謂曰國之儲副自古
所¶重必擇善人為之輔佐今太子年在㓜冲志意未定
朕若¶朝夕見之可以隨事誡約今既委以監國不在目
<pb:KR3k0012_WYG_245-11a>
前知卿¶志懐貞慤能執直道故輟卿於朕以匡太子宜
知委任輕¶重也¶
又曰太宗謂太子左庶子于志寧曰古者太子既生卜
士¶負之即置輔弼昔成王㓜小周召為傅日聞正道習
以性成¶今皇太子既㓜卿當輔之正道無使邪僻闗其
心勉之<md:KR3k0012_SBCK_245-7a>¶無怠當稱所委官賞可不次而得也¶
又曰李百藥授太子右庶子時太子頗留意典墳然閒
讌¶之後嬉戲過度百藥作賛道賦以諷焉詞多不載太
<pb:KR3k0012_WYG_245-11b>
宗見¶而遣使謂百藥曰朕於皇太子處見卿所獻賦悉
述古来¶儲貳事以誡太子甚是典要朕選卿以輔弼太
子正為此¶事大稱所委但須善始令終耳因賜綵物三
百段¶
又曰李義琰為太子右庶子同中書門下三品義琰博
學¶多識典故上有顧問言多切直章懐太子之廢也上
慰¶勉官寮盡捨罪令復其位薛元超等皆舞蹈謝恩義
琰獨¶引罪涕泣時論美之
<pb:KR3k0012_WYG_245-12a>
山濤啓事曰東宫官屬宜得髙茂者庶子賈模缺宜補
劉¶粹周蔚惟加所裁詔用粹¶
環濟要略曰庶子主宫中并諸吏之適子及庶子之在
版籍<md:KR3k0012_SBCK_245-7b>¶者也行其秩序作其徒役授八舍人之職以次徼
候¶
　
　
　
<pb:KR3k0012_WYG_245-12b>
　
　
　
　
　
　
　
　太平御覽卷二百四十五
