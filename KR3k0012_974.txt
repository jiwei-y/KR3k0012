# -*- mode: mandoku-view; -*-
#+TITLE: 太平御覽
#+DATE: 2015-09-12 00:54:00.793440
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 974
#+PROPERTY: FILE SB11n0727-974太平御覽-卷之九百七十四.
<pb:KR3k0012_SBCK_974-1a>¶
太平御覽卷第九百七十四¶
果部十一¶
　枳梖　探　蒳　木威　榞木　朹¶
　　　　楊桃　楊榣　冬熟　猴闥　關桃¶
　土翁　狗槽　雞橘　猴惣　多南　王壇¶
　三廉　鬼目　甘蔗　甘藷　燕薁　廉薑¶
　　　　　枳椇(音只/短)¶
毛詩嘉魚南山有䑓曰南山有枸北山有楰(枸枳/枸)¶
詩義䟽曰枳枸樹髙大如白楊所在皆有子著支端支柯¶
不直噉之甘羙如飴八九月熟江南特羙今官園種之謂¶
之木蜜能令酒味薄若以爲屋柱則一屋酒可薄¶
禮記曲禮下曰婦人之贄椇榛脯脩(鄭玄曰祖/枳椇也)¶
廣志曰枳椇葉似柳子似珊瑚其味如蜜十一月熟樹乾¶
<pb:KR3k0012_SBCK_974-1b>¶
者益羙岀南方大如指頭¶
崔豹古今注曰枳椇子一名樹蜜一名木錫實形拳曲核¶
在實外味甜羙如餳蜜一名白石一名木石一名枳椇也¶
　　　　　探(音蟾南越志果/名似柰而酸)¶
薛瑩荆楊以南異物志曰探子樹産山中實似梨冬熟味¶
酸丹陽諸郡有之¶
　　　　　蒳(音/納)¶
異物志曰蒳草樹果如栟櫚而小三月採其葉細破乾之¶
味近苦　雞舌香食之益善也¶
顧徽廣州記曰山㯽榔大於蒳子蒳子土人亦呼爲㯽榔¶
左思吴都賦曰藿蒳荳䓻¶
　　　　　木威¶
顧徽廣州記曰餘甘甘蕉木威黄皮其味殊苦¶
<pb:KR3k0012_SBCK_974-2a>¶
顧徽廣州記曰木威髙丈餘子如橄欖而堅削去皮以爲¶
粽¶
　　　　　榞木¶
吴録地理志曰廬陵南部雩都縣有榞樹其實如甘蕉而¶
核味亦如之¶
　　　　　朹(音/求)¶
爾雅曰　檕(音/計)梅也(郭璞注曰朹樹似梅子如/指頭可食赤色似小㮈也)¶
　　　　　棪¶
爾雅曰棪(音/琰)㯈(音/速<折 t="33"/>郭璞注曰棪實/似榛赤可食)¶
山海經曰庭之山其上多棪木(郭璞注曰/即㯈也)¶
曹毗魏都賦曰果則谷棪山楟(音/亭)¶
　　　　　楊桃¶
臨海異物志曰楊桃似南方橄欖子其味甜常五月十月¶
<pb:KR3k0012_SBCK_974-2b>¶
熟謔言楊桃無蹙一歳三熟其色靑黄核如棗核¶
臨海異物志曰楊桃子生晉安候官縣一小樹得數十石¶
實大三寸可蜜藏之¶
庾仲𥘉楊都賦曰楊桃枇杷¶
　　　　　楊榣¶
臨海異物志曰楊榣有七脊子生樹皮中其躰雖異味則¶
無竒長四五寸色青黄味甘也¶
　　　　　冬熟¶
臨海異物志曰冬熟如指大正赤其味甘勝梅¶
　　　　　猴闥¶
臨海異物志曰猴闥子如指頭大其味小苦可食¶
　　　　　關桃¶
臨海異物志曰關桃子其味酸¶
<pb:KR3k0012_SBCK_974-3a>¶
　　　　　土翁¶
臨海異物志曰土翁子如漆子大熟時甜酸其色青黒¶
　　　　　狗槽¶
臨海異物志曰狗槽子如指頭大正赤其味甘¶
　　　　　雞橘¶
臨海異物志曰鷄橘子如指頭大味甘永寜南界中有之¶
　　　　　猴惣¶
臨海異物志曰猴惣子如指頭大與柿相似其味不減於¶
柿¶
　　　　　多南¶
臨海異物志曰多南子如指大其色紫味甘與梅子相似¶
晉安候宫界中有¶
　　　　　王壇¶
<pb:KR3k0012_SBCK_974-3b>¶
臨海異物志曰王壇子如棗大其味甘晉安候官越王祭¶
壇邊有此果無知其名因見生處遂名王壇其形小於龍¶
眼有似木瓜七月熟甘羙也¶
王彪之閩中賦曰王壇侯栗¶
楊都賦曰草則龍目荔支王壇丹橘¶
　　　　　三廉(出熈安郡雲母/山見南趙志)¶
陳祈暢異物志曰三廉大實實不但三(雖名三㢘或/有四五六枝)食之¶
多汁味酸且甘藏之尤好與衆果相叅¶
　　　　　鬼目(亦名/几目)¶
爾雅曰符鬼目(郭景純曰今江東有鬼目草莖似/葛葉圎而毛子如耳璫赤色叢生)¶
廣志曰鬼目似梅南人以飲酒¶
南方草木狀曰鬼目樹大者如木子小者如鴨子二月花¶
色仍連着實七月八月熟其色黄其味酸以蜜煑之滋味¶
<pb:KR3k0012_SBCK_974-4a>¶
柔嘉交阯武平興古九真有之¶
裴淵廣州記曰鬼目益智直爾不敢噉可爲漿也¶
交州記曰鬼目樹似棠梨葉似楮皮白樹髙大如木瓜而¶
小邪傾不周正味酢九月熟又有草眯子亦如之亦可爲¶
糁周其草似鬼目¶
　　　　　甘蔗¶
說文曰藷蔗也¶
漢書禮樂志郊祀歌曰百味旨酒布蘭生泰尊柘漿㭊¶
朝酲(應劭曰柘漿取/柘汁以爲飲也)¶
吴録地理志曰交阯句屚(音/漏)縣干蔗大數寸其味醇羙異¶
於他處笮以爲餳嚗之凝如氷破如博碁入口消釋¶
江表傳曰孫亮使黄門以銀盌并蓋就中藏吏取交州所¶
獻甘蔗錫黄門先恨藏吏以䑕矢投餳中啓言吏不謹亮¶
<pb:KR3k0012_SBCK_974-4b>¶
呼吏持餳器入門曰此器旣蓋之且有油覆無縁有此也¶
黄門將有恨汝耶叩頭曰常從臣求官莞蓆有數不敢與¶
亮曰必是此也問具服即於前加髠鞭斥外付¶
晉書曰顧愷之每食蔗自尾至夲人或問之曰漸入佳境¶
宋書曰庾仲文好貨劉雍自謂得其助力事之如父夏中¶
送甘蔗¶
又曰元嘉末魏太武征彭城遣使至小市門致意求甘蔗¶
及酒孝武遣人送酒二器甘蔗百挺¶
齊書曰冝都王鏗善射常以堋的太闊曰終日射侯何難¶
之有乃取甘蔗挿地百歩射之十發十中¶
又曰范雲永明十年使魏魏人李彪宣命至雲所甚見稱¶
羙彪爲設甘蔗黄粽隨尽復益彪笑謂曰范散騎小驗之¶
一盡不能復得¶
<pb:KR3k0012_SBCK_974-5a>¶
梁書曰庾沙弥性至孝母劉亡好噉甘蔗沙弥遂不食焉¶
三國典略曰陸納反湘州分其衆二千人夜襲巴陵晨至¶
城下冝豊候脩出壘門座胡牀以望之納衆乗水來攻矢¶
下如雨脩方食甘蔗曽無懼色部分軍旅鼔而進之遂獲¶
其一艦生擒六千人納遂㱕保長沙¶
又曰侯景至朱雀街南建康令庾信守朱雀門俄而景至¶
信衆撤桁始除一舶見景軍皆着鐵靣退隱于門自言口¶
慘屢求甘蔗俄而飛箭中其門柱信手中甘蔗應弦而落¶
隋書曰赤土國物産多同於交阯以甘蔗作酒雜以紫瓜¶
根酒色黄赤味亦香羙¶
永嘉郡記曰樂城縣三州府江有三洲因以爲名對岸有¶
浦名爲菰子出好甘蔗¶
盧諶祭法曰冬祀用甘蔗¶
<pb:KR3k0012_SBCK_974-5b>¶
范汪祠制曰孟春祠用甘蔗¶
扶南傳曰安息國岀甘蔗¶
廣志曰甘蔗其餳爲石宻¶
雲南記曰唐韋齊休聘雲南㑹川都督劉寛使使致甘蔗¶
蔗節希似竹許削去後亦有甜味¶
神異經曰南方荒内&KR2464;　林其髙百丈圍三丈促節多汁¶
甜如蜜(&KR2464;音干/音柘)¶
異物志曰甘蔗逺近皆有交阯所産特醇好夲末無薄厚¶
其味甘圍數寸長丈餘頗似竹断而食之旣甘生取汁爲¶
飴餳益珎煎而暴之凝如氷¶
甄異傳曰隆安中吴縣張牧字君林忽有鬼來無他湏臾¶
唯欲噉甘蔗自称髙褐主人因呼阿楬牧母見之是小女¶
靣青黒色通身青衣¶
<pb:KR3k0012_SBCK_974-6a>¶
魏文帝典論曰甞與平虜將軍劉勲奮威鄧展等共飲宿¶
聞展有手臂曉三兵余與論劒酒酣耳熱方食干蔗便以¶
爲杖下殿數交三中其臂¶
袁子正書曰歳比不登凡不給之物若干蔗之屬皆可權¶
禁¶
楚辭曰臑(奴到/切)鼈炮羔有柘漿(柘蔗/也)¶
司馬相如子虚賦曰諸柘巴苴(諸柘/甘柘)¶
張恊都蔗賦曰若乃九秋良朝玄酎𥘉岀黄華浮觴酣飲¶
累曰挫斯柘而療渴若漱醴而含蜜清滋津於紫梨流液¶
豊於朱橘¶
曹植詩曰都蔗雖甘杖之必折巧言雖羙用之必滅¶
張載詩曰江南都蔗釀液澧沛三巴黄甘瓜州素㮏凡此¶
數品殊羙絶快渴者所思銘之裳帶¶
<pb:KR3k0012_SBCK_974-6b>¶
李伯仁七欵曰副以甘柘豊弘誕節纎液玉津旨於飴蜜¶
虞飜與弟書曰有數頭男皆如奴僕伯安雖癡諸兒不及¶
觀我所生有兒無子伯安三男阿思似父思其兩弟有似¶
人也去日南逺恐如甘蔗近抄即薄¶
應璩與尚書諸郎書曰檀氏園葵菜繁茂諸蔗瓜芋亦¶
离尚萌未知三生復何種植¶
馮衍杖銘曰杖必取材不必用味相必取賢不必所愛都¶
蔗雖甘猶不可杖佞人恱巳亦不可相¶
　　　　　甘藷¶
南方草物狀曰甘藷民家常以二月種之至十月乃成卵¶
大者如鵝小者如鴨掘食其味甜經乆得風乃淡泊耳岀交¶
阯武平九真興古¶
陳祈暢異物志曰甘藷似芋亦有臣魁剥去皮肌肉正白¶
<pb:KR3k0012_SBCK_974-7a>¶
如昉南方人專食之以當米榖蒸炙皆香羙賔客酒食亦¶
施設有如果實也¶
　　　　　燕薁(音/郁)¶
毛詩豳七月曰六月食欎及薁(薁蘡/薁也)¶
毛詩題綱曰葛藟一名燕薁藤好生河滸邊得水潤而長¶
喻王九族蒙王恩惠以育子孫今王無澤於族人不如葛¶
藟生河滸邊也¶
廣雅曰燕薁嬰舌也¶
廣志曰燕薁似梨早熟¶
魏王花木志曰燕薁實大如龍眼黒色說文謂之嬰薁詩¶
䟽一名車鞅藤豳詩七月食欎及薁此名燕薁¶
潘岳閑居賦曰梅香薁棣之屬繁榮藻麗之飾¶
曹毗魏都賦曰英梅楊李若留郁棣(郁俗謂/炶郁)¶
<pb:KR3k0012_SBCK_974-7b>¶
　　　　　廉薑¶
廣雅曰蔟葰(相維/切)廉薑也¶
湘州記曰始安縣空龍山精了山出廉薑¶
食經曰廉薑法蜜煑烏梅去滓以滓廉薑再三宿色黄赤¶
如琥珀¶
劉楨清慮賦曰仰秤木韮俯㧞廉薑¶
太平御覽卷第九百七十四¶
