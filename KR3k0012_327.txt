# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:15.831248
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 327
#+PROPERTY: FILE SB11n0727-327太平御覽-卷之三百二十七.
<pb:KR3k0012_SBCK_327-1a>¶
太平御覽卷第三百二十七¶
　兵部五十八¶
　　獻俘　班師　罷兵　偃武¶
　　　　　獻俘¶
詩曰一月三捷¶
左傳曰秋七月丙申振旅凱以入于晉(凱樂/也)獻俘授馘飲¶
至大賞(授數也献/楚俘於廟)徴㑹討貳(徴㑹諸侯將/冬㑹於温)殺舟之僑以徇¶
于國民於是大服¶
又曰晉侯使趙同獻狄俘于周不敬劉康公曰不及十年¶
原叔必有大咎(劉康公元孝/子元趙同也)天奪之魄也¶
又曰　士㑹帥師㓕赤狄甲氏及留吁鐸辰(鐸辰留吁/之属也)¶
三月獻狄俘干廟¶
晉書載記曰石季龍攻䧟徐龕送之襄國勒嚢盛於百尺¶
<pb:KR3k0012_SBCK_327-1b>¶
樓自上㩧殺之令歩都等妻子刳而食之坈龕降卒三千¶
又曰杜預平呉王濬先列上得孫歆頭預後生送歆洛中¶
以爲大&KR0015;¶
梁書曰沈林子獻捷書每以實聞武帝問其故林子曰夫¶
王者之師夲有征無戰豈可復増張虜獲以示誇誕昔魏¶
尚以盈級致罰此後乗之良轍也武帝曰乃所望於卿也¶
後魏書曰裴叔業率王茂先李定等來侵楚王戍傳永適¶
還州王肅復令&KR0019;永討之永將心腹一人馳詣楚王至即¶
令戍塡塞外壍夜伏戰士一千人於城外曉而叔業等至¶
頓於城東列陣置長圍永所伏兵於左道擊其後軍破之¶
叔業乃令將佐守所列之陣自率精甲數千救之永上門¶
樓觀叔業南行五六里許便開門&KR0108;擊遂摧破之叔業進¶
退失圖於是奔走左右欲追之永曰弱卒不滿三千彼精¶
<pb:KR3k0012_SBCK_327-2a>¶
甲猶盛非力屈而敗直墮吾計中耳旣不測我之虚實足¶
喪其瞻俘此足矣何暇逐之&KR0023;叔業傘扇皷幕甲仗万餘¶
兩月之中遂獻再捷髙祖嘉之¶
後周書曰武帝平齊夏四月至自東伐列齊主於前其王¶
公等並從車轝旗幟及器物以次陳於其後大駕布六軍¶
備凱樂獻俘於太廟京邑觀者皆稱万歳戊申封齊主爲¶
温國公¶
唐書曰武德中西突厥葉護可汗遣使請㛰又入宼邊上¶
髙祖謂群臣曰突厥入宼而復請和和之與戰其䇿安在¶
太常卿鄭元璹對曰&KR0002;擊之則怨&KR0055;難以和緝中書令封¶
德彛進曰&KR0002;不戰而和親夷狄必謂中國畏懼未&KR0002;擊之¶
尅捷而和親此則威恩兼舉髙祖然之戊辰西突厥遣使¶
獻名馬巳巳并州大惣管襄邑王神符擊突厥於汾東斬¶
<pb:KR3k0012_SBCK_327-2b>¶
首五百級虜其馬二千疋汾州刺史蕭顗斬突厥五千餘¶
級¶
又曰太宗平東都凱旋親&KR0013;黄金甲陳鐵馬一万&KR0016;甲士¶
三萬人前後部鼓吹俘二僞主及隨神器輦輅獻捷于太¶
廟髙祖大恱行飲至禮以享焉¶
又曰張瑾初仕隋歷職顯貴煬帝&KR0013;圍於鴈門也瑾以驍¶
果出城擊戰一日九捷煬帝登城望之大恱賜物二千叚¶
又曰元和中忠武軍節度使李光顔奏破呉元濟之衆上¶
大恱賜其告捷使奴婢銀錦¶
又曰元和十二年十月隋唐節度使李愬帥師入蔡州執¶
賊師呉元濟以聞淮西平辛巳上御宣政殿受朝賀九品¶
巳上及宗子四夷之使皆㑹¶
又曰元和十四年魏&KR0054;節度使田弘正遣使獻逆臣李師¶
<pb:KR3k0012_SBCK_327-3a>¶
道命左右軍兵衛之先獻于太廟郊社上御興安門百寮¶
於門下列位稱賀¶
又曰元和中昭義節度郗士羙以賊首三百來獻詔梟於¶
通化門外¶
　　　　　班師¶
爾雅曰出曰治兵尚武也入曰振旅反尊卑也(郭璞日㓜/賤在前貴)¶
(勇也尊老在/後尚儀也)¶
詩曰出車勞還率也赫赫南仲薄伐西戎昔我徃矣&KR0112;稷¶
方華春日遟遟卉木萋萋執訊獲醜薄言還歸¶
又曰杖杜勞還役也有杖之社其葉萋萋¶
周禮曰&KR0002;師有功左執律右秉&KR0207;以先凱樂獻于社¶
左傳曰三年而治兵入而振旅歸而飲至以數軍實(飲至/於廟)¶
(以數車徒/所獲也)¶
<pb:KR3k0012_SBCK_327-3b>¶
又曰楚子敗晉師于邲潘黨曰君盍築武軍而収晉尸以¶
爲京觀楚子曰夫文止戈爲武武有七德禁&KR0064;戢兵保大¶
定功安人和衆豐財者也我無一焉何以示子孫祀于河¶
作先君宫告成事而還¶
後漢書曰曹操討劉備出教曰鷄助外曹莫暁楊德祖曰¶
夫雞肋食之則無所得棄則我惜公歸計决矣操乃還軍¶
又曰馬援自南方振旅還京師軍吏經瘴疫死者十四五¶
賜援兵車一乗¶
晉書曰王濬平具上表云間在秣陵諸軍凡二十万衆臣¶
軍先至爲土地之主百姓之心皆歸仰臣臣切勑所領秋¶
毫不犯諸有市易皆明破劵契有違犯者凡斬十三人皆¶
呉人所知也餘軍縱横詐稱臣軍而軍&KR0011;皆蜀人幸以此¶
自别耳¶
<pb:KR3k0012_SBCK_327-4a>¶
又曰賈充爲伐呉大都督孫皓降於王濬充未之知方以¶
呉未可平抗表請斑師充表與告捷表同至朝野以充佐¶
居人上智出人下¶
宋書曰十二月景申大軍次左里將戰帝麾之麾竿折幡¶
沉于水衆咸懼帝&KR0015;曰昔覆舟之役亦如此今勝必矣遂¶
攻其柵盧循單舸走衆軍皆旋晉帝遣侍中黄門勞師于¶
行所¶
至國典略曰齊公憲夜収軍欲待明更戰逹奚武謂之曰¶
洛陽軍散人情駭動&KR0002;不因夜速還明日欲歸不得武在¶
軍旅乆矣備見形狀豈可將數營大衆一朝而棄之憲從¶
其諌遂全軍而反¶
後魏書曰蕭衍㓂徐兖州邢巒大破之旋師丗宗臨東堂¶
勞之曰卿役不踰時尅清妖醜鴻勲碩羙可謂不愧古人¶
<pb:KR3k0012_SBCK_327-4b>¶
巒曰此自陛下威略聖靈加以將士之力臣何功之有¶
白虎通曰古者師出不踰時者爲怨思也天道一時生物¶
養人者天之貴物也踰時即内有怨女外有曠夫詩曰昔¶
我徃矣楊柳依依今我來思雨雪霏霏¶
春秋曰宋人取長葛傳曰外取邑此不書此何謂以書乆也¶
六韜曰武王平殷還問太公曰今民吏未安賢者未定何¶
以安之太公曰無故如天如地¶
&KR0003;苑曰魏文侯攻中山樂羊將巳得中山還反叛文侯命¶
主書曰群臣賔客所獻書操以進主書者舉兩篋以進令¶
將軍視之盡難攻中山之事也將軍還北面而再拜曰中¶
山之舉也非臣之力君之功也¶
韓子曰晉文公將與楚戰召舅犯問曰吾將與楚戰彼衆¶
我寡爲之柰何對曰臣聞之君子不厭忠信戰陣不厭詐¶
<pb:KR3k0012_SBCK_327-5a>¶
僞君其詐之而已又問雍季對曰焚林而田後必無獸以¶
詐遇民後必無民公曰善以舅犯謀與楚戰大敗之歸行¶
爵先雍季而後舅犯群臣曰城濮之事舅犯之謀夫用其¶
言而後其身可乎公曰此非&KR0002;所知夫舅犯之言權也雍¶
季之言万丗之利也¶
　　　　　罷兵¶
史記曰漢武帝患匈奴屢爲邊患鴈門馬邑豪聶壹因大¶
將軍王恢言匈奴初和親親信邊可誘以利致之伏兵襲¶
擊必破之道也帝召問公卿曰今欲舉兵攻之何如韓安¶
國曰臣聞髙皇帝圍於平城匈奴至者投鞍髙如城者數¶
所平城之飢七日不食天下歌之及解圍反位而無忿怒¶
之心夫聖人以天下爲度者不以巳&KR0059;怒傷天下之政故¶
乃遣劉敬奉金千斤以結和親至今爲五代利孝文皇帝¶
<pb:KR3k0012_SBCK_327-5b>¶
又甞一擁天下之精兵聚之廣武常谿終無尺寸之功而¶
天下黔首無不憂孝文悟於兵之不可&KR0043;故復合和親之¶
約此二聖之跡足以爲効矣&KR0060;以爲勿擊便¶
漢書曰元帝時朱崖儋耳二郡夷數反賈&KR0162;之上書請不¶
擊其略曰臣聞堯舜禹三聖之德地方不過千里西被流¶
沙東漸于海朔南曁声教欲與声教則理之不欲與者不¶
強理也是以頌声並作視聽之&KR0011;咸樂其生&KR0087;氏興兵逺¶
攻貪外虗内務欲廣地而天下潰叛頼聖漢爲百姓請命¶
平定天下至孝武皇帝以國富人逸攘却匈奴西連諸國¶
至于安息東過碣石造塩鐵酒攉之利以佐用度猶不能¶
足當此之時冦賊並起征伐不休之故也今陛下不忍悁¶
悁之忿欲歐士衆擠之大海之中(悁居縁切/擠祖奚切)快心幽&KR0115;之¶
地非所以保全元元也詩云蠢尓荆蠻大&KR0022;爲讎自古患¶
<pb:KR3k0012_SBCK_327-6a>¶
之乆矣何況万里之蠻乎臣&KR0060;以往者羗軍言之&KR0064;師曽¶
未一年兵出不踰千里費四十餘萬大司農錢盡乃以少¶
府禁錢續之夫一隅爲不善費尚如此況於勞師逺攻亡¶
士無功乎臣愚以爲非冠帶之國禹貢所不及皆可且無¶
以爲於是遂罷其郡¶
後漢書曰光武建武中北匈奴衰弱臧宫馬武上書請臨¶
塞厚懸購賞喻告髙勾驪烏桓鮮卑攻其左發河西四郡¶
及天水隴西羗胡擊其右如此北虜之㓕不過數年矣帝¶
曰舎近謀逺者勞而無功舎逺謀近者逸而有終故曰務¶
廣地者荒務廣德者強有其有者安貪人有者殘殘滅之¶
政雖成必敗今國無善政災變不息百姓驚惶人不自保¶
而復逺事邊外乎孔子曰吾恐季孫之憂不在顓&KR0119;自是¶
諸將莫敢復言兵事¶
<pb:KR3k0012_SBCK_327-6b>¶
魏志曰諸葛誕據壽春及魏將王基討之司馬文王欲遣¶
諸將輕兵&KR0055;入招迎呉將唐咨等子弟因釁有蕩覆呉之勢¶
基諌曰昔呉將諸葛恪乗東&KR0028;之勝竭江表兵以圍新城¶
城旣不㧞而衆死者太半蜀將姜維因洮上之利輕軍&KR0055;¶
入粮餉不継軍覆上邽(音/圭)夫旣勝之後必輕敵則慮難不¶
&KR0055;今賊新敗於外又内患未弭是其脩政設慮之時也且兵¶
出踰年人有㱕志俘馘十万罪人斯得自歷代征伐未有¶
全兵獨克如今之盛者也武皇帝破&KR0061;紹於官度自以所¶
獲巳多不復追奔懼挫威也從之¶
尸子曰公輸般爲蒙天之階階成將以攻宋墨子聞之赴¶
於宋至於郢見般曰聞子爲階將以攻宋宋何罪之有無¶
罪而攻之不可謂仁胡不巳也公輸般曰不可吾旣以言¶
之王矣墨子曰胡不見我於王公輸般曰諾墨子見楚王¶
<pb:KR3k0012_SBCK_327-7a>¶
曰今有人於此舎其文軒隣有弊輿而欲&KR0060;之舎其錦繡¶
隣有短&KR0260;而欲&KR0060;之舎其梁&KR0079;隣有糠糟而欲&KR0060;之此爲¶
何&KR0002;人王曰此爲&KR0060;疾耳墨子曰荆之地方五千里宋之¶
地方五百里此猶文軒之與弊輿也荆有雲夢犀兕麋鹿¶
盈之以江漢之魚鱉黿鼉爲天下饒宋無雉兎鮒魚者也¶
猶梁肉之與糠糟也荆有長松文梓楩柟豫章宋無長木¶
此猶錦繡之與短&KR0260;也臣以王之攻宋也爲與此同&KR0011;王¶
曰善請無攻宋¶
吕氏春秋曰&KR0087;興兵欲攻魏司馬唐諌&KR0087;君曰叚干木賢¶
者也而魏禮之天下莫不聞無乃不可加兵乎&KR0087;君乃按¶
兵而輟不攻魏文侯可謂善用兵矣聞君子之用兵也莫¶
見其形其功巳成此之謂也¶
　　　　　偃武¶
<pb:KR3k0012_SBCK_327-7b>¶
易曰澤上於地萃君子以除戎器戒不虞¶
書曰武王伐殷乃偃武脩文(倒載干戈包以虎皮示不用/也行禮射設庠序脩文教也)¶
歸馬于華山之陽放牛于桃林之野示天下弗服(山南曰/陽桃林)¶
(在華山東北皆非長養牛馬之地欲使/自生死示天下不服乗用也脩文教也)¶
禮記曰武王克啇後散軍而郊左射狸首右射騶虞而貫¶
革之射息矣歸馬于華山之陽放牛于桃林之野干戈弓¶
矢包之以虎皮示天下不復用兵也¶
左傳曰宋向戌欲弭諸侯之兵以爲名子罕曰天生五材¶
民並用之廢一不可誰能去兵兵之設乆矣所以威不&KR0100;¶
而昭文德也聖人以興乱人以廢興廢存亡昏明之術皆¶
兵由也而子求去之不亦誣乎¶
又曰武王克啇作頌曰載戢干戈載橐弓矢¶
又曰夫文止戈爲武¶
<pb:KR3k0012_SBCK_327-8a>¶
家語曰孔子北遊登於農山曰二三子各言其志吾將擇¶
焉子路進曰由願白羽&KR0002;月赤羽&KR0002;曰攘地千里搴旗折¶
馘唯由能之子貢進曰賜願旗鼓相望縞衣白冠陳&KR0003;其¶
間二國釋怨唯賜能之顔回曰回聞薫蕕不同器而治回¶
願得明王聖主王相之鑄劒㦸爲農器放牛馬於原藪則¶
由無所施其勇賜無所用其辯矣孔子曰羙哉德也¶
史記曰始皇曰寡人頼宗廟之靈六王咸服其辜天下大¶
定収天下兵器銷以爲鍾鐻金人十二重各千斤置咸陽¶
廷宫中¶
漢書文帝詔曰朕能任衣冠念不到征討故鷄鳴狗吠煙¶
火万里也¶
又食貨志曰武帝末年悔征伐之事乃封丞相爲冨民侯¶
顔師古曰欲百姓之殷實故取其嘉名也¶
<pb:KR3k0012_SBCK_327-8b>¶
莊子曰孔子謂盗跖曰將軍有意聽臣臣請南使呉越北¶
使齊魯東使宋衛西使晉楚使爲將軍造大城數百里立¶
數十萬户之邑使尊將軍爲諸侯與天下更始罷兵休卒¶
収飬昆弟共&KR0021;先祖此聖人才士之行而天下之願¶
又曰見侮不辱救民之&KR0720;禁政寢兵救丗之戰¶
古司馬法曰古者武軍三年不與民覩之勞也上下相報¶
和之至也(還師罷兵復戎卒三/年不傜役以荅人勞)得意則凱樂歌示喜也(聖/主)¶
(誅不義百姓皆得其所/喜樂各安其居樂其常)偃伯靈臺荅民之勞告不興也(偃/休)¶
(息也伯主兵也靈臺錯德羙/之喜以&KR0021;天示不復用兵也)¶
吕氏春秋曰武王以武得之以文持之倒戈㢮矢示天下¶
不用兵¶
尸子曰武王巳戰之後三革不累五刃不砥牛馬放之歷¶
山終身弗乗也¶
<pb:KR3k0012_SBCK_327-9a>¶
淮南子曰&KR0087;之時髙爲臺榭大爲苑囿逺爲馳道鑄金人¶
(秦始皇二十六年&KR0004;兼天下有長人見於臨洮其髙五/丈足迹六尺放冩其刑鑄金人以象之翁仲君何是也)發¶
謫戍入蒭槀(戍守長城也入蒭藁/之&KR0003;以供囯用之也)頭㑹箕賦於少府(頭㑹/隨民)¶
(口數人責其稅箕賦似箕檢民則/多取意也少府官名如今司農)丁壯大夫西至臨洮¶
狄道(臨洮隴西之縣能水北/狄道漢陽之縣是也)東至㑹稽浮石(㑹稽山名浮/石隨水髙下)¶
(言不没皆在遼西界一&KR0003;㑹稽山在/㤗山下封于㤗山禪於㑹稽是也)南至豫章桂林(䂊章/郡挂)¶
(林欎/林也)北至飛狄陽原(飛狄在代郡南飛狄/山也陽原在太原)道路死人以溝¶
量(言滿/備也)當此之時忠諌者謂之不祥而道仁義者謂之狂¶
逮至髙皇帝存亡継絶(漢髙/祖也)舉天下之大義身自&KR0108;&KR0209;執¶
銳以爲百姓請命于皇天(執利兵伐无道以求百/姓之命祈之皇天也)當此之¶
時天下雄俊豪英&KR0064;露于野澤(才過千人爲俊百/人爲豪万人爲英)前蒙矢¶
石而後墮　壑出百死而紹一生以争天下之權(墮入也/紹至也)¶
&KR0108;武厲誠以决一旦之命當此之時豐衣&KR0054;帶而道儒墨¶
<pb:KR3k0012_SBCK_327-9b>¶
者以爲不肖(言尚/武也)逮至累乱以勝(勝&KR0064;/乱也)海内大定継文之¶
業立武之功(継文王受命之業/武王誅无道之功)履天子之圖籍造劉氏之¶
貌冠(髙祖於新農所作竹/冠一曰季貌冠也)揔鄒魯之儒墨通先聖之遺教¶
載天下之旗乗㤗輅建九旒撞大鍾擊鳴鼓奏咸池陽干¶
戚(周礼天子五輅㤗輅上輅也王者功成作樂故撞鍾/擊鼓咸池黄帝樂也干楯也戚斧也春夏舞者所執)當¶
此之時有立武者見疑一丗之間而文武代爲雌雄有時¶
而用也今丗之爲武也則非文也爲文者則非武更相非¶
而不知時丗之用也¶
&KR0003;苑曰魏文侯與田子方語有兩童子衣青白衣而侍於¶
君前子方曰此君子之寵子乎文侯曰非也其父死於戰¶
此其&KR0012;㓜也寡人収之子方曰臣以君之賊心爲足今滋¶
甚君之寵此子也又且以誰之父殺之乎文侯&KR0598;然曰寡¶
人受令矣自是已後兵革不用¶
<pb:KR3k0012_SBCK_327-10a>¶
<pb:KR3k0012_SBCK_327-11a>¶
