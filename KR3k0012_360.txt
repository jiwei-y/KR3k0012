# -*- mode: mandoku-view -*-
#+TITLE: 太平御覽
#+DATE: 2015-09-23 10:14:02
#+PROPERTY: LASTPB  <md:KR3k0012_SBCK_359-1a>
#+PROPERTY: JUAN 361

<md:KR3k0012_SBCK_359-12b>¶
<md:KR3k0012_SBCK_360-1a>¶
<pb:KR3k0012_WYG_360-1a>
欽定四庫全書
　太平御覽巻三百六十¶
　　　　　　　　　　　　宋　李昉等　撰
　　人事部一¶
　　　叙人　　　　　　　孕¶
　　　　叙人¶
釋名曰人仁也生物也¶
易下繫曰天地氤氲萬物化醇男女搆精萬物化生
<pb:KR3k0012_WYG_360-1b>
又叙卦曰有天地然後有萬物有萬物然後有男女有
男¶女然後有夫婦
又說卦曰立人之道曰仁與義¶
尚書泰誓曰惟天地萬物父母惟人萬物之靈¶
禮記禮運曰何謂人情喜怒哀懼愛惡欲七者弗學而
能¶何謂人義父慈子孝兄良弟悌夫義婦從長惠㓜順
君仁¶臣忠十者謂之人義講信修睦謂之人利爭奪相
殺謂之¶人患故聖人所以治人七情修十義講信修睦
<pb:KR3k0012_WYG_360-2a>
尚辭讓去<md:KR3k0012_SBCK_360-1b>¶爭奪舍禮何以治之¶
又曰飲食男女人之大欲存焉死亡貧苦人之大惡存
焉¶故欲惡者心之大端也人藏其心不可測度也羙惡
皆在¶其心不見其色也欲一以窮之舍禮何以哉故人
者其天¶地之德隂陽之交鬼神之㑹五行之秀氣也故
人者天地¶之心也五行之端也食味别聲被色而生者
也(此言兼氣/性之効也)¶
又樂記曰人生而靜天之性也感於物而動性之欲也
<pb:KR3k0012_WYG_360-2b>
物¶至知知然後好惡形焉¶
左傳昭二年鄭子産曰人生始化曰魄(魄形/也)既生魄陽
曰¶魂(陽神/氣也)用物精多則魂魄疆(物權/勢)是以有精爽至於
神明¶¶
春秋元命苞曰五氣之精交聚相加以迎陽道人致和
(五氣¶五/行之氣)
又曰隂陽之性以一起人副天道故生一子<md:KR3k0012_SBCK_360-2a>¶又曰天人同度正法相受垂文象人行其事謂之教教
<pb:KR3k0012_WYG_360-3a>
之為言效也上為下效道之始也¶
又曰仁者情志好生愛人故其為人以人其立字二人
為¶仁(仁人言不專於/己念施與也)¶
又曰聖人一其徳智者循其轍長生乆視(二其徳言盡/得其帝之精)
(氣也¶循其轍言不違其帝所尚也知/是則皆得長生乆視言所行當天也)不以命制則愚者
悖慢¶智者無所施其術殘物逆道天不殺故立三命以
垂策所¶以尊天一節三者法三道之術(不以命制愚慢/之人則賢道術)
(不得施行/勢相反)¶命者天之令也所受於帝行正不過得壽命
<pb:KR3k0012_WYG_360-3b>
壽命正命也¶起九九八十一(帝天帝也八十一/陽氣相乘送之極)有隨命
隨命者隨行為¶命也(援神契曰隨者逆天道常善/之行則隨其暴虐行以教之)有遭
命遭命者行正不¶誤逢世殘賊君上逆亂辜咎下流災
譴並發隂陽散忤暴¶氣雷至滅曰動地絶人命沙塵襲
邑是(忤錯也襲猶淪也河水/淪沙塵<md:KR3k0012_SBCK_360-2b>¶之邑溺殺人也)¶
春秋演孔圖曰正氣為帝間為臣宫商為姓秀氣為人¶
(正氣謂若木人則得蒼龍之形靈威仰之氣火人得朱/烏之形赤熛怒之氣以生之者也間氣則不苞一行各)
(受一¶星以生若蕭何感&KR0295;精樊/噲感狼精周勃感亢精者也)
<pb:KR3k0012_WYG_360-4a>
又繁露曰唯人獨偶天地人有三百六十節偶天之數
形¶體骨肉偶地之厚上有耳目聰明日月之象也體有
空竅¶理脉川谷之象也有哀樂喜怒神氣之數故小節
三百¶六十六副日數也大節十二分副月數也内有五
藏副行¶數也外有四肢副時數也乍視乍瞑副晝夜也
乍柔乍剛¶副冬夏也乍哀乍樂副隂陽也¶
樂動聲儀曰中元者人氣也氣以定萬物通於四時者
也
<pb:KR3k0012_WYG_360-4b>
爾雅曰太平之人仁(東至日所/出為太平)丹穴之人智(距齊州以/南戴日為)
(丹/穴)¶大蒙之人信(西至日所/入為大蒙)崆峒之人武<md:KR3k0012_SBCK_360-3a>¶孝經曰天地之性人為貴人之行莫大於孝¶
家語曰魯哀公問於孔子曰人之命與性何謂也孔子
對曰¶分於道謂之命(始得為人也故下/句曰命者性之始)形於一謂之性
(人各受隂¶陽剛柔/之性故形於一)化於隂陽象形而發謂之生化窮數
盡謂之¶死故命者性之始也死者生之終也有始則必
有終矣人¶始生而不具者有五焉日無見不能食不能
<pb:KR3k0012_WYG_360-5a>
行不能言不¶能化及生三月而微煦(煦情/轉也)然後有見八
月生齒然後能¶食朞而生臏然後能行三年顋合然後
能言十有六而精¶通然後能化隂窮反陽故隂以陽變
陽窮反隂故陽以隂¶化是以男子八月生齒八歳而齔十
有六而化女子七月¶生齒七嵗而齔十有四而化一隂
一陽可偶相配(陽數竒/隂數偶)¶然後道合化成性命之端形於
此也¶
又曰堅土之人剛弱土之人柔墟土之人大沙土之人
<pb:KR3k0012_WYG_360-5b>
細<md:KR3k0012_SBCK_360-3b>¶息土之人羙㘪土之人醜(㘪托字也息土細/緻㘪土麄䟽者也)倮蟲三
百六¶十而人為之長¶
又曰孔子遊泰山見營啓期鹿裘帶索皷琴而歌孔子
問¶曰先生所以為樂者何也對曰吾樂甚多天生萬物
唯人¶為貴而吾得為人是以一樂男尊女卑吾得為男
是以二樂¶人生有不見日月不免繦緥者吾已行年九
十是三樂也¶貧者事之常死者人之終處常得終當何
憂哉
<pb:KR3k0012_WYG_360-6a>
又曰人有五儀有庸人有士人有君子有賢人有聖人
審¶此五者則理道畢矣¶
漢書曰司馬遷曰凡人所以生者神也所託者形也神
大¶用則竭形大勞則弊神離則死死者不可復生離者
不可¶復返故聖人重之¶
鬻子曰天地闢萬物生人為正焉人化而為善禽獸化
而<md:KR3k0012_SBCK_360-4a>¶為惡人而不善者謂之禽獸¶
老子曰人法地地法天天法道道法自然
<pb:KR3k0012_WYG_360-6b>
文子曰人之情欲平嗜慾亂之精氣為人人受天地變
化¶而生一月而膏(初形骸/如膏脂)二月而脉(漸生/筋脉)三月而肧(肧/肢)
(也三月如/¶水龍壯也)四月而胎(如水中鰕/蟆之胎)五月而䈥(氣積而/成䈥)六月
成骨(血化¶肉肉化/脂脂化骨)七月成形(四支九/竅成)八月而動(動/作)九月
而躁(動數/如前)¶十月而生形骸乃成五藏乃形¶
又曰昔者中黄子曰天有五方地有五行聲有五音物
有¶五味色有五章人有五位故天地之間有二十五人
也上¶五有神人真人道人至人聖人次五有徳人賢人
<pb:KR3k0012_WYG_360-7a>
智人善人辯人中五有公人忠人信人義人禮人次五
有士人工人虞人農人商人下五有衆人奴人愚人肉
人小人上五¶¶之與下五猶人之¶與牛馬也
又曰智於萬人者謂之俊百人者謂之傑十<md:KR3k0012_SBCK_360-4b>¶人者謂之
豪
列子曰戴髪含齒倚而趨謂之人¶
管子曰人水也男女精合而水流形二月而咀咀者伍¶
味是伍藏也酸生脾鹹生肺辛生腎苦生肝甘生心藏
<pb:KR3k0012_WYG_360-7b>
已具而後生伍肉脾生髓肝生骨腎生筋肺生革心生
肉¶肉已具然後生九竅脾為鼻肝為目腎為耳肺為口
心為¶下竅五月而成十月而生¶
淮南子曰古未有天地之時惟象無形窈窈冥冥鴻洞
莫¶知其間有二神經營天地(二神隂陽/之神也)於是乃别隂陽
離為¶八極剛柔相成萬物乃形煩氣為蟲精氣為人是
故精神¶天之有也骨骸地之有也精神入其門而骸反
其根
<pb:KR3k0012_WYG_360-8a>
又曰言無常是行無常宜者小人也察於一事通於技
者¶中人也若覆而并有之技能而裁使之者聖人也(裁/制)
(也度其技¶能/而裁制使也)<md:KR3k0012_SBCK_360-5a>¶又曰故頭之圎也象天足之方也象地有四時五行九
解¶(九解者八/方中央也)三百六十六日人亦有四肢五臟九竅三
百六¶十骨節天有風雨暑寒人亦有取與喜怒故膽為
雲脾為¶風腎為雨肝為雷以與天地相參也而心為之
主是故耳¶目者日月也
<pb:KR3k0012_WYG_360-8b>
公孫尼子曰人有三百六十節當天之數形體有骨肉¶
當地之厚也有九竅脉理當川谷也血氣者風雨也¶
白虎通曰男女者何謂男男任也任功業也女者如也
如¶從人也¶
風俗通曰天地初開未有人女媧擣黄土為人力不暇
乃¶引絙於泥中以為人富貴黄土人也貧賤凡庸絙人也¶
人物志曰夫精欲深微質欲懿重志欲𢎞大心欲謙小
精¶微所以入神妙也(麄則/失神)懿重所以崇徳宇也(操則/失身)志
<pb:KR3k0012_WYG_360-9a>
大所<md:KR3k0012_SBCK_360-5b>¶以堪物也(小則/不勝)小心所以慎咎悔也(大則/驕陵)由此論
之小¶心而志大者豪傑之俊也心大而志小者傲蕩之
類也心¶小而志大者拘愞之人乎¶
任子曰木氣人勇金氣人剛火氣人强而躁土氣人智
而¶寛水氣人急而賊¶
傅子曰人之性如水焉置之圎則圎置之方則方澄之
則¶淳而清動之則流而濁¶
　　　　孕
<pb:KR3k0012_WYG_360-9b>
易漸卦曰鴻漸于陸夫征不復婦孕不育㓙(王弼注曰/夫婦妍醜)
(非¶夫而孕/故不育)
尚書泰誓曰商王受焚炙忠良刳剔孕婦¶
左傳曰晉惠公之在梁也梁伯妻之梁嬴孕過期卜¶招
父與其子卜之其子曰將生一男一女招曰然男為人¶臣
女為人妾故名男曰圉女曰妾及子圉西質妾為宦女<md:KR3k0012_SBCK_360-6a>¶焉¶
大戴禮曰周后娠成王於身立而不跂坐而不差獨處
不¶倨雖怒不詈胎教之謂也書之玉版藏之金匱置之
<pb:KR3k0012_WYG_360-10a>
宗廟¶為後世戒¶
史記曰后稷名棄母有邰氏女曰姜嫄為帝嚳元妃出
野¶見巨人跡心說願之乃踐之身動如孕者期而生后
稷¶
又曰秦之先顓項之苗孫曰女修𤣥鳥隕卵修取吞之
有¶孕生子大業¶
又曰昔夏氏之將衰也有二龍止於夏庭龍亡漦在櫝
而¶藏之至周厲王發而觀之漦化為元龜入王後宫宫
<pb:KR3k0012_WYG_360-10b>
妾未¶齔而遭之既筓而孕無夫而生子懼而棄之即褒
姒也¶
漢書曰張倉妻妾百數嘗孕者不復幸¶
又曰鈎弋夫人懐昭帝十四月乃生上以堯十四月而
生<md:KR3k0012_SBCK_360-6b>¶今鈎弋亦然乃命門曰堯母門¶
又曰初王禁妻李親任政君在身夢月入其懐¶
范曄後漢書曰鮮卑檀名槐者其父投鹿侯初從匈奴
軍¶三年其妻在家生子投鹿侯怪欲殺之妻言㑹行聞
<pb:KR3k0012_WYG_360-11a>
雷震¶欲仰天視而雹入口因吞遂任身十月而産子¶
又曰靈帝王羙人姙娠畏何后乃服藥欲除之而胎安
堅¶終自不動又夢見負日而行四年乃生皇子恊后遂
酖殺¶羙人帝大怒欲廢后諸宦官固請得止董太后自
養恊號¶董侯¶
東觀漢記曰張奐為武威太守其妻懐孕夢見帶奐印
綬¶登樓而歌乃訊之於占者曰必生男復臨兹邦命終
此樓¶既而生猛以建安中為武威太守殺刺史邯鄲商
<pb:KR3k0012_WYG_360-11b>
州兵圍¶之急猛恥見擒乃登樓自焚而死<md:KR3k0012_SBCK_360-7a>¶魏畧曰昔北方有膏離國者其王侍婢有身王欲殺之
婢¶云有氣如雞子來下我故有身後生子王捐之於溷
中豬¶以喙嘘之徙於馬䦨中馬以氣嘘之王疑以為天
生乃令¶其母收畜之名曰東明帝令牧馬東明善射王
恐奪其¶國欲殺之東明走至淹水以弓擊水魚鱉浮為
橋東明因¶得渡魚鱉散追兵不得渡東明因都王夫餘
之地也
<pb:KR3k0012_WYG_360-12a>
又曰黄牛羌種孕身六月生¶
吴錄曰武烈皇帝姓孫名堅字文臺母有身夢膓繞吴
閶¶門¶
又曰長沙桓王名策字伯符武烈長子母吴氏有身夢
月¶入懐¶
晉書曰賈后酷以㦸摘諸宫人孕子皆隨刃以死¶
晉陽秋曰初太宗諸子繼夭諸姬絶娠令扈謙卜繇云後<md:KR3k0012_SBCK_360-7b>¶房當有女誕三男一女終大盛於是盡出後宫及諸婢悉
<pb:KR3k0012_WYG_360-12b>
見之織坊中有一人色黒宫人謂之崑崙相者驚曰此
是¶也帝因而召幸之生烈宗¶
秦書曰符堅母荀氏浴漳水經西門豹祠歸夜夢若¶有
龍蛇感已遂懐娠而生堅¶
三國典畧曰周太祖宇文泰之母曰王氏初姙五月夜
夢¶抱子昇天纔不至而止寤以告徳皇帝帝喜曰雖不
至¶天貴亦極矣¶
列子曰思士不妻而感思女不夫而孕后稷生乎巨跡
<pb:KR3k0012_WYG_360-13a>
伊¶尹生乎空桑¶
莊子曰舜之治天下使民心競民孕婦十月而生子子
生¶五月而能言不至乎孩而始誰¶則始又有天矣<md:KR3k0012_SBCK_360-8a>¶吕氏春秋曰有侁氏女子採桑得嬰兒于空桑之中獻
之¶其君察其所以然曰其母居伊水之上孕夢有神告
之曰¶臼出水而東走毋顧明日視臼水告其隣東走十
里而顧¶其邑盡為水身因化為空桑¶
淮南子曰孕婦見兎其子缺脣見麋其子必四目
<pb:KR3k0012_WYG_360-13b>
帝王世記曰庖犧氏風姓也母曰華胥燧人之代有大
迹¶出雷澤胥履之生庖犧¶
又曰帝堯陶唐氏祁姓也母曰慶都孕十四月而生堯
於¶丹陵名曰放勛¶
遁甲開山圖榮氏解曰女狄暮汲於石紐山下大祠前
水¶中得月精如雞子愛而含之不覺而吞遂有身十四
月而¶生夏禹¶
括地圖曰大人國其民孕三十六年而生兒生兒長大
<pb:KR3k0012_WYG_360-14a>
能<md:KR3k0012_SBCK_360-8b>¶乘雲盖龍類去㑹稽四萬六千里¶
外國圗曰方丘之上暑濕生男子三十而死其潼水婦
人¶入浴出則乳矣是去九嶷二萬四千里¶
烈女傳曰簡狄者帝嚳之次女也妃有娀氏之女與姊
妹¶浴於𤣥丘水之上有𤣥鳥銜卵而墜五色甚好相與
競取¶之簡狄得而吞之有姙遂生契¶
又曰太姙者文王之母性專一及其有身目不視惡色
耳¶不聽惡聲口不出惡言以胎教也
<pb:KR3k0012_WYG_360-14b>
㑹稽先賢傳曰吴侍中闞澤字徳潤在母胞八月叱聲
震¶外¶
蜀郡記曰諸山夷獠子娠七月生生時必臨水兒出便
投¶水中浮則取養沉乃棄之¶
華佗别傳曰甘陵相夫人有胎六月腹痛十餘日大極
請<md:KR3k0012_SBCK_360-9a>¶佗視脉佗曰有兩胎一已死便手摹其胎在左男也
在右¶女也右死即為湯下之便愈¶
洞冥記曰東方朔母田氏寡居夢太白星臨其上因有
<pb:KR3k0012_WYG_360-15a>
姙¶田氏歎曰無夫而姙人將棄我乃移向代都東方里
為居¶五月旦生朔因以所居里為氏朔為名¶
愽物志曰徐君宫人有娠而生卵以為不祥棄於水濵
獨孤¶母有犬名鵠倉獵於水濵得所棄卵衘以來歸獨
孤母以為¶異覆煖之遂&KR2920;成兒生時正偃故以為名徐君宫
中聞之¶乃更錄取長而仁智襲君徐國後鵠倉臨死生
角而九尾¶實黄龍也&KR0367;王葬之徐界中¶
又曰婦人姙娠不欲見醜惡物異鳥獸食亦當避異常
<pb:KR3k0012_WYG_360-15b>
味¶欲見熊虎豹射御食牛心白犬肉鯉魚頭正席而坐
割不¶正不食聽誦詩書諷詠之聲不聽淫聲不視邪色
以此産<md:KR3k0012_SBCK_360-9b>¶子子賢明端正壽考所謂胎教之法¶
異苑曰瞽䏂生舜徴在生孔子其有胎教也哉婦人任
孕¶未滿三月著聓冠衣平旦左繞井三匝映井水許硯
影而¶去勿返顧勿令聓見必生男¶
又曰魏興李宣妻樊氏義熈中懐任過期不孕而額上
有¶創兒穿之以出長為將今猶存名胡兒
<pb:KR3k0012_WYG_360-16a>
又曰太原温盤石母懐身三年然後生墮地便坐而笑
髪¶覆面牙齒皆具¶
續搜神記曰袁真在豫州遣紀靈送妓女阿薛阿郭阿
馬¶三妓與桓宣武至經時三人半夜共出庭前觀望忽
見一¶流星夜從天直墮盆水中冏然明淨薛郭二人更
以瓢酌¶水皆不得阿馬最後取星正入瓢中便飲之即
覺有孕遂¶生桓南郡<md:KR3k0012_SBCK_360-10a>¶幽明錄曰譙郡胡馥之娶婦李氏十餘年無子而婦卒
<pb:KR3k0012_WYG_360-16b>
哭¶慟云竟無遺體遂此酷何深婦忽然起坐曰感君藏
悼我¶不即朽君可暝後見就依平生時隂陽當為君生
一男語¶畢還卧馥之如言不取燈燭暗而就之交接後
歎曰亡人¶亦無生理可别作屋見置瞻視滿十月然後
殯爾來覺婦¶身微暖如未亡既及十月果生一男男名
靈産¶
論衡曰后稷之母衣帝嚳之服坐息帝嚳處而姙身¶
又曰傳言黄帝任二十月而生生而神靈弱而能言
<pb:KR3k0012_WYG_360-17a>
語林曰張衡之初死蔡邕母始孕此二人才貌相類時
人¶云邕是衡之後身<md:KR3k0012_SBCK_360-10b>¶　
　
　
　
　
　
<pb:KR3k0012_WYG_360-17b>
　
　
　
　
　
　
　
　太平御覽卷三百六十
