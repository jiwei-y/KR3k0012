# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:12.170508
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 258
#+PROPERTY: FILE SB11n0727-258太平御覽-卷之二百五十八.
<pb:KR3k0012_SBCK_258-1a>¶
太平御覽卷第二百五十八¶
　職官部五十六¶
　　　良刺史下　酷刺史¶
　　　　　良刺史下¶
唐書曰姜謩拜&KR0087;州刺史髙祖謂曰衣錦還郷古人所尚¶
今以夲州相授用荅元功涼州之路近爲荒梗冝&KR0042;方略¶
有以靜之謩至州撫以恩信州人相謂曰吾軰復見太平¶
官府矣盗賊悉來歸首士庶安之¶
又曰顔遊&KR0087;遷廉州刺史封臨沂縣男時劉黒闥&KR0004;平人¶
多以強&KR0064;寡禮風俗未安遊&KR0087;撫恤境内敬讓大行邑里¶
歌之曰廉州顔有道性行同莊老愛人如赤子不殺非時¶
草髙祖璽書勞勉之¶
又曰太宗詔朝集使刺史以上&KR0155;殿親問之曰卿等在州¶
<pb:KR3k0012_SBCK_258-1b>¶
何以撫教定州刺史薛獻對曰老者國家所養臣毎存恤¶
之少者國家所使臣毎勸誡之田疇荒廢漸加墾闢禮義¶
旣行産業咸振此皆禀之聖化非臣之力太宗曰如公之¶
所奏足稱循良清浄爲政朕所望於公等也¶
又曰賈敦頥曹州&KR0072;句人也貞觀中歷遷滄州刺史在職¶
清潔毎入朝盡室而行唯弊車一乗羸馬數疋羈有闕以繩¶
爲之見者不知其刺史也後轉瀛州刺史州界滹沲河及¶
滱水毎歳泛溢漂流民人敦頥奏立堤堰自是無復水患¶
又曰田仁㑹永徽&KR0004;累遷郢州刺史以善政聞時属亢旱¶
仁㑹自曝祈禱竟&KR0023;甘澤其&KR0010;大熟百姓歌之曰父母育¶
我田使君精誠爲人上天聞旱田致雨山出雲倉廪旣實¶
禮義申但願常在不患貧¶
又曰許景先傳開元十三年玄宗令&KR0800;臣擇刺史之任必¶
<pb:KR3k0012_SBCK_258-2a>¶
在得人景先首中其選自吏部侍郎出爲&KR0593;州刺史後轉¶
歧州¶
又曰薛大鼎爲滄州刺史州界有無棣河隋未填廢大鼎¶
奏開之引魚鹽於海百姓歌之曰新河得通舟檝利直逹¶
滄海魚塩至昔日徒行今騁駟美哉薛公德滂&KR0013;大鼎又¶
以州界卑下遂决長蘆及漳衡等三河分&KR0165;夏潦境内無¶
復水災時與瀛州刺史賈敦頥冀州刺史鄭德夲俱有美¶
政河北號鐺脚刺史¶
又曰敬暉除衛州刺史時河北新有突厥之冦方秋而修¶
城不輟暉下車謂曰金湯非粟而不守豈有棄収穫而繕¶
城郭哉悉令罷散由是人吏咸謌詠之¶
又曰蕭定大曆中有司條天下牧守課績唯定與常州刺¶
史蕭復濠州刺史張溢爲理行第一其勸農桑均賦稅逋¶
<pb:KR3k0012_SBCK_258-2b>¶
亡歸復户口増加定又冠焉¶
又曰叚秀實爲涇州刺史兼御史大夫四鎮北庭行軍涇¶
原鄭頴節度使三四年間吐蕃不敢犯塞清約率昜逺近¶
稱之非公㑹不聽樂飲酒私室無妓媵無嬴財退公之後¶
端居静慮而巳德宗嗣位就加檢校禮部尚書¶
又曰劉賛子&KR0007;之孫爲淅西都&KR0475;練判官建中&KR0004;楊炎作¶
相擢爲歙州刺史以勤幹聞有老婦捃拾於叢林之間爲¶
猛獸將噬㓜女號呼&KR0366;而救之母子俱免夲道觀察使韓¶
滉奏爲異跡加金紫之服累歳遷常州刺史¶
又曰李惠登李希烈反授惠登兵二千鎮隋州貞元&KR0004;舉¶
州歸順授隋州刺史兼御史中丞州遭李忠臣希烈殱殘¶
後野曠無人惠登朴質不知學居官無枝棄率心爲政皆¶
與理順利人者因行之病人者因去之二十年間田疇闢¶
<pb:KR3k0012_SBCK_258-3a>¶
户口加諸州奏吏入其境無不謌謡其能¶
又曰韓愈爲潮州刺史旣視事詢吏民疾苦皆曰郡西湫水¶
有鱷魚夘而化其長數丈食民畜産將盡以是民貧居數¶
日愈徃視之令判官&KR0087;濟炮一豚一羊投之湫水呪之曰¶
前代德薄之君棄楚越之地則鱷魚涵泳於此可也今天¶
子神聖四海之外撫而有之况楊州之境刺史縣令之所¶
治出貢賦以供天地宗廟之祝鱷魚豈可與刺史雜處此¶
土哉刺史受天子命令守此土而鱷魚晘然安谿潭食民¶
畜熊鹿麞豕以肥其身以䌓其&KR0401;與刺史争爲長雄刺史¶
雖駑弱安肯爲鱷魚低手而下哉今潮州大海在其南鯨¶
鵬之大蝦蟹之細無不容鱷魚朝發而夕至今與鱷魚約¶
三日乃至七日如頑而不徙湏爲物害則刺史選材&KR0458;壯¶
夫操勁弓毒矢與鱷魚從事矣呪之夕有&KR0064;風雷起於湫¶
<pb:KR3k0012_SBCK_258-3b>¶
中數日湫水盡涸徙於舊湫西六十里自是潮人無鱷患¶
又曰盧鈞開成元年爲廣州刺史御史大夫嶺南節度使¶
南海有蠻舶之利珎貨輻湊舊帥作法興利以致冨凡爲¶
南海者靡不稇載而還鈞性仁恕爲政廉㓗請&KR0101;軍領市¶
舶使巳一不干預自貞元巳來衣冠得罪流放嶺表者因¶
而物故子孫貧悴雖遇赦不能自還凡在封境者鈞减俸¶
錢爲營槥櫝其家疾病死䘮則爲醫藥殯歛&KR0012;兒稚女爲¶
之㛰嫁凡數百家由是山越之俗服其德義不嚴而人化¶
又曰朱敬則爲御史冉祖雍所誣貶授廬州刺史經數月¶
代到還郷里無淮南一物唯有所乗馬一疋諸子姪徒歩¶
而歸¶
又曰許圉師轉相州刺史政寛存惠人吏刋石以頌之甞¶
有官吏犯&KR0141;事露圉師不令推究但賜清白詩以激其犯¶
<pb:KR3k0012_SBCK_258-4a>¶
者愧懼遂改節爲廉士其寛如此¶
又曰齊瀚定州義豊人爲汴州刺史河南爲雄郡自江淮¶
逹于河洛舟車輻湊人庶浩䌓前後牧守多不稱職唯倪¶
&KR0002;水與瀚皆以清嚴爲治吏民歌之¶
又曰李勉爲廣州刺史兼嶺南節度使觀察畨禺賊帥馮¶
崇道桂州叛將朱濟時等阻洞爲亂前後累歳䧟没十餘¶
州勉至遣將李觀與容州刺史王翃併力招討悉斬之五¶
嶺平前後西域舶泛海者歳&KR0138;四五勉性廉㓗舶來都不¶
撿閱故末年舶至者四十餘在官累年器用車服無増飾¶
者&KR0132;老以爲可継前朝宋璟盧奐李朝隱之徒人吏詣闕¶
請立碑代宗許之¶
又曰楊城爲道州刺史在州以家人法待吏人冝罰者罰¶
之冝賞者賞之一不以簿書介意道州土地産民多矮每¶
<pb:KR3k0012_SBCK_258-4b>¶
年常配郷户貢其男號爲矮奴城不平其以良爲賤又憫¶
其編甿&KR0010;有離異之苦乃抗䟽論而免之自是乃停其貢¶
民皆頼之無不泣荷¶
又曰尹思貞爲青州刺史境内有&KR0094;一年四熟者黜陟使¶
衛州司馬路敬潜八月至州見&KR0094;歎曰非善政孰能至於¶
此乎特表薦之¶
又曰馬璲改懷州刺史乗兵亂之後其夏大旱人吏失耕¶
稼璲乃務修教化將吏有父母者璲輙造之施敬収&KR0287;&KR0064;¶
骨去其煩苛至秋界中生穭榖人頗頼之¶
又曰牛心&KR1040;爲鄂州刺史武昌軍節度使江夏城容土散¶
惡難立垣墉毎年加版築賦菁茅以覆之吏縁爲姧蠧弊¶
綿歳僧孺至計茅莒板築之費&KR0010;十餘萬即賦之以塼以¶
當苫築之價凡五年墉皆甃葺蠧弊永除¶
<pb:KR3k0012_SBCK_258-5a>¶
又曰皇甫無逸爲同州刺史閉門自守不通賔客左右不¶
得岀門凡所貨昜皆徃他州毎桉部樵採不犯於人甞夜¶
&KR0043;人家遇燈炷盡人主將續之無逸遽抽佩刀斷衣帶以¶
爲其炷其廉介如此¶
又曰吕元膺爲蘄州刺史頗著恩信甞歳終閱郡獄囚囚¶
有自告者曰某有父母在明日元正不得相見因泣下元¶
膺憫焉盡脫其械縱之以爲期守吏曰賊不可縱元膺曰¶
吾以忠信待之及期無後到者由是羣盗感義相引而去¶
又曰栁宗元爲栁州刺史土俗以男女質錢過期則没入¶
宗元革其郷法其巳没者仍出私錢贖之歸其父母¶
又曰王仲舒爲洪州刺史江南西道觀察使江西前例榷¶
酒私釀法深仲舒主鎮奏罷之又出官錢二萬貫代貧户¶
輸稅¶
<pb:KR3k0012_SBCK_258-5b>¶
又曰令&KR0012;楚子緒以䕃授官歴隋壽汝三郡刺史在汝州¶
日有能政郡人請立碑頌緒以弟綯在輔弼上言曰臣先¶
父元和中特承恩顧弟陶官不因人出自宸&KR0168;臣伏睹詔¶
書以臣刺壽州日粗立政勞民民求立碑頌㝷乞追罷臣¶
任隋州日郡人乞留得上下考此名以聞於日下不必更¶
立碑頌乞賜寢停宣宗嘉其意從之¶
五代史梁書曰韓建爲潼&KR0028;防禦使兼華州刺史河潼經¶
大冦之後户口流散建披荆&KR0068;闢汚萊勸課農事樹植&KR0188;¶
果岀入閭里親問疾苦不數年流亡畢復軍民充實¶
又曰王檀字衆美爲宻州刺史郡接淮戎舊無壁壘乃率¶
丁夫修築羅城六旬而畢居民頼之¶
又曰趙克&KR0073;河陽人也繼領毫鄭二州刺史時&KR0028;東藩鎮¶
方爲蔡冦所毒&KR0058;元流散不能相保克&KR0073;妙有農戰之備¶
<pb:KR3k0012_SBCK_258-6a>¶
復善於綏懷民頼而獲安¶
五代史晉史曰相里今自羽林都虞候爲忻州刺史凡部¶
曲私屬將吏不遣涖州邑之職皆優其給贍使分掌家事¶
而巳其後累典大都皆有聲績¶
又曰澤州奏前刺史史延韜離州爲軍民遮圍不放出城¶
兼截下馬鐙其史延韜經三日後夜開城門赴闕¶
又曰安元信歷數任皆名郡也親族謂曰公身俸二千石¶
&KR0066;有白髮家無肥美田園何以爲子孫計元信曰吾夲無¶
文經武略遭遇先帝風雲之㑹繼提郡印位在親人平生¶
之望過矣毎以衣食豊足爲愧安有積貨治産欲爲豚犬¶
輩後圖不亦愚乎聞者美之¶
英雄記曰幽州刺史劉虞食不重餚藍縷繩屨¶
華陽國志曰趙琰爲青州刺史有貴要屬託琰於㕔事前¶
<pb:KR3k0012_SBCK_258-6b>¶
置大器水發書悉投置水中無有所報¶
益部&KR0132;舊傳曰嚴遵字王思爲楊州刺史行部聞路旁女¶
子&KR0152;聲不哀問所&KR0152;者誰對曰夫遭焼死遵勑吏輿尸到¶
與語吏曰死人自道不焼死攝女令人守尸曰當有物徃¶
吏曰有蠅聚頭所遵令披視得䥫錐貫頂栲問以&KR0075;殺夫¶
㑹稽典録曰謝夷吾字尭卿山隂人爲荆州刺史遇孝章¶
皇帝廵狩幸魯陽有詔勑夷吾入傳録見囚有亭長姧部¶
民者縣言和姧上意以爲吏刼民何得言和湏&KR0119;夷吾呵¶
之曰亭長朱幘之吏職在禁姧今爲惡之端何得言和切¶
讓長吏治亭長罪其所決正一縣三百餘事與上合帝歎¶
曰使諸州刺史悉如此者朕不憂天下矣遷鉅鹿太守臨¶
發陛見賜車馬劒帶勑之曰鉅鹿劇郡舊爲難治以君有¶
撥煩之才故特授任無毀前功¶
<pb:KR3k0012_SBCK_258-7a>¶
祖逖别傳曰逖爲豫州刺史克巳矜施不畜資産䘮亂之¶
餘白骨未収者爲之殯葬其有骨&KR0079;恩薄不収歛者皆加¶
貶責由是百姓感化復覩太平置酒大㑹坐中&KR0132;老相與¶
流涕而歎曰吾等投老更得父母死將何恨又童謡曰幸¶
哉遺民免豺虎三辰旣㓪遇慈父玄酒清醪甘瓠脯亦何¶
報恩歌且舞¶
陶氏家傳曰基(字叔/先)爲交州刺史始夷人不識禮義男女¶
牙相奔隨生子乃不知父君乃敦以㛰姻之道訓以父子¶
之恩道之以禮齊之以刑設庠序立學校合境化之莫不¶
恱之¶
語林曰何公爲楊州有葬親者乞數萬錢而帳下無有楊¶
州常有糲米以賑&KR0012;寡乃有萬餘斛虞存爲治中面見道¶
帳下空素求粲此米付帳下何公曰何次道義不與&KR0012;寡¶
<pb:KR3k0012_SBCK_258-7b>¶
争粒¶
　　　　　酷刺史¶
續漢書曰侯覽爲益州刺史豊冨者輙誣以大罪皆誅㓕¶
之没入財物¶
謝承後漢書曰第五倫上䟽襃稱盛美曰前&KR0010;誅刺史二¶
千石貪殘者皆明聖所察非臣下所及¶
晉書曰郄隆爲楊州刺史僚屬有過輙依臺閣峻制繩之¶
逺近咸怨¶
于寳晉記曰茍晞爲兖州刺史姨母寡有一子坐小事姨¶
母向晞叩頭及中外皆乞活不聽死後徃哭之甚悲曰殺¶
弟者兖州刺史&KR0152;卿者茍道將也¶
後魏書曰于洛侯代人也以勞舊爲&KR0087;州刺史而貪酷安¶
忍民王冨熾奪民吕勝脛無有紀極夜常不卧執燭逹暁¶
<pb:KR3k0012_SBCK_258-8a>¶
呼召賔客&KR0003;人間細事戲謔無不爲性不飲酒唯多置餚¶
胾晝夜食噉而巳自旦至中方始寢寐¶
又曰齊以斛律武都爲兖州刺史塗經衛地受絹千疋&KR0058;¶
陽郡守石曜手持一縑而謂之曰此是老石機杼聊以奉¶
贈自此巳外並湏出於吏人武都知曜清素純儒&KR0015;而(不/責)¶
北史曰齊漁陽王紹信文襄第六子歷特進青州刺史行¶
過漁陽與大冨人鍾長命同坐太守鄭道蓋來謁長命欲¶
起紹信不聽曰此何物小人主人公爲&KR0120;乃與長命結爲¶
義兄弟仍與長命妻爲姉妺責其闔家長㓜皆有贈賄鍾¶
氏遂貧¶
又曰齊安德王延宗爲定州刺史於樓上大便使人在下¶
張口承以猪糝和人糞以飼左右有難色者鞭之¶
隋書曰庫狄士文拜貝州刺史性清苦不受公料家無餘¶
<pb:KR3k0012_SBCK_258-8b>¶
財子甞噉官厨餅士文枷之於獄累日杖之一百歩送還¶
京僮&KR0571;無敢出門所買塩菜必於外境凡有出入皆封署¶
其門親舊絶跡慶吊不通法令嚴肅吏人股戰道不拾遺¶
有細過必深文䧟害¶
又曰庫狄士文爲貝州刺史發摘姧隱長吏尺布斗粟之¶
&KR0141;無所寛貸得千餘人而奏之上悉配防嶺南親戚相送¶
&KR0152;泣之聲遍於州境至嶺南遇瘴癘死者十八九於是父¶
母妻子唯&KR0152;士文士文聞之令人捕捉撾捶盈前而&KR0152;者¶
弥甚¶
又曰趙仲卿拜石州刺史法令嚴猛纎微之失無所容捨¶
鞭笞長吏輙至二百官人戰慄無敢違犯者賊屏息皆稱¶
其能¶
唐書曰楊德幹髙宗末歷澤齊汴相四州刺史治有威名¶
<pb:KR3k0012_SBCK_258-9a>¶
郡人爲之語曰寜食三斗䔉不逢楊德幹¶
太平御覽卷第二百五十八¶
<pb:KR3k0012_SBCK_258-9b>¶
