# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:54.175720
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 891
#+PROPERTY: FILE SB11n0727-891太平御覽-卷之八百九十一.
<pb:KR3k0012_SBCK_891-1a>¶
太平御覽卷第八百九十一¶
　獸部三¶
　　　　　虎上¶
&KR0003;文曰虎山獸之君也¶
春秋運斗樞曰樞星散而爲虎¶
易履卦曰履虎尾不咥人亨¶
又頥卦曰虎視耽耽其欲逐逐¶
易革卦九五象曰大人虎變其文炳也¶
易通卦驗曰立秋虎始嘯¶
月令曰仲冬虎始交¶
禮記曰孔子過太山側有婦人&KR0152;於墓者而哀夫子式而¶
聽之使子貢問之曰子之哭也一似重有憂者而曰然昔¶
吾舅死於虎吾夫又死焉今吾子又死焉夫子曰何爲不¶
<pb:KR3k0012_SBCK_891-1b>¶
去曰無苛政子曰小子識之苛政猛於虎也¶
左傳宣四年曰若敖娶於䢵生𨷖伯比若敖卒從其母畜¶
於䢵淫於䢵子之女生子文焉䢵夫人使弃諸夢中(夢/澤)虎¶
乳之䢵子田見之懼而歸夫人以告(告女私/通所生)遂使收之楚¶
人謂乳爲榖謂虎爲於莬故命之曰𨷖榖於莬¶
春秋考異郵曰三九二十七七者陽氣成故虎七月而生¶
陽立於七故虎首尾長七尺般般文者隂陽&KR0258;也¶
春秋演孔圖曰天命湯白虎戲朝其終白虎在野¶
爾雅曰甝白虎(漢宣帝時南郡𫉬白儵/虎獻其皮骨爪牙也虎)里虎(虪音叔甝/胡甘切)¶
漢書曰猛虎之猶與不如蜂蠆之致蠚¶
又曰宣帝元狩南郡獲白虎以爲寳¶
又曰李廣北平郡出獵見草中石以爲虎而射之中石没¶
羽視之石也明日射之終不能入矣¶
<pb:KR3k0012_SBCK_891-2a>¶
又曰馬遷書曰猛虎在山中百獸震恐及陷檻穽揺尾而求¶
食積威納之漸也¶
又曰李敢子禹有寵於太子禹有勇上召禹使刾虎懸下¶
圏中未至地有詔引出之禹以劒斫絶纍欲刾虎上壯之¶
遂放焉¶
後漢書曰劉昆字桓公光武時爲𢎞農太守先是崤澠驛¶
道多虎灾行旅不通昆爲政三年仁化大行虎皆&KR0018;子渡¶
河帝聞而異之後徴爲光禄勲詔問昆曰前在江陵返風¶
滅火後守𢎞農虎北渡河行何徳政而致是事昆對曰偶¶
然耳左右皆𥬇其質訥帝歎曰此乃長者之言也顧命書¶
諸䇿¶
又曰宋均遷九江太守郡多虎暴數爲人患常募設㩜穽¶
而猶多傷害(㩜爲機以捕獸/穽謂穿地䧟之)均到下記屬縣曰夫虎豹在¶
<pb:KR3k0012_SBCK_891-2b>¶
山黿鼉在水各有所託且江淮之有猛獸猶北土之有雞¶
豚也今爲人害咎在殘吏而勞勤張捕非憂恤之夲也其¶
務退姧貪思進忠善可一去㩜穽除削課制其後傳言虎¶
相與東遊渡江¶
又曰法雄爲南郡太守郡濵帶江[沔-丏+丐]又有雲夢藪澤(雲夢/澤今)¶
(在安/州)永&KR0004;中多虎狼之暴前太守賞募張捕反爲所害者¶
甚衆雄乃移書屬縣曰凡虎狼之在山林猶人之居城市¶
古者至化之代猛獸不擾皆由恩信寛澤仁及飛走太守¶
雖不德敢忘其義記到其毀壞㩜穽不得妄捕山林是後¶
虎害稍息人以獲安在郡數歳歲常豐稔¶
又曰童恢字漢宗爲不其令户人甞爲虎所害乃設檻捕¶
之生獲二虎恢呪虎曰天生萬物唯人爲貴虎狼當食六¶
畜而殘暴於人王法殺人者死傷人則論法若是殺人者¶
<pb:KR3k0012_SBCK_891-3a>¶
當垂頭服罪自知非者當號呼稱寃一虎低頭閉目狀如¶
震懼即時殺之一乃踊躍自奮遂放之¶
謝承後漢書曰豫章劉陵字孟髙爲長沙安成長先時多¶
虎百姓患之皆從他縣陵之官脩德政踰月虎悉岀界去¶
民皆還¶
漢皇德傳曰丗祖遣鄧禹西征送之於道旣返因於野王¶
獵路見二老翁即禽丗祖問曰禽何向並舉首西指言此¶
中多虎臣每即禽虎亦即臣大王勿徃也¶
方言曰虎陳魏宋楚之間或謂之李父江淮南楚之間謂¶
之李耳(虎食物值耳即/止以觸其諱故)或謂之於䖘(於音今江&KR0047;山夷呼/虎爲䖘自関東西或)¶
(謂之伯/都也)¶
風俗通曰呼虎爲李耳俗&KR0003;虎夲南郡中廬李氏公所化¶
爲呼李耳因喜呼班便怒¶
<pb:KR3k0012_SBCK_891-3b>¶
龍魚河圖曰懸文虎鼻門上冝官子孫帶印綬懸虎鼻門¶
中周一年取燒作屑與婦飲之二月中便有兒生貴子勿¶
令人知之泄則不驗也亦勿令婦人見之¶
春秋後語曰楚黃歇&KR0003;𥘿昭王曰天下強國莫過於𥘿楚¶
今聞大王欲伐楚此猶兩虎相與𨷖而駑犬受其弊不如¶
善楚也¶
又曰𥘿惠王謂陳&KR0942;曰今韓魏相攻朞年不解或謂寡人救¶
之便或曰勿救便寡人不能自爲決願子爲寡人計之&KR0942;¶
曰亦甞有以卞莊子之刾虎聞於王者乎王曰不聞&KR0942;曰¶
卞莊子方刾虎而卞竪子止之曰兩虎方食牛牛甘必爭¶
爭必&KR0720;闘則大者傷小者死從傷而刾之一舉必有𩀱虎¶
之名卞莊子以爲然立而頋之有頃兩虎果&KR0720;大者傷小¶
者死一舉果有𩀱虎之功今韓魏相攻朞年不解是必大¶
<pb:KR3k0012_SBCK_891-4a>¶
國傷小國亡從傷而伐之一舉必有二實此猶卞莊子㓨¶
虎之𩔖也惠王曰善卒不救待其敗而攻之果大剋也¶
吴越春秋曰吴王塟昌門外金玉精上爲白虎¶
列士傳曰𥘿召公子無忌無忌不行使朱亥奉璧一𩀱𥘿¶
王大怒將朱亥着虎圈中亥瞋目視虎眥裂血出濺虎終¶
不敢動¶
穆天子傳曰有虎在於葭中(葭/葦)七萃之士曰髙奔戎乃生¶
捕虎而獻之天子命爲押(押/㩜)而畜之東虞是曰虎牢(因名/其地)¶
(今滎陽成/臯縣是也)¶
山海經曰孟山鳥䑕同穴之山其上多白虎也¶
又曰狄山爰有熊文虎幽都之山黒水上有𤣥虎¶
尸子曰虎豹之駒未成文而有食牛之氣¶
又曰中黃伯曰余左執太天行之夔而右摶雕虎¶
<pb:KR3k0012_SBCK_891-4b>¶
韓子曰龐共與太子質於邯鄲謂魏王曰今一人言市有¶
虎王信乎王曰不二人言王信乎王曰不三人言王信乎¶
曰寡人信之龐共曰夫市無虎明矣然而三人言成市虎¶
今邯鄲去魏逺於市議臣者過三人願王察之龐共從邯¶
鄲還竟不得入¶
又曰夫虎之所以能伏狗者爪牙也使虎釋其爪牙而使¶
狗用之則虎反服於狗矣人主者以刑德制臣今君失其¶
刑德而使臣用之則君反制於臣矣¶
管子曰桀之時女樂三萬人放虎於市觀其驚駭¶
列子曰梁鴦曰養虎之法凢順之則喜逆之則怒此血氣¶
者性也夫食虎物不敢以生物與之爲其殺之恐怒也不¶
敢以全物與之爲其决之之怒也(莊子/同)¶
孟子曰晉人有馮婦者善摶虎有衆逐虎望見馮婦趍而迎之¶
<pb:KR3k0012_SBCK_891-5a>¶
孫卿子曰見寢木以爲伏虎¶
吕氏春秋曰衣人在寒食人在飢陳思稱投虎千金不如¶
一豚肩¶
淮&KR0047;子曰中行繆伯手摶虎而不能生也(中行繆伯晉臣/也力能摶虎而)¶
(能伏/之也)¶
又曰虵不可使爲足虎不可使縁木¶
淮南萬畢術曰燒角入山則虎豹自逺惡其&KR0424;也¶
又曰昔者牛哀病七日化而爲虎其兄啓户而入虎摶而¶
殺之方其爲虎不知其甞爲人也方其爲人不知其且爲¶
虎也(且猶/將也)¶
又曰虎嘯則谷風生¶
&KR0003;苑曰孔鳥愛羽虎豹愛𤓰所以輔其身也¶
抱朴子曰虎及鹿兎皆壽千歳滿五百歳者其色皆白¶
<pb:KR3k0012_SBCK_891-5b>¶
又曰或問爲道者多在山林山林虎狼之室何以避之¶
抱朴子曰古之入山者佩黄神越章其廣四寸其字百二¶
十以封泥着所住之四方各百歩則虎狼不敢近其内也¶
又曰山中寅日稱虞史者虎也¶
又曰蔡誕入山還其家云&KR0013;謫到崑崙崑崙山下白虎蜲¶
虵長百餘里其口中牙皆如三百斛舡大¶
風俗通曰虎者陽物百獸之長也能噬食&KR0017;魅今人卒得¶
病焼皮飲之繫其衣服亦辟惡此甚驗¶
又曰桃梗葦茭𦘕虎謹案黃帝書上古之時有神荼與鬱¶
壘兄弟二人性能執&KR0017;度朔山上桃樹下簡閲百&KR0017;&KR0017;無¶
道理妄與人禍荼與&KR0650;壘縳以葦索執以食虎於是官常¶
以臘餘文飾桃人𦘕虎於門皆是追效前事兾以禦凶也¶
又曰宋均爲九江太守虎&KR0018;子渡江按虎毛婆娑豈犯陽¶
<pb:KR3k0012_SBCK_891-6a>¶
侯波里語云狐欲渡河無奈尾何舟人尚有懼况虎耶若¶
德&KR0013;四海虎亦能至&KR0017;方也¶
璅語曰周王欲殺王子冝咎立伯服釋虎將執冝咎叱之¶
虎弭耳而服¶
蔣濟萬機論曰猛虎不處卑勢鷙鳥不立垂枝也¶
西京&KR0258;記曰李廣與兄弟獵於&KR0115;山之北見卧虎焉射一¶
矢斃斷其髑髏以爲枕示服猛也鑄銅象其形爲溲器示¶
厭服之也¶
又曰余所知有鞠道龍善爲幻術甞向余&KR0003;曰東海人黃¶
公少時爲幻𥘿末有白虎見東海詔遣黃公以赤刀徃厭¶
之術旣不行遂爲虎所殺三輔人俗用以爲戲漢朝亦取¶
之爲角抵戲焉¶
王子年拾遺録曰始皇二年謇㳙國𦘕工者名烈&KR1192;刻白¶
<pb:KR3k0012_SBCK_891-6b>¶
王兩虎削玉爲毛有如眞矣不㸃兩目睛始皇使餘工夜¶
徃㸃之爲睛旦徃虎即飛去明年南郡有獻白虎二頭始¶
皇使視之乃是先刻玉始皇命去目睛二虎不能復去¶
太平御覽卷第八百九十一¶
