# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:49.291880
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 828
#+PROPERTY: FILE SB11n0727-828太平御覽-卷之八百二十八.
<pb:KR3k0012_SBCK_828-1a>¶
大平御覽卷第八百二十八¶
　資産部八¶
　　屠　酤　盧¶
　　肆(店附)賣買　駔(㑹)¶
　　　　　屠¶
周禮地官下曰凡屠歛其皮角筋骨入于王府(以當稅給/作噐物也)¶
史記曰魏公子母忌請朱亥奪晉鄙軍亥𥬇曰臣乃市井¶
鼓刀屠者公子親數存之所以不報謝者小禮無所用今¶
乃臣効命之秋也¶
又曰淮隂屠中少年有侮韓信者曰汝雖長大好帶刀劒¶
中情怯耳¶
又曰樊噲少以屠狗爲事¶
東觀漢記曰閔仲叔客居安邑者老病家貧不能買肉日¶
<pb:KR3k0012_SBCK_828-1b>¶
買一片猪肝屠者不肯爲斷¶
王隱晉書曰愍懷太子令人屠肉自巳分齊手揣輕重斤¶
兩不差公曰其母本屠家女¶
齊書曰王敬則少時屠狗啇販遍於三呉後爲呉興太守¶
入烏程從市過見屠肉枅歎是我少時在此作也召故人¶
飲酒&KR0003;平生不以屑也¶
蕭子顯齊書曰帝於芳樂𫟍立市太官毎旦進酒肉雜肴¶
使宫人屠酤¶
周書曰太祖常遊上黨有市屠壯徤衆多畏憚太祖氣凌¶
之嘗醉命屠進几割肉小不如意叱之屠坦其腹謂太祖¶
曰尓豪則刺我太祖即剚其腹市人駭觀執之屬吏李繼¶
韜惜而逸之¶
孔叢子曰子髙謂齊王曰昔臣甞行臨淄市見屠啇焉身¶
<pb:KR3k0012_SBCK_828-2a>¶
脩八尺鬚髯如㦸市易之男女未有敬之者無徳故也¶
莊子曰楚昭王謂司馬子綦曰屠羊&KR0003;居處卑賤陳義甚¶
髙子爲我延之以三旌之位&KR0003;曰夫三旌之位吾知其貴¶
於屠羊之肆萬鍾之禄吾知其冨於屠羊之利然豈可貪¶
爵禄使吾君有妄施之名願復反吾屠羊之肆遂不受也¶
又曰朱泙漫學屠龍於支離益單千金之家技成而無所¶
用¶
尉繚子曰太公望行年七十屠牛朝歌¶
尸子曰屠者割肉則知牛長少¶
又曰宋人有公歛皮者適市反呼曰公歛皮屠者遽収其¶
皮○燕丹子曰荆軻與武陽入𥘿過陽翟軻買肉爭輕重¶
者屠辱軻武陽欲擊軻止之¶
淮南子曰命屠而享其肉或以酸或以甘齊和萬方其本¶
<pb:KR3k0012_SBCK_828-2b>¶
一牛之躰也¶
又曰屠牛坦一朝解九牛而刃可以剃毛庖丁爲刀十九¶
年刃如新砥硎(庖丁宋人/砥磨也)何則遊乎衆虚之門¶
賈&KR0105;書曰屠牛坦朝解十二牛而芒刃不頓剥割皆中理¶
&KR1069;鐵論曰騏驥輓(塩/車)垂頭於太行之坂屠者脫之¶
桓譚新論曰関東鄙語曰人聞長安樂出門西向𥬇知肉¶
味美則對屠門而嚼(媿文帝與呉/質書亦云也)¶
三輔舊事曰太上皇不樂関中思慕郷里髙祖徙豐沛屠¶
兒酤酒賣餅商人立爲新豐縣故一縣多小人¶
又曰更始遣將軍李松攻王莽屠兒賣餅者皆從之屠兒¶
杜虞手殺莽¶
涼州異物志曰大𥘿之國斷首去軀操刀屠人¶
杜夷幽求曰齊宣王見屠牽羊哀其無罪以豕代之¶
<pb:KR3k0012_SBCK_828-3a>¶
傳咸集曰屠牛酤酒鑿錢作錫皆有損害¶
　　　　　酤¶
毛詩鹿鳴伐木曰有酒湑我無酒酤我¶
論語郷黨曰酤酒市脯不食¶
漢書曰武帝天漢三年&KR0004;榷酒酤(應劭曰縣官自搉賣/酒小民不復得酤)¶
後漢書曰瑯瑘海曲吕母家素豐資産數百萬乃益釀醇¶
酒買刀劒衣服少年來酤者皆賖與之視其乏者輙假衣¶
裳不問多少¶
又曰劉寛嘗坐客遣蒼頭市酒迂乆大醉而還(迂乆猶/良乆也)客¶
不堪之罵曰畜産寛湏&KR0119;遣人視奴疑必自殺顧左右曰¶
此人也罵言畜産辱孰甚焉故吾懼其死也¶
又曰崔寔&KR0004;父卒剽賣田宅起家&KR0631;立碑頌(廣雅曰剽削/也音疋妙反)¶
葬訖資産竭盡因窮困以酤釀販鬻爲業時人多以此譏¶
<pb:KR3k0012_SBCK_828-3b>¶
之寔終不改亦取足而巳不致盈餘¶
呉志曰潘璋字文章性愽蕩𥊏酒居貧好賒酤債家至門¶
輙言後豪當相還¶
宋書曰吏部尚書&KR0067;仲文尚書中令奴酤　酒利其百十¶
後魏書曰鄭羲爲西兖州刺史多所受納政以賄成性又¶
嗇恡人有禮餉者不與盃酒臠肉西門受羊酒東門酤賣¶
之¶
唐書曰建中三年&KR0004;㩁酒天下悉令官釀斛収直三千米¶
雖賤不得减二千委州縣綜領醨薄私醸罪有差以京師¶
王者都特免其㩁¶
又曰和元十四年湖州刺史李應奏先是官酤酒代百姓¶
納搉歳月旣乆爲弊滋&KR0055;伏望許令百姓自酤取登舊額¶
仍許入兩稅隨貫均出依舊例折納輕貨送上都許搉酒¶
<pb:KR3k0012_SBCK_828-4a>¶
錢舊皆隨兩稅徴衆戸自貞元已來有土者競爲進奉故¶
上言百姓困弊納輸不充請置官坊酤酒以代之旣得請¶
則嚴設酒法閭閻之人舉手觸禁而官収厚利以濟其私¶
爲害之日乆矣及李應奏罷議者謂宰臣能因一州之請¶
推爲天下之法則其弊革矣¶
韓子曰宋有酤酒者升概甚平遇客甚謹爲酒甚美懸旗¶
甚髙然而酒酸不售恠其故問所知閭長者楊青青曰汝¶
狗猛也曰狗猛也何故不售曰人畏焉或令孺子懷錢挈¶
有壷徃酤而狗迎齕之酒所以酸而不售夫國亦有狗猛欲¶
道之士懷其術而徃欲以明萬乗之主臣爲狗猛迎而齕¶
之如此則主所以蔽賢士所以不用也¶
賈&KR0105;新書曰鄒穆公視民如子及死酤家不售酒童子不¶
謳歌¶
<pb:KR3k0012_SBCK_828-4b>¶
列仙傳曰酒客者梁市上酒家客也作酒常美曰售萬錢¶
有過主人逐之主人酒更酸敗遂至貧窮¶
又曰女凡者陳留酤酒婦也作酒甚美遇仙人過飲以素¶
書五卷爲質乆開書乃養性交接之術閇房與諸少年飲¶
酒與𪧐止行文書法顔色更好如二十時仙人後過之¶
𥬇曰盗道無師有翅不飛遂追仙人去¶
曹植樂府歌曰市肉取肥酤酒取醇交觴接盃以致殷勤¶
　　　　　盧¶
漢書曰司馬相如與卓文君馳歸成都家徒四壁立文君¶
乆之不樂謂長卿曰弟俱如臨卭(弟旦/也)從昆弟假貸猶足¶
以爲生何至自苦如此相如與俱之臨卭盡賣車&KR0016;買酒¶
舎乃令文君當盧(郭璞曰盧酒也師古日賣酒之處累土/爲盧以居酒瓮四邊隆起其一靣髙形)¶
(如鍜盧故/名盧耳)¶
<pb:KR3k0012_SBCK_828-5a>¶
又曰霍光秉政趙廣漢事光及薨後廣漢爲京兆尹心知¶
微指發長安吏自將與俱至光子禹弟直突入其門捜索¶
私屠酤椎破盧罌¶
又曰魯匡曰今絶天下之酒則無以行禮相養放而亡限¶
費財傷民請法古令官作酒以千五百石爲一率開一盧¶
以賣(如淳日酒家開肆得客設酒盧/故以盧名肆臣瓉案盧酒瓮)¶
丗&KR0003;曰阮公邑家婦有美色當盧酤酒阮與王安豐常從¶
婦飲酒旣醉便眠其婦側夫始殊疑之伺察終無他意¶
又曰王濬冲爲尚書令着公服乗軺車經黄公酒盧下迴¶
頋謂後車客曰吾與𥞇叔夜阮嗣宗共酣飲於盧竹林之¶
遊亦預其末自𥞇生阮公亡以來便爲時所羈紲今日視¶
此雖近邈&KR0002;山河¶
南史曰齊謝幾卿性通脫㑹意便行不拘朝憲嘗預樂遊¶
<pb:KR3k0012_SBCK_828-5b>¶
𫟍宴不得醉而還因詣道邊酒盧停車褰幔與車前三騶¶
對飲時觀者如堵幾卿處之自&KR0002;¶
　　　　　肆¶
周禮天官内宰之職曰凡建國佐后立市設其次置其叙¶
正其肆¶
又地官下曰肆長各掌其肆之政令陳其貨賄名相近者¶
相逺也實相近者相邇也而平正之(爾亦近也俱是物也/使惡者逺善善自相)¶
(近鄭司農云謂&KR0002;殊王之屬俱名爲珠俱名爲王而賈或/百萬或數萬恐農夫愚民見欺故别異令相逺使賈人不)¶
(得雜亂/以欺人)¶
左傳襄三十年曰伯有死於羊肆(羊肆/市列)子産禭之枕之股¶
而&KR0152;之歛而殯諸伯有之臣在市側者旣而葬諸斗城¶
論語曰百工居肆以成其事君子學以致其道(包子曰言/百工処其)¶
(肆則事成猶君/子學以致其道)¶
<pb:KR3k0012_SBCK_828-6a>¶
續漢書曰孝靈皇帝於後宮與人列肆販賣使偷盗爭闘¶
上視以爲樂¶
謝承後漢書曰郭𥘿㧞申屠子龍於&KR0238;工之中嘉許偉康¶
於屠酤之肆¶
𡊮山松後漢書曰丗祖怜盆子賞甚厚以爲趙王郎中後¶
疾失明賜滎陽均輸官地以爲列肆使食稅終其身¶
晉中興徴祥記曰烈宗丗㑹稽王輔政於府内園中穿池¶
築山山池之間處處有肆使婢酤賣肉於其中道子將見¶
幸乗舡至酒肆輙携入肆買酒肉狀如市&KR1900;以爲𥬇樂¶
梁書曰吕僧珎爲南兖州刺史從父兄子先以販䓗爲業¶
僧珎至乃棄業求州官僧珎曰吾荷國恩重無以報効汝¶
等自有常分豈可妄求叨越當速反䓗肆耳¶
皇甫謐髙士傳曰許邵名知人歴客舎則知虞求賢人幘¶
<pb:KR3k0012_SBCK_828-6b>¶
肆則㧞楚子昭¶
晉令曰坐盧肆者皆不得𪧐肆上¶
殷氏丗傳曰盖寛字元祚河南鄭廉始岀寒賤未知名君¶
見而友之廉父常居肆乃就拜其父於市衆皆驚由是顯¶
名位至司徒¶
楚辭曰連蕙&KR0002;以爲佩過鮑肆而失香¶
張衡西京賦曰彼肆人之男女麗靡奢于許史¶
繁欽嘲應德璉文曰應温德云昔與季叔才俱到富波飲¶
於酒肆日暮留𪧐主人有養女年十五肥頭赤面形似鮮¶
卑偶恱之夜與姦通便生足下¶
莊子曰曽不如早索我於枯魚之肆¶
楊子法言曰好書不能要諸仲尼書肆也(李&KR0100;注曰/賣書市也)書不¶
經非書也¶
<pb:KR3k0012_SBCK_828-7a>¶
語林曰王仲祖少有三逹覽鏡自翫曰王開山郍生此兒¶
又酷貧帽敗自以形美乃入帽肆就帽嫗戯乃得新帽¶
　　　　　店¶
丗&KR0003;曰阮脩字宣子常歩行以一百錢桂杖頭至酒店上便¶
獨酣暢¶
崔豹古今注曰店置也以置貨鬻之物¶
　　　　　賣買¶
周禮地官下曰泉府掌以市之征布歛市之不售貨之滯¶
於民用者以其賈買之物揭而書之以待不時而買者¶
　各從其抵都鄙從其主國人郊人從其有司然後予之¶
又曰司市掌市之治教以量度成賈而徴儥(償買也物有/定賈則買者)¶
(來/也)以質劑結信而止訟(質劑謂兩書一/礼而别之也)以賈民禁僞而除¶
詐(以賈民爲之者知/物之情僞與實詐)以刑罰禁虣而去盗以泉府同貨而¶
<pb:KR3k0012_SBCK_828-7b>¶
<pb:KR3k0012_SBCK_828-7b>¶
曰死馬尚市况生馬乎朞年千里馬至者二¶
漢書曰漢興接秦之弊諸侯並起民失作業而大飢饉米¶
石五千人相食死者過半髙祖令人無得賣子就食蜀漢¶
天下旣定民無盖藏(蘇林曰无/物可盖藏)¶
又曰衛青比年學擊胡賦稅旣不足以奉戰士有司請令¶
民得買爵及贖禁錮免罪請買賞官名曰武功爵級七十¶
萬¶
又曰桑弘羊置平准於京師當天下委輸王官治車諸器¶
比市給大農大農諸官盡籠天下之貨物貴則賣之賤則¶
買之如冨啇大賈亡所牟大利(牟/取)¶
又曰禹貢尚書欲令近臣自諸曹侍中以上家無得私販¶
賣者¶
又曰中平元年&KR0004;賣官自𨵿内侯以下至虎賁羽林入錢¶
<pb:KR3k0012_SBCK_828-8a>¶
各有差公千萬卿五百萬¶
東觀漢記曰光武嘗與朱祐昔買蜜合藥上追念之即賜¶
祐白密一石問今憶與朕長安時共買&KR0097;乎¶
又曰郭舟從師長買繻入函谷𨵿乃&KR0099;然歎曰丹不乗使¶
者車終不出𨵿¶
又曰司空宋弘常受俸得盬䜴千斛遣諸生迎取上河令¶
糶之盬賤諸生不糶弘怒便遣及其賤悉糶賣不與民爭¶
利¶
謝承後漢書曰靈帝數遊戯於西園令後宫綵女爲客主¶
身爲啇賈¶
謝承後漢書曰張揩字公超治嚴氏春秋家貧無以爲業¶
嘗乗驢車至縣賣藥足給食者輙還郷¶
王隱晉書曰劉寔字子眞平原人少貧苦糠飯繩索作牛¶
<pb:KR3k0012_SBCK_828-8b>¶
衣賣手繩口誦¶
齊書曰朱文濟字敬逹呉興人自賣以葬母太守謝&KR0682;命¶
爲儒林不就¶
又曰呉逹之義興人也嫂亡無以葬自賣爲十夫客以營¶
冢椁從祖弟敬夫妻荒年&KR0013;略賣江北逹之有田十𠭇貨¶
以贖之¶
南史曰㑹稽寒人陳氏有三女無男祖父母年八九十老¶
無所知又篤癃病毎不安其室遇寒飢三女相率於西湖¶
採菱蓴更日至市貨賣未嘗虧怠郷里稱爲義門¶
北史曰齊常景躭好經史愛翫文詞&KR0002;遇新異之書殷勤¶
求訪或復貨買不問價之貴賤必以得爲期¶
晏子春秋曰靈公好婦人丈夫飾者國盡服之公使禁之曰¶
女子以男飾者裂其衣斷其帶裂衣斷帶相望不止公問¶
<pb:KR3k0012_SBCK_828-9a>¶
晏子晏子曰公服之於内而禁之於外猶懸牛首於門鬻¶
馬&KR0079;於市公曰善使内勿服不環月而國人莫服¶
韓子曰楚人賣珠於鄭爲木蘭之櫝薫以桂椒綴以珠玉¶
飾以玫瑰緝以翡翠鄭人買其櫝還其珠可謂善賣櫝不¶
可謂善鬻珠¶
又曰宋之富賈有監止子者與人爭買百金之璞因佯失¶
而毁之&KR0018;其百金而理其毀得千溢焉¶
又曰諺所謂傭自賣哀而不售士自譽辨而不信者也¶
又曰田脩教其子田章曰主賣官爵臣賣知力故曰自恃¶
無恃人¶
淮南子曰郢人有鬻其母者爲請於買者曰此母老矣幸¶
善食之而無多苦也此行大不義而欲爲小義也¶
三輔決録曰五門子孫凡民之五門今在河南西四十里¶
<pb:KR3k0012_SBCK_828-9b>¶
馬氏兄弟五人共居此地作五門客舎因以爲名主養猪¶
賣猪故民爲之語曰𫟍中三公鉅下二卿五門藿藿但聞¶
豚聲¶
三輔黄圗曰元始四年起明堂辟雍長安城南北爲㑹市¶
但列槐樹數百行爲隊無牆屋諸生朔望㑹此市各持其¶
郡所出貨物及經書傳記笙磬器物相與賣買雍容揖讓¶
或論議槐下¶
董卓別傳曰吕布殺卓百姓相對欣喜抃舞皆賣家中珠¶
環衣服床榻以買酒食自相慶賀長安酒肉爲之踊貴¶
漢武内傳曰帝先有玉板一枝杖是西胡王所献帝甚愛¶
之崩後故以入槨其年有人於扶風郿市中買得者帝時¶
左右侍人識之以告有司詰問云見市中一人於巷賣之¶
責三十疋即雇交直實不識賣主姓名¶
<pb:KR3k0012_SBCK_828-10a>¶
皇甫謐髙士傳曰毛公薛公皆趙人也遭戰國之亂二人¶
俱以處士隱於邯鄲市毛公隱爲愽徒薛公隱於賣膠¶
又曰韓康字伯休京兆覇陵人常採藥名山賣於長安市¶
口不二價三十餘年時女子從買藥康守價不與女子怒¶
曰是韓伯休&KR0088;乃不二價康歎曰我本避名今小女子皆¶
知有何用藥爲乃遁覇陵山中¶
捜神記曰南陽宗定伯少年夜行逢&KR0017;&KR0017;問爲誰定伯欺¶
云我亦&KR0017;遂共爲侣赴宛行極困相檐問鬼曰畏何物曰¶
唯不喜人唾欲至宛便擔&KR0017;著酒瓮上徑詣宛市&KR0017;化爲¶
羊恐其變並唾之賣得錢千五百¶
晉後記曰成都王圍京邑城中魚肉無出營巷賣死驢馬¶
肉雜死人肉賣之¶
車頻𥘿書曰王猛攻鄴慕容評拒猛而恒賣水與軍人衆¶
<pb:KR3k0012_SBCK_828-10b>¶
思爲亂猛因得敗之¶
周景式廬山記曰山有康皇廟廟有銅馬一枚道士丁𤣥¶
眞取擲置澗中經𪧐復還丁乃賣與逺村人買者盡病即¶
送還悉愈¶
列仙傳曰安期生瑯瑘阜郷人賣藥海邊𥘿始皇請見與¶
語三日三夜賜金璧數千萬¶
風俗通曰夜䊮俗&KR0003;市買者當清旦而行日中交易所有¶
夕時便罷無人也今乃夜䊮榖明癡騃不足也凡靳不敏¶
惠者曰夜䊮¶
傳子曰靈帝牓門賣官崔烈入錢五百萬取司徒¶
語林曰蘇峻新平帑藏空猶餘數千端分麁練王公謂諸¶
公曰國家凋弊貢御不至但恐賣練不售吾當與諸賢各¶
製練服之月日間賣遂大售端至一金¶
<pb:KR3k0012_SBCK_828-11a>¶
應璩新詩曰太官有餘厨大小無不賣豈徒脯與糗醯醢¶
及塩豉¶
劉超讓表曰臣家理應用一純色牛連市素不如意外厩¶
猥牛中牛色有任用者臣有正陌三萬錢五疋布乞以¶
買此牛詔曰&KR0101;此不足賣與冝便賜之然義與前後辭讓¶
不妄受一賜令亦必復不受可聽如所啓¶
　　　　　駔儈¶
&KR0003;文曰駔馬儈也¶
漢書曰子貸金錢千貫節駔儈(孟康曰節節物貴賤也謂/除估儈其節利比於千乗)¶
(之家師古曰儈者合㑹二家易<折 t="33"/>者駔/者其首辛也駔音子郎切儈音貢外切)¶
後漢書曰呉漢字子顔家貧給事縣爲亭長王莽末以賔¶
客犯法乃亡命至漁陽資用乏以販馬爲業¶
續漢書曰平原王君公以明道&KR0055;曉隂陽懷德㓕行和光¶
<pb:KR3k0012_SBCK_828-11b>¶
同塵不爲皎皎之操王葬丗退身儈牛自給有似蜀之嚴¶
君平¶
捜神記曰羊公字雍伯雒陽人本以儈賣爲業性篤孝父¶
母終葬無終山遂家焉¶
晉令曰儈賣者皆當着巾白帖額題所儈賣者及姓名一¶
足着白履一足着黒履¶
淮南子曰叚于木晉國之大駔(許愼注曰/駔市儈也)而爲文侯師¶
太平御覽卷第八百二十八¶
<pb:KR3k0012_SBCK_828-12a>¶
