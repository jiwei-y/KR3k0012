# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:24.078775
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 468
#+PROPERTY: FILE SB11n0727-468太平御覽-卷之四百六十八.
<pb:KR3k0012_SBCK_468-1a>¶
太平御覽卷第四百六十八¶
　人事部一百九¶
　　樂　憂上¶
　　　　　樂¶
&KR0003;文曰樂極也歡也¶
易曰樂天知命故不憂¶
毛詩曰王在在鎬凱樂飲酒¶
禮記曰傲不可長欲不可從志不可満樂不可極¶
又曰樂者樂也君子樂得其道小人樂得其欲¶
又曰子貢觀於蜡孔子曰賜也樂乎對曰一國之人皆&KR0002;¶
狂賜未知其樂也子曰百日之蜡一日之澤非尔所知也¶
左傳曰公入而賦大隧之中其樂也融融姜氏出而賦大¶
隧之外其樂也&KR0165;&KR0165;¶
<pb:KR3k0012_SBCK_468-1b>¶
論語曰有朋自逺方來不亦樂乎¶
又曰飯&KR0188;食飲水曲肱而枕之樂亦在其中矣¶
又曰樂然後𥬇人不厭其𥬇¶
又曰在陋巷人不堪其憂回也不改其樂¶
又曰不仁者不可以長處樂¶
戰國策曰魏文侯與虞人期獵是日飲酒樂天雨文侯出¶
左右曰飲酒樂天又雨君將焉之文侯曰吾與虞人期獵¶
雖樂豈可不一㑹期哉乃徃身自罷之魏於是始強¶
又曰梁王魏嬰㑹諸侯於蘭臺酒酣請魯君舉觴魯君避¶
席曰昔楚王登疆臺而望崇山左江右湖以臨方皇其樂¶
忘死曰後代必有以髙臺陂池亡國者今君前夾林後蘭¶
臺疆臺之樂可無誡乎¶
東觀漢記曰光武發薊還士衆喜樂師行鼔舞歌詠雷聲¶
<pb:KR3k0012_SBCK_468-2a>¶
又曰東平王張蒼曰爲善最樂¶
𡊮宏後漢紀曰光武甞聽朝至于日側講經至於夜半皇¶
太子從容曰陛下有禹湯之明而失黃老養性之道今天¶
下又安願省思慮養精神優遊以自寛上荅曰吾以爲樂¶
也¶
王沈魏書曰太祖告歸郷里築室城外習讀書傳秋冬弋¶
獵以自娯樂¶
裴子野宋畧曰廢帝於華林園爲列肆親自酤賣又開瀆¶
與左右引舡唱呼以爲歡樂¶
管子曰桀放虎入市樂人之驚¶
晏子春秋曰景公飲酒數日去冠破裳自鼓盆問左右曰¶
仁人者亦樂此乎晏子曰人所以貴於禽獸者以有禮也¶
君無禮何以臨下景公請易衣冠也¶
<pb:KR3k0012_SBCK_468-2b>¶
又曰景公飲酒移於晏子前駈欵門曰君至晏子立於門¶
曰國家得微有故乎君何爲非時而夜辱公曰酒醲之味¶
金石之聲願與夫子樂之晏子曰夫鋪薦席陳簠簋者有¶
人臣不敢預焉又移司馬穰苴穰苴介胄操㦸立門曰鋪¶
薦蓆陳簠簋者有人臣不敢預焉又移於梁丘據據左援¶
琴右挈竽行歌而至公曰樂哉今夕吾飲微二子何以治¶
吾國微此一臣何以樂吾身也¶
文子曰𥘿楚燕魏之歌異傳而皆樂也¶
列子曰仲尼間居子貢入侍而有憂色子貢不敢問岀告¶
顔回回援琴而歌孔子問曰&KR0002;奚敢獨樂回曰吾昔聞諸¶
夫子樂天知命故不憂回所以樂也¶
又曰孔子遊太山見榮啓期行乎郕之野鹿裘帶索鼔琴¶
而歌孔子曰先生所爲樂何也對曰吾樂甚多天生萬物¶
<pb:KR3k0012_SBCK_468-3a>¶
人爲貴吾旣得爲人一樂也男女之別男尊女卑吾旣得¶
爲男二樂也人生有不見日月不免襁褓吾行年九十是¶
三樂也貧者人之常死者命之終處常待終當何憂哉孔¶
子曰自寛者也¶
又曰林𩔖年且百歳晨㫪被裘拾遺穗於故畦並歌並進¶
孔子適衛望之謂子貢曰彼叟可與言子貢逆之壠端面之¶
歎曰先生曽不悔乎乃仰而應曰吾何悔邪吾所以爲樂¶
人皆有之而反以爲憂少不勤行長不競時故能夀&KR0002;此¶
老無妻子死期將至故能樂&KR0002;此¶
莊子曰古之得道者窮亦樂通亦樂所樂非窮通也道德¶
於此則窮通爲寒暑風雨之序矣¶
又曰與人和者謂之人樂與天和者謂之天樂¶
又曰莊子與惠子遊濠梁水上莊子曰鯈魚出遊從容是¶
<pb:KR3k0012_SBCK_468-3b>¶
魚樂也惠子曰子非魚安知魚之樂也莊子曰子非我安¶
知我不知魚之樂¶
又曰孔子謂顔回曰回來家貧居卑不仕乎對曰不願仕¶
回有郭外之田五十𠭇足以給饘粥郭内之田十𠭇足以¶
爲絲麻以道自樂回不願仕也¶
孟子曰君子有三樂父母俱存兄弟無故一樂也仰不愧¶
天俯不怍人二樂也得天下英才而教育之三樂也¶
又曰樂人之樂人亦樂其樂憂人之憂人亦憂其憂從獸¶
無厭謂之荒樂酒無厭謂之亡¶
又曰梁惠王立沼上頋鴻鵠麋鹿曰賢者亦樂此乎孟子¶
曰賢者而後樂此不賢者雖有此不樂¶
荀子曰子路問於孔子曰君子亦有憂乎孔子曰君子其¶
未得也則樂其意旣巳得之又樂其治是以有終身之樂¶
<pb:KR3k0012_SBCK_468-4a>¶
無一日之憂小人其未得則憂不得之旣得之又恐失之¶
是以有終身之憂而無一日之樂¶
又曰鳯烏啾啾其翼&KR0002;竽其聲&KR0002;簫有皇有鳯樂帝之心¶
淮南子曰令尹子佩請飲莊王莊王許諾子佩之於京臺¶
莊王不徃明日子佩跣揖北面立於殿下曰昔君王許之¶
今不果徃意者臣有罪乎莊王曰吾聞子具於京臺京臺¶
者南望獵山以臨方皇左江而右淮其樂忘歸&KR0002;薄徳之¶
人不可以當此樂也恐流不能反¶
又曰吾所謂樂者人得其得者也夫得其得者不以奢爲¶
樂不以慊爲悲與隂俱閉與陽俱開與子夏心戰而曜道¶
勝而肥聖人不以身徇物不欲人爲之而以自樂也¶
頋子曰遇其樂也則欲荒&KR0075;流湎逮其喜也則欲歡𥬇鼓¶
舞荒流則傷義鼔舞則𧇊風¶
<pb:KR3k0012_SBCK_468-4b>¶
又曰子謂子華曰𠇍有四樂頗知之乎子華曰未之知也¶
子曰二親具存是𠇍一樂兄弟無故是𠇍二樂夫和妻柔¶
是𠇍三樂披褐懷玉是𠇍四樂子華曰華乃有五遇千載¶
之㑹而登夫子之堂則華之五樂也¶
又曰或曰夫人三墳五典八索九丘蓋聖人之陳迹耳子¶
何好焉子曰上紀五帝之盛下述百王之義粲粲如列𪧐¶
落落如連珠雖復退居窮處簞食瓢飲未始失其樂矣予¶
可得無好乎¶
賈&KR0105;書曰宓子治單父於是齊人攻魯道自單父始父老¶
謂曰麥巳熟矣今迫齊冦民不及刈穫請令民人自刈刈¶
傅郭者歸可以益食不資冦三請宓子不聽俄而麥畢資¶
乎齊冦季孫聞之怒使人讓宓子宓子曰今年失麥明年¶
可樹令不耕者得穫是樂有冦也且一&KR0010;之麥於魯不加¶
<pb:KR3k0012_SBCK_468-5a>¶
強䘮之不加弱令民有自取之心必數年不息季孫聞之¶
慙曰使穴可入乎吾豈忍見宓子哉¶
楊雄連珠曰臣聞天下三樂焉隂陽和調四時不忒年豊¶
物遂無有夭折灾害不生兵戎不作天下之樂也聖明在¶
上禄不遺賢罰不偏罪君子小人各處其位衆人之樂也¶
吏不茍暴役賦不重財力不傷安土樂業民之樂也¶
劉向&KR0003;苑曰楚昭王欲之荆臺遊司馬子棊進諌曰荆臺¶
之遊左洞庭之陂右彭蠡之水南望獵山下臨方淮其樂¶
使人遺老而忘死人君遊者盡以亡其國願大王勿徃遊¶
焉¶
又曰齊景公遊海上樂之六月不歸令左右敢言歸者死¶
顔蠋諌曰君樂治海不樂治國彼至有治國者且安得樂¶
此海也¶
<pb:KR3k0012_SBCK_468-5b>¶
譙周法訓曰或曰君子處陋巷之中奚樂也曰樂得其親¶
樂得其友樂聖人之道也¶
劉向列女傳曰楚昭越姬者越王勾踐之女也昭王燕遊¶
蔡姬在左越姬&KR0406;乗駟以馳逐登附莊之臺以望雲夢之¶
囿乃頋謂二姬曰樂乎吾願與子生死&KR0002;此蔡姬曰故願¶
生俱樂死同時頋謂史書之¶
楚辭曰樂莫樂於新相知¶
劉伶酒德頌曰先生乃捧&KR0902;承槽衘杯漱醪無思無慮其¶
樂陶陶¶
曹子建箜篌引曰樂飲過三爵緩带傾庶羞主稱千金壽¶
賔奉萬年酬¶
　　　　　憂上¶
&KR0003;文曰憂愁也¶
<pb:KR3k0012_SBCK_468-6a>¶
易曰作易者其有憂患乎¶
又曰當其憂悔吝之時纎介不可慢也¶
毛詩曰踧踧周道鞠爲茂草我心憂傷惄焉如檮假寐永¶
歎惟憂用老¶
又曰知我者謂我心憂不知我者謂我何求¶
又曰未見君子我心則憂¶
左傳曰有喜而憂如有憂而喜乎¶
又曰呉公子札來聘請觀周樂爲之歌邶鄘衛曰美哉淵¶
乎憂而不困¶
史記曰𥘿昭王(臨/朝)歎息應侯進曰臣聞主憂臣辱主辱臣¶
死今大王中朝而憂臣敢請其罪昭王曰吾聞楚之䥫劒¶
利則士勇倡優拙則思慮逺矣以逺思慮而御勇士恐楚¶
之圖𥘿也今武安君死鄭安平叛内無良將外多敵國吾¶
<pb:KR3k0012_SBCK_468-6b>¶
是以憂¶
又曰懷王使屈原造爲憲令草藁未定尚上官大夫見而¶
欲奪之不與因䜛之曰王使平爲令衆莫不知每一令出¶
平伐其功王怒而踈平平疾䜛謟蔽明也邪曲之害公也¶
方正之不容也故憂愁幽思而作離騷¶
蜀志曰曹公征孫權呼先主自救先主遣使告劉璋曰曹¶
公征呉呉憂危急孫氏與孤夲爲脣齒¶
又曰進在青泥與𨵿羽相距今不徃救進必尅轉侵州界¶
其憂有甚於魯魯自守之賊不足慮¶
沈約宋書曰武帝起桓玄聞便憂懼無復計或曰劉&KR0073;等¶
衆力甚弱豈能有成陛下何慮之𤣥曰劉&KR0073;自足爲一丗¶
之雄劉毅家無檐石之儲樗蒲一擲百萬何無忌劉牢之¶
之甥酷似其舅共舉大事何謂無成¶
<pb:KR3k0012_SBCK_468-7a>¶
吴越春秋曰越王欲復怨於呉冬寒則抱氷夏熱則握火¶
憂苦其志懸膽於户岀入甞之不絶於口¶
華陽國志曰蜀中傳相告曰井中有人學士靳普言客星¶
入東井益州之分憂刺客入耳¶
山海經曰牛首山有草名曰鬼目其葉如萊而莖赤其秀¶
如禾服之不憂¶
又曰霍山有獸如狸而白尾有鬛名曰朏朏可以亡憂¶
又曰茈湖之水其中多儵(音/稠)魚其狀如鷄而赤毛白尾六¶
足四首其音如鵲食之亡憂¶
又曰顔淵東之齊孔子有憂色子貢下席問曰小子回東¶
之齊夫子憂色何耶孔子曰善哉汝問昔管子有言丘甚¶
善之曰禇小者不可以懷大綆短者不可以汲&KR0055;是爲命¶
有所成而形有所適不可損益也吾恐回與齊侯言堯舜¶
<pb:KR3k0012_SBCK_468-7b>¶
黄帝之道而重以燧人神農之言彼將内求於巳而不得¶
則惑也¶
列子曰孔子謂顔回汝徒知樂天知命之無憂未知樂天¶
知命之有憂之大也吾始知詩書禮樂無救於治亂而未¶
知所以革之方此樂天知命者之所憂也¶
孟子曰憂以天下¶
太平御覽卷第四百六十八¶
