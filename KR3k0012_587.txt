# -*- mode: mandoku-view -*-
#+TITLE: 太平御覽
#+DATE: 2015-09-23 10:14:03
#+PROPERTY: LASTPB  <md:KR3k0012_SBCK_586-1a>
#+PROPERTY: JUAN 588

¶
<md:KR3k0012_SBCK_587-1a>¶
<pb:KR3k0012_WYG_587-1a>
欽定四庫全書
　太平御覽卷五百八十七¶
　　　　　　　　　　　　宋　李昉等　撰
　　文部三¶
　　　　賦¶
詩序曰詩有六義焉一曰風二曰賦¶
釋名曰賦敷也布其義謂之賦也¶
漢書曰不歌而誦謂之賦登髙能賦可以為大夫言感
<pb:KR3k0012_WYG_587-1b>
物¶造端材智深美可以與圖政事故可以列為大夫也
春秋¶之後周道寖壊聘問歌詠不行於列國學詠之士
逸在布¶衣賢人失志之賦作矣孫卿及楚臣屈原離讒
憂國皆作¶賦以風諭咸有惻隱古詩之義也其後宋玉
唐勒漢興枚¶乗司馬相如下及揚雄競為侈麗閎廣之
語没其風諭之¶義是以揚子稱之曰詩人之賦麗以則
辭人之賦麗以淫¶如孔氏之門用賦也則賈誼登堂相
如入室矣<md:KR3k0012_SBCK_587-1b>¶
<pb:KR3k0012_WYG_587-2a>
又上令王襃與張子僑等並待詔數從遊獵所幸宫館¶
輙歌頌第其髙下以差賜帛議者多謂淫靡不急上曰
不¶有博弈者乎為之猶賢乎已辭賦大者與古詩同義
小者¶駢麗可喜如女工有綺縠音樂有鄭衛今世俗猶
皆以¶娯說耳目辭賦比之尚有仁義諷諭鳥獸草木多
聞之觀¶賢於倡優博弈逺矣¶
又武帝安車徴枚乘孽子臯母為小妻以乘之東歸
也¶臯母不肯隨乘乘怒留臯與母居年十七上書自陳
<pb:KR3k0012_WYG_587-2b>
枚乘¶之子上得之大喜召入詔使賦平樂館善之拜為郎
臯不通¶經術談笑類俳倡為賦頌好嫚戯以故得媟黷
貴幸比東¶方朔郭舍人等武帝春秋三十九乃得皇太
子羣臣喜故¶臯與東方朔作皇太子生賦臯為文疾受
詔輒成故所賦者多司馬相如善¶為文而遲故所作少<md:KR3k0012_SBCK_587-2a>¶又上讀司馬相如子虛賦善之乃召相如相如曰此乃¶
諸侯之事未足觀請為天子遊獵之賦上令尚書給筆
札¶相如以子虛虛言也為楚稱烏有先生者烏有此事
<pb:KR3k0012_WYG_587-3a>
也為齊難亡¶是公者亡是人也欲明天子之義故虛藉
此三人為辭以推天子諸侯¶之苑囿其卒歸於節儉因
以諷諌天子天子大説時上好¶神仙相如又奏大人賦
天子悦飄飄有凌雲氣游天¶地之間意¶
又趙昭儀方大幸毎上幸甘泉常從在属車間豹尾中¶
故揚雄盛言車騎之衆參麗之駕非所以感動天地逆
釐¶三神又言屏玉女却宓妃以微戒齋肅之事賦成奏之
天子¶異焉先是蜀有司馬相如時作賦甚宏麗温雅雄
<pb:KR3k0012_WYG_587-3b>
心壮之¶毎作賦常擬以為式¶
後漢書曰王延夀字文考少遊魯國作靈光殿賦後蔡
邕<md:KR3k0012_SBCK_587-2b>¶亦造此賦未成及見延夀所為甚竒之遂輟翰¶
又李充字伯仁少以文章顯名賈逵薦充召詣東觀受¶
詔作賦拜蘭䑓令史¶
魏志曰陳思王植太祖常視其文曰汝倩人耳植跪曰
出¶言為論下筆成篇固當面試時鄴銅雀䑓新成太祖
悉将¶諸子登使各賦植賦援筆立成太祖甚異之
<pb:KR3k0012_WYG_587-4a>
呉書曰張紘作柟榴枕賦陳琳在河北見之以示人曰
此吾¶郷里張子綱所作也後紘見琳武庫賦應機論與琳
書歎羙¶之琳答曰自僕在河北與足下隔此間率少於
文章易為¶雄伯故僕受此過美之談非其實也今景興在
此足下子布¶在彼所謂小巫見大巫神氣盡矣¶
魏畧曰卞蘭獻賦賛述太子徳美太子報曰作者不虛
其¶辭受者必當其實蘭此賦豈吾實哉昔吾丘夀王一陳
寳鼎<md:KR3k0012_SBCK_587-3a>¶何武等徒以歌頌猶受金帛之賜蘭事雖不諒義
<pb:KR3k0012_WYG_587-4b>
足嘉也¶今賜牛一頭¶
又邯鄲淳作投壺賦奏之文帝以為工賜絹十疋¶
晉書曰孫綽絶重張衡左思賦云三都二京六經之鼓
吹¶也嘗作天台山賦辭致甚工初成以示友人范榮期
云卿¶試擲地當作金石聲也榮期曰恐此金石非中宫
商然毎¶至佳句輙云應是我輩語¶
又桓温欲經畫中國以河南粗平将移都洛陽朝廷畏¶
温不敢為異而此土蕭條人情危懼孫綽上䟽言不可
<pb:KR3k0012_WYG_587-5a>
温¶見綽表不恱曰致意興公何不尋君遂初賦而知人
家國¶事耶¶
又顧愷字長康晉陵無錫人也博學有才氣嘗為筝賦¶
成謂人曰吾賦之比嵇琴不賞者必當以後出相遺深
識<md:KR3k0012_SBCK_587-3b>¶者亦當以髙竒見貴¶
宋書曰謝荘字希逸仕為太子中庶子時南平王鑠獻
赤¶鸚鵡帝詔羣臣為賦太子左衛率袁淑文冠當時作賦畢¶
示荘及見荘賦歎曰江東無我卿當獨秀我若無卿亦
<pb:KR3k0012_WYG_587-5b>
一¶時之傑遂隠其賦¶
梁書生張率為待詔賦奏之甚見稱賞手勅答曰相如
工¶而不敏枚臯速而不工卿可謂兼二子於金馬矣¶
又沈衆字仲興好學有文詞仕梁為太子舍人時武帝¶
制千字詩衆因註解與陳謝景同時召見於文徳殿帝
命¶作賦賦成奏之手勅答曰卿文體翩翩可謂無忝爾
祖¶
北齊書曰劉晝舉秀才入京考䇿不第乃恨不學屬文
<pb:KR3k0012_WYG_587-6a>
方¶復緝綴辭藻言甚古拙制一首賦以六合為名自謂
絶倫¶吟諷不輟乃歎曰儒者勞而少工見於斯矣我讀
儒書二<md:KR3k0012_SBCK_587-4a>¶十餘年而答䇿不第始學作文便得如是曽以
此賦呈魏¶收收謂人曰賦名六合其愚已甚及見其賦
又愚於名¶
唐書曰獲嘉主簿劉知幾著思慎賦以刺時鳳閣侍郎
蘇¶味道李嶠見文相顧而歎曰陸機豪士之所不及也
當今¶防身要道盡在此矣
<pb:KR3k0012_WYG_587-6b>
又文苑傳李華字遐叔善屬文與蘭陵蕭頴士善華¶著
含元殿賦頴士見而賞之曰景福之¶上靈光之下¶
後唐書曰李琪少孤貧苦學尤精於文賦昭宗時李谿
父¶子以文學知名於時琪年十八九袖賦一軸謁谿谿
覽賦¶驚異倒履迎門因出琪啞鍾捧日等賦指示謂琪
曰予常¶患近年文士辭賦皆數句之後未見其賦題吾
子入句見題¶偶屬典麗吁可畏也琪由是益知名
摰<md:KR3k0012_SBCK_587-4b>¶虞文章流别論曰賦者敷陳之稱古詩之流也前世
<pb:KR3k0012_WYG_587-7a>
為¶賦者有孫卿屈原尚頗有古詩之義至宋玉則多淫
浮之¶病矣楚詞之賦賦之善者也故揚子稱賦莫深於
離騷賈¶誼之作則屈原儔也¶
禰衡傳曰黄祖時大㑹賓客人有獻鸚鵡者祖舉巵酒
於¶衡曰願先生賦之以娯嘉賓衡攬筆而作文無加㸃
辭采¶甚麗¶
文心雕龍曰詩有六義其二曰賦賦者鋪也鋪采摛文
體¶物寫志也昔邵公稱公卿獻詩師箴瞽賦傳云登髙
<pb:KR3k0012_WYG_587-7b>
能賦¶可謂大夫詩序則同義傳說則異體總其歸塗實
相枝幹¶故劉向明不歌而頌班固稱古詩之流至如鄭
荘之賦大¶隧士蒍之賦狐裘結言&KR2058;韻詞自已作雖合
作賦體明而¶未融及靈均唱騷始廣聲貌然則賦也者
受命於詩人而<md:KR3k0012_SBCK_587-5a>¶拓宇於楚詞者也於是荀况禮智宋玉
風韻爰錫名號與¶詩畫境六藝附庸蔚成大國述客主
以自引極聲貌以窮¶文斯葢别詩之源始命賦之厥初
也秦世不文頗有雜賦¶漢初辭人順流而作陸賈扣其
<pb:KR3k0012_WYG_587-8a>
端賈誼振其緒枚馬同其¶風王揚騁其勢皋朔以下品
物畢圖繁積於宣時校閱於¶成世進御之賦千有餘首
詩之源流信興楚而盛漢矣若¶夫京殿苑獵述行叙志
並體國經野義尚光大既履端於¶唱序亦歸餘於總亂
序以建言首引情本亂以理篇冩送¶文勢觀夫荀結引
語事數自環宋發巧談實始淫麗枚乗¶兎園舉要以㑹
新相如上林繁類以成艷賈誼鵩鳥致辨¶於情理子淵
洞簫窮變於聲貌孟堅兩都明絢以贍雅張¶衡二京迅
<pb:KR3k0012_WYG_587-8b>
抜以宏富子雲甘泉搆深偉之風延夀靈光含飛¶動之
勢凡此十家並辭賦之英傑也及仲宣靡宻發端必<md:KR3k0012_SBCK_587-5b>¶遒
偉長通博時逢壮采太冲安仁䇿勲於鴻規士衡子安¶
底績於流製景純綺巧縟理有餘彦伯梗槩情韻不匱
亦¶魏晉之賦首也原夫登髙之㫖葢覩物興情情以物
興故¶義必明雅物以情覩故辭必巧麗麗辭雅義符采相勝
如¶組織之品朱紫畫繪之差𤣥黄文雖新而有質色雖雜而¶
有儀此立賦之大體也然逐末之儔蔑棄其本雖讀千首¶逾
<pb:KR3k0012_WYG_587-9a>
惑體要遂使繁華折枝膏腴害骨無貴風軌莫益勸戒¶
此揚子所以追悔於雕蟲貽誚於霧縠者也¶
宋玉大言賦序曰楚襄王既登陽雲之臺命諸大夫景
差¶唐勒宋玉等並造大言賦賦畢而玉受賞又有能為
小言¶賦者賞雲夢之田賦畢遂賜玉田¶
揚子法言曰或問曰吾子少而好賦曰然童子雕蟲篆
刻¶壮夫不為詩人之賦麗以則辭人之賦麗以淫若孔
氏之<md:KR3k0012_SBCK_587-6a>¶門而用賦則賈誼升堂相如入室
<pb:KR3k0012_WYG_587-9b>
崔鴻十六國春秋南凉錄曰秃髪傉檀子歸年始十三
命¶為髙昌殿賦援筆立成影不移漏傉檀覽而善之擬之
於曹子建¶
又前秦錄曰苻堅宴群臣於逍遥園将軍講武文官賦
詩¶有洛陽年少者長不滿四尺而聰博善属文因朱彤
上逍¶遥戲馬賦一篇堅覽而竒之曰此文綺藻清麗長
卿儔也¶
西京雜記曰長安有慶虬亦善為賦常為清思賦時人
<pb:KR3k0012_WYG_587-10a>
不¶貴虬乃託以相如作遂大重於世焉¶
又相如将獻賦而未知所為夢一黄衣翁謂之曰子可¶
為大人賦言神仙之事以獻之上賜錦四匹¶
又司馬長卿賦時人皆稱典而麗雖詩人之作不能加¶
也揚子雲曰長卿賦不從人間來神化所至耳子雲學
相¶如而不逮是故雅服焉<md:KR3k0012_SBCK_587-6b>¶又司馬相如為上林子虛賦意思蕭散不復與外相闗¶
控引天地錯綜古今忽然而睡忽然而興幾百日後成
<pb:KR3k0012_WYG_587-10b>
其¶友人盛宗長通牂牁名士嘗問以作賦相如答云合纂組¶
以成文列錦繡而為質一經一緯一宫一商此作賦之
迹¶也賦家之心苞括宇宙揔覽人物斯乃得之於内不
可得¶而傳也乃作合組歌列錦賦而退終身不復敢言
作賦之¶心矣¶
博物志曰王延夀逸之子也魯作靈光殿初成逸語其
子¶曰汝寫狀歸吾欲為賦文考遂以韻寫簡其父曰此
即好¶賦吾固不及矣
<pb:KR3k0012_WYG_587-11a>
三國典畧曰齊魏收以温子昇邢邵不作賦乃云㑹題
作¶賦始成大才唯以章表自許此同兒戯¶
文士傳曰何楨字元翰青龍元年天子特詔曰楊州别
駕<md:KR3k0012_SBCK_587-7a>¶何楨有文章才識使作許都賦成封上不得令人見
楨遂¶造賦上甚異之¶
又棘嵩見陸雲作逸民賦嵩以為丈夫出身不為孝子¶
則為忠臣必欲建功立䇿為國宰輔遂作官人賦以反
雲¶之賦
<pb:KR3k0012_WYG_587-11b>
桓子新論曰予少時見揚子雲麗文髙論不量年少猥
欲¶迨及業作小賦用思大劇而立感動發病子雲亦言
成帝¶幸甘泉詔使作賦為之卒暴倦卧夢其五臟出地
以手收¶之覺太少氣病一嵗余少好文見子雲工為賦
頌欲從學¶子雲曰能讀千賦則善之矣¶
魏文典論曰今之文人魯國孔融廣陵陳琳山陽王粲
北¶海徐幹陳留阮瑀汝南應璩東平劉楨此七子者於
學無¶所遺於辭無所假如粲之初征登樓槐賦幹之𤣥
<pb:KR3k0012_WYG_587-12a>
猨漏巵<md:KR3k0012_SBCK_587-7b>¶圓扇枕賦雖張蔡不過也陳琳阮瑀之章表書
記今之雋¶也應璩和而不壮劉楨壮而不宻孔融氣體
髙妙有過人¶者¶
魏文臨渦賦序曰余從上拜墳乘馬過水相徉髙樹之下
駐¶馬書鞭為臨渦賦¶
世說曰左思字太冲齊國臨淄人也作三都賦十年乃
成¶門庭户席皆置筆硯遇得一句即便䟽之賦成時人
大有¶譏訾思意甚不愜後示張華華曰此二京可三然
<pb:KR3k0012_WYG_587-12b>
君文未¶重於世宜以示髙明之士思乃請序皇甫謐謐
見之嗟嘆¶遂為作序於是先相訾者莫不歛袵賛述焉
陸機入洛欲¶為此賦聞思作之拊掌而笑與弟雲書此
間有傖父欲作¶三都賦須其成當以覆酒瓮耳及思賦
出機絶歎服以為¶不能加也<md:KR3k0012_SBCK_587-8a>¶又袁宏作東征賦列稱過江諸名徳而獨不載桓彛温¶
甚恨之嘗以問宏宏曰尊君稱位非下官敢專既未遑
啟故¶不敢顯之温曰君欲為何詞宏即答云風鑒散朗
<pb:KR3k0012_WYG_587-13a>
或捜或¶引身雖可亡道不可隕温乃喜又不道陶侃侃
子胡奴抽¶刃曲室問袁君賦云何忽畧袁窘急答曰大
道尊公何言¶無因曰精金百鍊在割能斷功以治民職
思靖亂長沙之¶勲為史所讃胡奴乃止¶
金樓子云劉體元好學有文才為水仙賦時人以為不
减¶洛神賦擬古詩時人謂陸士衡之流也余謂水仙不
及洛¶神擬古勝乎士衡矣¶
閩川名士傳曰貞元中杜黄裳知貢舉試珠還合浦賦
<pb:KR3k0012_WYG_587-13b>
進¶士林藻賦成慿几假寐夢人謂之曰君賦甚佳但恨
未叙¶珠來去之意爾藻悟乃足四句其年擢第謝日黄<md:KR3k0012_SBCK_587-8b>¶裳謂曰唯林生叙珠來去之意若有神助¶
　
　
　
　
　太平御覽卷五百八十七
