# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:41.473261
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 729
#+PROPERTY: FILE SB11n0727-729太平御覽-卷之七百二十九.
<pb:KR3k0012_SBCK_729-1a>¶
太平御覽卷第七百二十九¶
　方術部十¶
　　　　　相上¶
左傳文上日王使內史叔服來㑹葬公孫敖聞其能相人¶
也見其二子焉叔服日穀也食子難也收子(穀文伯難惠/叔也食子奉)¶
(祭祀供餋者也/收子葬子身也)穀也豐下必有後於魯國(豐下蓋/方面也)¶
又日初楚子將以商臣爲太子訪諸令尹子上子上日君¶
之齒未也而又多愛黜乃亂也楚國之舉&KR0106;在少者且是¶
人也蜂目而犲聲忍人也不可立也弗聽¶
又宜上日楚司馬子良生子越椒子文日必殺之是子也¶
熊虎之狀而犲狼之聲不殺必滅若敖氏矣諺日狼子野¶
心是乃狼也其可畜乎子良不可子文以爲大慼及將死¶
聚其族日椒也知政乃速行矣無及於難且泣日&KR0017;猶求¶
<pb:KR3k0012_SBCK_729-1b>¶
食若敖氏之鬼不其餒而¶
周書日師曠見太子晉日汝聲淸浮汝色赤火色不壽王¶
子日後三年上賔於帝汝愼母言殃將及汝師曠歸末及¶
三年告死者至¶
史記日秦王見尉繚亢禮衣服食飲與繚同繚日秦王爲¶
人蜂淮(徐廣日蜂/一作隆)長目鷙喙鳥膺犲聲少恩而虎狼心居¶
約易岀人下得志亦輕食人我布衣也然見我常身自下¶
我誠使秦王得志於天下天下皆爲虜矣不可與乆遊乃¶
亡去王覺固止之以爲秦國尉¶
又日吕公日臣少好相人相人多矣無如季相願季自愛¶
臣有息女願爲箕帚妾吕公女乃吕后也(季漢高/祖字也)¶
又日吕后與兩子居田中耨有一老父過請飲吕后因餔¶
之老父相后日夫人天下貴人令相兩子見孝惠日夫人¶
<pb:KR3k0012_SBCK_729-2a>¶
所以貴乃由此男相魯元亦皆貴¶
又曰薄&KR0078;母媪之許&KR0018;相薄&KR0078;當生天子薄&KR0078;少時與管¶
夫人趙子皃相約曰先貴無相忘而管趙先幸漢王漢王¶
坐河南城臯臺兩美人相與&KR0015;薄&KR0078;初約漢王問其故以¶
實告漢王心憐薄姬召一幸生代王(卽文/帝也)¶
又曰姑布子卿見趙&KR0164;子&KR0164;子徧召其子使相之子&KR0056;曰¶
無爲將軍者&KR0164;子日趙氏其滅乎子&KR0056;曰吾嘗見一子於¶
路殆君之子也&KR0164;子召子母恤母恤至則子&KR0056;起日此眞¶
將軍矣簡子曰其母賤翟婢也奚道貴哉子&KR0056;日天所授¶
也雖賤必貴自是之後&KR0164;子盡召諸子與語母恤最賢&KR0164;¶
子乃告諸子曰吾藏寶符於常山之上先得者賞諸子馳¶
之&KR0106;山求無所得母恤還日巳得符矣簡子曰奏之母恤¶
日從常山臨代代可取也&KR0164;子於是知母恤果賢乃廢太¶
<pb:KR3k0012_SBCK_729-2b>¶
伯魯而以母恤爲太子¶
又日平原君對趙王日澠池之㑹臣察武安君之爲人小¶
頭銳上瞳子白黒分明眡瞻不轉小頭銳上斷敢行也瞳¶
子白黒分明者見事明也眡瞻不轉者執志疆也(眡讀如/視古文)¶
(通/用)可與持乆難與爭鋒廉頗爲人勇摯而愛士知難而忍¶
恥與之野戰則恐不如守足以當之王從其計¶
又曰蔡澤者燕人也遊學干諸侯大小甚衆而不遇因從¶
唐舉相日聞子相李兊百日之內持國秉政有之乎日有¶
之日若臣者如何唐舉熟視而&KR0015;曰先生曷鼻(曷鼻如謂/蝎蟲也)¶
巨肩(巨肩謂頂/仾而肩竪)魋顔蹙齃(謂蹙鼻/於眉)膝攣(兩脚/曲也)吾聞聖人不¶
相殆先生乎蔡澤知唐舉戲之乃曰富貴吾所自有吾所¶
不知者夀也願聞之舉曰先生之壽從今巳往四十三歲¶
矣蔡澤&KR0015;謝而去謂其御者日吾持粱齧肥躍馬疾驅懷¶
<pb:KR3k0012_SBCK_729-3a>¶
黃金之印結紫綬於腰揖讓人主之前肉食富貴四十三¶
歲亦足矣¶
又曰英布少時遇相者日當黥而王後布被刑欣然果爲¶
王¶
又曰上使善相者相鄧通日當貧餓死文帝曰能富通者¶
在我於是賜通蜀嚴銅山得自鑄錢景帝立有告通盜岀¶
徼鑄錢下吏驗問頗有遂竟案盡没其家一簮不得着身¶
遂寄死人家¶
又曰條侯周亞夫爲河内太守時許&KR0018;相之曰君三歲而¶
侯侯八歲爲將相貴重於人臣無兩其後九歲而餓死&KR0018;¶
指其口有從理入口此餓死法也¶
又曰韋賢爲吏至大鴻臚有工相之至丞相有男四人使¶
相之至第二子&KR0007;成相工日此子貴當封俟竟爲亟相¶
<pb:KR3k0012_SBCK_729-3b>¶
又日衛靑爲侯家人少時歸其父使牧牛母子皆奴畜之¶
不以爲兄弟數青嘗從上至甘泉居室有一鉗徒相靑日¶
貴人也官至封侯青&KR0015;日人之奴得無笞罵卽足矣安得¶
封侯¶
漢書日上立劉濞於沛爲吳王王郡五十三城巳拜受印¶
高帝召濞相之日若狀有反相因拊其背日漢後五十年¶
東南有亂者豈汝耶然天下同姓一家慎無反濞頓首日¶
不敢¶
又日李陵爲匈奴所圍上欲陵戰死召陵毋及婦使相者¶
視之無死喪色後聞降上甚怒¶
又日翟方進字子威汝南上蔡人家世微賤方進年十二¶
三失父孤學給事大守府爲小吏號遟鈍不及事數爲&KR0122;¶
史所詈辱方進自傷乃從汝南蔡父相問巳能所冝蔡父¶
<pb:KR3k0012_SBCK_729-4a>¶
大奇其形皃謂日小吏有封侯骨當以經術進方進聞蔡¶
父言心喜因病歸家辭其後母欲西至京師受經後母憐¶
其幼隨之長安織履以給方進¶
又日黃霸與善相者共載岀見一婦人相者言此婦人當¶
貴不然相書不可用矣霸推問之乃其&KR0056;里巫家女也霸¶
即娶為妻與之終身後爲丞相¶
後漢書日世祖以朱祐爲護軍常見親幸舎止於中祐侍¶
讌從容日長安亂公有日角之相此天命也¶
又日龍澗善相劉宏造淵淵聞宏聲乃起迎日公當極位¶
也宏日家貧&KR0018;債何得貴乎淵日公相然也張濟就淵相¶
淵日事劉宏可至三公濟事宏宏後爲解犢侯旣去南陽¶
&KR0074;帝崩迎解犢侯爲天子是爲靈帝濟爲司空也¶
又日明德馬皇后伏波將軍援女其母嘗使善相者看后¶
<pb:KR3k0012_SBCK_729-4b>¶
日此女必將大貴遂爲帝王妃然而少子養他子得力乃¶
當踰於所生耳¶
又日章德竇皇后扶風平陵人大司徒融之曾孫也父勲¶
尚東海恭王疆女泚陽公主后其長女也家旣廢壞數呼¶
相工問息耗(薛氏韓詩章句日耗惡/也息耗猶言善惡也)見后者皆言當大尊¶
貴非臣妾容貌¶
又日和熹鄧后傳日幼時嘗有相者蘇大見后大驚日此¶
成湯之骨法也貴不可言家人&KR0060;喜而不敢宣¶
又日漢法常因八月筭人(漢儀注日八月初/爲筭賦故日筭人)遣中大夫與¶
掖庭丞及相工於洛陽鄉中閱視良家童女十三以上二¶
十巳下姿色端麗合法相者載還後宫擇視可否乃用登¶
御所以慎娉納詳求淑哲¶
東觀漢記日班超行詣相者相者日祭酒布衣諸生耳而¶
<pb:KR3k0012_SBCK_729-5a>¶
當封侯萬里之外超問其狀相者指日生鷰頷虎頸飛而¶
食肉此萬里侯相也¶
又日李固字子堅漢中南鄭人也司徒郃之子固貌狀有¶
奇表鼎角匿犀足履&KR0027;文少好學常步行隨師不遠千里¶
魏志日管輅族兄李國居在斥丘輅往從之與二客會客¶
去後輅謂國日此二人天廷及耳口之閒同有凶氣黑變¶
俱起&KR0031;䰟無宅(輅别傳日厚味腊毒天精/幽夕坎爲棺楟兊爲喪車)流魄于海骨歸¶
于家少許時當並死後十數日二人飲酒醉夜共載車牛¶
渴下道入漳河中皆即溺死矣¶
又日鍾繇嘗與族父瑜俱至洛陽道遇相者日此童有貴¶
相然當厄於水努力愼之行未十里度橋馬驚墮水幾死¶
瑜以相者言中益貴繇是供給資費使得專學舉孝廉¶
又日朱建平沛國人善相術頴川荀修錘繇相與親善修¶
<pb:KR3k0012_SBCK_729-5b>¶
先亡子幼繇經記其門戸欲嫁其女與人書日吾與公達¶
曾共使朱建平相建平日荀君雖少然當以後事付鍾君¶
吾時嘲之日唯當嫁卿阿騖耳何意此子竟早殞殁戲言¶
遂驗乎今欲嫁阿騖使得善處焉追思建平之妙雖唐舉¶
許&KR0018;何以復加耶¶
又日文帝爲五官將坐上㑹客三十餘人文帝問朱建平¶
巳年壽又命徧相衆賔建平日將軍當壽八十至四十時¶
當小有厄願謹護之謂夏侯威日君四十九位爲州牧而¶
當有厄厄若得過可年至七十致位公輔謂應璩日君六¶
十二位爲常伯而當有厄先此一年獨見白狗而旁人不¶
見也謂曹彪日君據藩國至五十七當厄於兵冝善防之¶
後文帝黄初七年年四十病困左右日建平所言八十謂¶
晝夜也吾其決矣頃之果崩夏侯威爲兖州刺史年四十¶
<pb:KR3k0012_SBCK_729-6a>¶
九十二月上旬得疾念建平之言自分必死至三十日夜¶
半卒應璩六十一爲侍中直省内歘見白狗問之衆人悉¶
無見者於是數聚㑹并急遊田里飲宴自娱過期一年而¶
卒曹彪封王五十七坐與王陵通謀賜死凡說此輩無不¶
如言¶
魏書曰文帝甄皇后漢光和五年十二月丁酉生毎寢寐¶
家中髣髴見如人持玉衣覆其上常共恠之後相者劉良¶
相后及諸姉指后曰此貴乃不可言¶
蜀志曰先主穆皇后陳留人也兄吳壹少孤壹父素與劉¶
焉有舊焉有異志聞善相者相后當大貴遂爲子&KR0536;納后¶
&KR0536;死后寡居先主旣定益州而孫夫人還吳羣下勸先主¶
娉后先主疑與瑁同族法正進曰論其親踈可與晉文之¶
於子圉乎於是納后爲夫人¶
<pb:KR3k0012_SBCK_729-6b>¶
又曰張裕曉相術每舉鏡視面自知刑死未嘗不撲之于¶
地也¶
又曰鄧芝字伯苗義陽新野人也漢末入蜀知益州從事¶
張裕善相芝往從之&KR0073;謂曰君年過七十位至大將軍封¶
侯¶
吴志曰漢以孫策遠脩職貢遣使者劉琬加錫命琬語人¶
曰吾觀孫氏兄弟才秀明遠然皆禄祚不終唯中弟孝廉¶
形兒奇偉骨體不&KR0106;有大貴之表年又最壽爾其識之¶
晉書裴秀傳曰文帝未定嗣而屬意舞陽侯攸武帝懼不¶
得立問秀曰人有相否因以奇表示之秀後言於文帝曰¶
中撫軍人望旣茂文表如此固非人臣之相也由是世子¶
乃定¶
又曰孝武李太后諱陵容本岀微賤始簡文帝爲㑹稽王¶
<pb:KR3k0012_SBCK_729-7a>¶
有三子繼夭自道生廢黜獻王早世其後諸姬絶孕將十¶
年帝乃令善相者召諸愛妾而示之皆云非其人又悉以¶
諸婢媵示焉時后爲宫人在織坊中形長而色黑宮人皆¶
謂之崑崙旣至相者驚云此其人也帝以大計召之侍寢¶
后數夢兩龍枕膝日月入懷意以爲吉祥向儕類說之帝¶
聞而異焉遂生孝武帝及㑹稽文孝王鄱陽長公主¶
晉書日王覽祥之弟也初吕䖍有佩刀工相之以爲必登¶
三公可服此刀䖍謂祥日苟非其人刀或爲害&KR0056;有公輔¶
之量故以相與祥始固辭强之乃受祥臨薨以刀授覽日¶
汝後必興足稱此刀覽後弈世多賢才興於江左矣¶
又日羊祜少喪父遊汶水之濵父老謂之日子有好相年¶
未滿六十必建大功於天下旣而去莫知所在¶
又羊祜傳日祜幼時有喜相墓者言祜墓有帝王氣若鑿¶
<pb:KR3k0012_SBCK_729-7b>¶
之則無後祜遂鑿之相者見曰猶岀折臂三公而祜竟墮¶
馬折臂位至三公而無子¶
又日豫章人雷煥妙達緯象張華乃要煥&KR0043;屏人日可共¶
尋天文知將來吉凶因登樓仰觀煥曰僕察之乆矣唯牛¶
斗之閒頗有異氣華曰是何祥也煥曰寶劒之精上徹於¶
天耳華日君言得之吾少時有相者言吾年六十位登三¶
事當得寶劒佩之斯言豈効歟¶
又日檀梁憑之嘗有善相者晉陵韋叟見憑之大驚日&KR0056;¶
有急兵之厄其候不過三四日耳冝深藏以避之不可輕¶
出及&KR0074;&KR0007;將皇甫敷之至羅落橋也憑之與劉&KR0073;各領一¶
隊而戰軍敗爲敷軍所害¶
又曰魏詠之字長道任城人家素貧而躬耕爲事好學不¶
倦生而兔缺有善相者謂之日&KR0056;當富貴後果如言¶
<pb:KR3k0012_SBCK_729-8a>¶
又日王弥少遊俠京師隱者董仲道見而謂之曰君豺聲¶
豹視好亂樂禍若天下騷擾不作士大夫矣¶
晉中興書日陶侃少漁雷澤夢生八翼飛至天門而不入¶
相者師珪日君位當上公爲八州都督¶
太平御覽卷第七百二十九¶
<pb:KR3k0012_SBCK_729-8b>¶
