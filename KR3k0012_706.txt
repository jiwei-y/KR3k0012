# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:39.863321
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 706
#+PROPERTY: FILE SB11n0727-706太平御覽-卷之七百六.
<pb:KR3k0012_SBCK_706-1a>¶
太平御覽卷第七百六¶
　服用部八¶
　牀　榻　胡床¶
　　　　　牀¶
許愼說文曰牀身之安也¶
釋名曰牀裝也所以自裝裁也¶
方言曰牀齊魯謂之簀陳楚之間謂之第(音滓一/音姊)北燕朝¶
鮮謂之樹𥘿晉之間謂之杠南楚趙東齊海岱之間謂之¶
㯜(音/詵)謂之北郊趙魏之間謂之牒¶
易曰&KR0004;六剥牀以足篾貞凶象曰剥牀以足以㓕下也六¶
二剥牀以辨篾貞凶象曰剥牀以辨未有與也六四剥牀¶
以膚凶象曰剥牀以膚切近災也¶
又曰巽在牀下象曰巽在牀下上窮也¶
<pb:KR3k0012_SBCK_706-1b>¶
詩曰乃生男子載寢之牀¶
禮曰曽子寢疾樂正子春坐於牀下曽元曽申坐於足童¶
子隅坐而執燭童子曰華而睆大夫之簀與(華盖也簀/牀第也)曽¶
子曰然斯季孫之賜也我未之能易也元起易簀(命元/起也)曽¶
元曰夫子之病革(音/&KR0068;)矣不可以變幸而至於旦請敬易之¶
曽子曰尔之愛我也不如彼君子之愛人也以徳細人之¶
愛人也以姑息吾何求哉吾得正而斃焉斯巳矣舉扶而¶
易之反席未安而没¶
左傳曰齊無知弑其君殺孟陽于牀注云陽小臣代公居¶
牀(事具/逐門)¶
又曰楚子圍宋宋人懼使華元夜入楚師登子反之牀曰¶
寡君使元以病告¶
又曰夏子&KR0067;卒楚子使薳子慿爲令尹訪於申叔䂊叔䂊曰¶
<pb:KR3k0012_SBCK_706-2a>¶
國多寵而王弱國不可爲也遂以疾辭方暑掘地下冰而¶
牀焉重繭衣裘鮮食而寢楚子使醫視之復曰&KR0484;則甚矣¶
而血氣未動乃使子南爲令尹¶
周禮曰玉府掌王之袵席牀第¶
國語曰晉獻公寢而不寐郤叔虎曰牀第之不安耶驪&KR0078;¶
之不側耶¶
戰國䇿曰孟嘗君至楚獻象牀郢之登徒直送之不欲行¶
見孟嘗君門人公孫戍曰象牀之直千金傷此若髪標賣¶
妻息不足以償足下能使僕無行先人有寳劒願獻之戍¶
曰諾¶
范曄後漢書曰𡊮術僣號人情離叛欲北至青州曹操使¶
劉備邀之至江寕坐簀牀而歎曰𡊮術乃至於此乎歐血¶
而死¶
<pb:KR3k0012_SBCK_706-2b>¶
又曰向栩性卓詭常於竈北坐板牀上如是績乆板乃有¶
膝踝足指之處¶
又曰羊茂自季寳爲東郡太守冬日坐百羊皮夏月坐一¶
榆木板牀&KR0188;食出界買塩䜴食之¶
又曰薛淳爲漢中太守夏但坐板牀不設席冬坐羊皮河¶
内高弘爲琅瑘相亦然也¶
魏志曰陳登字元龍許汜與劉備並在荊州牧劉表坐汜¶
曰陳元龍河海之士豪氣不除備問汜君言豪有事耶汜¶
曰昔遭亂過下邳見元龍元龍無主客之意不相與語自¶
上床卧使客卧下床備曰君有國士之名今天下大亂帝¶
王失所望君憂國忘家有濟丗之意而君求田問舎言無¶
所采是元龍所諱何縁當與君語如小人欲卧百尺樓上¶
卧君於地下何但上下&KR0451;之間耶表大𥬇¶
<pb:KR3k0012_SBCK_706-3a>¶
晉書曰武帝㑹宴凌雲臺衛瓘託醉因跪帝牀前曰臣欲¶
有言因以手撫帝牀曰此座可惜帝意乃悟因謬曰公眞¶
大醉也瓘於此不復言¶
又曰齊獻王攸特爲文帝所寵愛毎見攸輙撫牀呼其小¶
字曰此桃符坐也幾爲太子者數矣¶
又曰中宗(元帝)旣登尊號百官陪列詔王導&KR0155;御牀共座¶
導固辭曰太陽下同万物蒼生何由仰照中宗乃止¶
又曰陶淡字起静好道養年十五六便絶榖設小床常獨¶
坐不與人共¶
又曰太尉郄鑒使人求女&KR2174;於王導問令就東廂遍觀諸¶
子使者歸謂鑒曰王氏諸少年並佳然聞信至咸自矜持¶
唯一人在東牀坦腹而食獨若不聞鑒曰正此佳&KR2174;訪之¶
乃逸少也遂以女妻之¶
<pb:KR3k0012_SBCK_706-3b>¶
又曰桓𤣥從荆州下都篡位所坐御牀忽䧟殷仲文進曰¶
將由聖德淵重厚地不能載𤣥大恱¶
燕書曰公孫鳯隱於昌&KR0058;九城寢於土牀也¶
沈約宋書曰武帝&KR0004;開國有司奏東西堂施局脚床銀塗¶
釘上不許使用直脚床釘用鐵也¶
又曰江湛爲元𠒋劭所害&KR0004;湛家數見怪異未敗之日所¶
眠床忽有數斗血¶
又曰王微不仕元𠒋之變微尋書玩古遂至足不履地終¶
日端坐床皆生埃唯當坐處獨浄¶
又曰羊戎好爲𩀱聲江夏王義恭嘗設齊使戎布牀湏&KR0119;¶
王岀以牀狹乃自開牀戎曰官家恨狹更廣七寸王𥬇曰¶
卿豈唯善𩀱聲乃辨士也¶
又曰張敷爲中書舎人狄當周赳善管要務以敷同省名¶
<pb:KR3k0012_SBCK_706-4a>¶
家欲詣之赳曰彼若不相容接便不如不往詎可輕行當¶
日吾等並巳貟外郎矣何憂不得共坐敷先設二床去¶
壁三四尺二客就席數呼左右曰移我逺客赳等失色而¶
去其自摽遇如此¶
又曰王僧逹大明中以歸順功封寕陵縣五等侯迁中書¶
舎黄門郎路瓊之太后兄慶之孫也宅與僧逹門並嘗盛¶
車服詣僧逹僧逹將獵巳改服瓊之就坐僧逹了不與語¶
謂曰身昔門下騶人路慶之者是何親遂焚瓊之所坐床¶
齊書曰紀僧眞幸於武帝稍歷軍校容表有士風謂帝曰¶
臣小人出自本縣武史遭逢聖時陛勞至此爲兒婚得荀¶
昭先女即時無復所湏唯就陛下乞作士大夫帝曰江斆¶
謝&KR0682;(音/藥)我不得歷此意可自詣之僧眞承旨斆登榻坐定¶
斆便命左右曰移吾牀讓客僧眞䘮氣而退之¶
<pb:KR3k0012_SBCK_706-4b>¶
又曰虞愿除後軍將軍褚彦回詣愿不在見其眠床上積¶
塵埃有書數卷彦回歎曰虞君之清乃至於此令人掃地¶
拂床而去¶
又曰竟陵王子良爲㑹稽郡閤下有虞翻舊床罷任還乃¶
致以歸後於西邸起古齊多聚古人器服以充之¶
又曰少帝夜醉蕭坦之與曹道　挾抱還延昌殿置玳𤦛¶
牀上¶
梁書曰侯景旣篡位聞義師轉近猜忌弥深床前蘭錡自¶
遶然後見客¶
又曰長沙王㦤孫植性恬静獨處一室牀有𦞃痕宗室衣¶
冠莫不堦則¶
又曰兼弘性奢侈侍妾百餘人不勝金翠服翫車馬皆一¶
時之絶有眠床一張皆是蹙栢四靣周匝無一有異通用¶
<pb:KR3k0012_SBCK_706-5a>¶
銀鏤金花兩重爲脚也¶
又曰賀革字文明少以家貧躬耕供養年二十如輟耒就¶
父受業精力不怠有六尺方牀思義未逹則横卧其上不¶
盡其義終不肯食¶
又曰西域龜兹等國其王坐金牀隨太歳轉與妻並坐接客¶
後魏書曰魏収讀書夏月坐板床隨樹隂諷誦積年牀版¶
爲之銳减而精力不輟¶
又曰韓務除龍驤將軍郢州刺史獻七寳牀象牙席¶
唐書曰貞觀十八年召三品巳上賜宴於玄武門太宗操¶
筆作飛白書羣臣乗醉就太宗手中相競散&KR0016;常侍劉洎¶
登御牀引手然後得之其不得者咸稱洎登床罪當死請¶
付法太宗𥬇曰昔聞婕妤辭輦今見常侍登床¶
莊子曰驪&KR0078;之父封人之子晉國之始得也曰涕泣沾衿¶
<pb:KR3k0012_SBCK_706-5b>¶
及其與同匡床食芻養而後悔其涕泣也¶
啇君書曰明者無所不見人主處匡床之上而天下治¶
論衡曰孔子將死遺祕書曰不知何一男子自謂𥘿始皇¶
上我堂踞我床¶
丗夲曰紂爲玉床¶
南方志曰南方老人以龜支床及老人亡舁牀龜尚活¶
天文集曰紫宫門外有天床六星¶
東宫舊事曰太子有素栢局脚床七具¶
漢武帝内傳曰武帝受西王母眞刑六甲雲飛十二事帝¶
盛以黄金封以白玉凾珊瑚爲床紫錦爲帷安着柏梁臺¶
上皇甫謐髙士傳曰老萊子隱蒙山之陽支木爲床¶
神仙傳曰衛叔卿入華山有紫雲鬰鬰白玉爲床¶
眞人周君傳曰周義山字季通令㑹仙人在金屋太室以¶
<pb:KR3k0012_SBCK_706-6a>¶
彩玉爲牀¶
馬明先生別𫝊曰明生隨神女還岱宗石室中金床玉几¶
西京雜說曰武帝爲七寳床雜寳屏風別寳帳設於柱宫¶
中時人謂爲寳宫¶
又曰昭陽殿設玉牀¶
又曰韓嫣以玳瑁爲床¶
拾遺録曰董偃常卧延清之室𦘕石爲床石文如𦘕體甚¶
輕出郅支國上設紫瑠璃帳火齊屏風¶
又曰石季倫屑沉水之香如塵沬布置象床上使所愛者¶
踐之無跡則賜眞珠百琲(珠百枚/曰琲)若有跡者則節其飲食¶
令體弱故閨中相戯曰尓非細骨輕軀那得百琲眞珠¶
又曰頻斯國有楓林林東有大石室可容萬人坐壁上尅¶
爲三皇之像天皇十二頭地皇一十一頭人皇九頭皆龍¶
<pb:KR3k0012_SBCK_706-6b>¶
身亦有膏燭之處緝石爲床床上有𦞃痕深二三寸¶
衡山記曰仙人室中有黄玉牀¶
盛弘之荊州記曰長沙郡有賈&KR0105;所穿井旁局脚石床一¶
床可容一人坐其形古制傳云&KR0105;所坐床也¶
西征記曰金郷焦氏山北有漢司&KR0571;校尉曽峻塚前有石¶
床長八尺瑩摩鮮明叩之即鳴時太尉從事中郎𫝊珎之¶
諮議叅軍周室穆折石床各取一頭爲曽氏之後所訟¶
鄴中記曰石虎御床辟方三丈其餘床皆局脚髙下六寸¶
後宫别坊中有小形玉床又有轉𨵿牀射鳥獸¶
異物志曰麡(賫柴/二音)狼狀如麋而角向前入林則得之角正¶
四據人因以作踞牀¶
異苑曰沙門支法存有八尺沉香板床刺史王淡息切求¶
不與遂殺而籍焉(籍没/也)後息疾法存岀爲崇也¶
<pb:KR3k0012_SBCK_706-7a>¶
丗說曰𡊮紹年少時曽夜以劒遣人擲魏武小下不着帝¶
揆其後必髙因帖卧床劒至果髙¶
語林曰簡文爲撫軍時所坐床上塵不聽左右拂見鼠行¶
跡視以爲佳¶
雜五行書曰凢安床東首貧賤疾病西首冨南首貢北首¶
死兵書曰將坐床無故自動下欲害之¶
夢書曰夢牀所壞者爲憂妻也¶
曹植九詠曰蕙幬&KR0006;荃牀¶
柴子太七折曰下莞上簟華鏤之床¶
劉禎績慮賦曰布玳瑁之蓆設觜蠵(觜蠵大龜/也蠵音惟)之床馮玫¶
瑶之几對金精之盤合李&KR0057;卧牀銘曰體之所安寢處之¶
歡夕則敬愼崇德逺姦¶
　　　　　榻¶
<pb:KR3k0012_SBCK_706-7b>¶
堅牀銘曰體之所安寢處知歡乆則敬愼崇德逺姦¶
釋名曰長狹而卑曰榻言其榻然近地也小者坐主人無¶
二獨所坐也¶
謝承後漢書曰徐稺字&KR1040;子豫章人陳蕃爲太守不接賔¶
客唯稺來特設一榻去則懸之¶
又曰周璆字孟玉陳蕃爲太守璆來置一榻去則懸之也¶
蜀志曰簡雍性簡傲佚蕩自諸葛亮以下則獨擅一榻湏¶
枕卧語無所爲屈¶
呉志曰周瑜薦魯肅孫權引肅合榻對飲言議¶
宋議書曰當陽侯劉彦節旣貴士子自非三署不得上方¶
榻時以此少之¶
又曰顔延之爲祕書&KR0101;光禄勲太常時沙門釋惠林以才¶
學爲文帝所賞朝廷政事多與之謀遂士庻歸仰上毎引¶
<pb:KR3k0012_SBCK_706-8a>¶
見常&KR0155;獨榻延之甚嫉焉因醉曰昔子同&KR0406;乗表絲正色¶
此三台之座豈可使刑餘居之上變色¶
又曰王瞻字明逺一字叔鸞&KR0018;氣慠俗好貶裁人物仕宋¶
爲王府叅軍常詣劉彦節直登榻曰君侯是公孫僕是公¶
子引滿促膝唯余二人彦節外雖酬之意甚不恱¶
齊書曰孔休源字慶緒愽學爲晉安王府長史甚得人譽¶
王深相𠋣仗常於中齋别施榻云此是孔長史坐人莫得¶
預焉其見敬如此¶
馬魏書曰元順爲吏部尚書右僕射上省登階向榻見榻¶
甚故問都令史徐忤起曰此榻曽見先王坐順即哽塞涕¶
泗交流乆而不能言遂令換之¶
梁書曰臨汝侯猷爲益州頗僣濫客筵内遂有香燈(都稜/切)¶
不置連榻武帝知之以此爲僣還都以憂愧成疾卒¶
<pb:KR3k0012_SBCK_706-8b>¶
唐書曰玄宗命太常韋縚讀時令毎月一篇毎孟月朔日¶
上御宣政殿側置一榻東置靣案令韋縚坐而讀之¶
又曰李峴爲相元載於政事堂置榻邀宣事中官坐峴至¶
叱左右去榻¶
唐髙士傳曰管寕自越海及歸常坐一木榻積五十餘年¶
未嘗箕股榻上當膝處皆穿¶
郭子曰杜預拜鎭南將軍朝士悉至客皆在連榻于稚舒¶
後至曰杜元凱復以連榻坐客不坐便去¶
列仙傳曰脩羊公者魏人也止華隂山石室有懸石榻卧¶
其上石盡穿䧟¶
　　　　　胡牀¶
風俗通曰靈帝好胡牀董卓權胡兵之應也¶
魏志曰裴潜爲兖州刺史常作一胡牀及去官留以掛柱¶
<pb:KR3k0012_SBCK_706-9a>¶
齊書曰張景眞僣侈武帝拜陵還景眞白服乗舴猛坐胡¶
牀觀者咸疑是太子¶
梁書曰武帝軍至新林楊公則自越城移此領軍府壘北¶
樓與南掖門相對嘗登樓望戰城中遥見麾蓋縱神鋒弩¶
射之矢貫胡牀左右皆失色公則曰虜幾中吾脚談𥬇如¶
&KR0004;¶
又曰侯景旣簒位時着白紗帽而尚披青&KR0129;頭挿象牙梳¶
殿上常設胡床及荃蹄着鞾垂脚坐¶
北齊書曰武成胡后與沙門曇献通布金錢於献席下又¶
掛寳裝胡牀於献屋壁武成平生之所御者也¶
&KR0067;肩吾賦胡牀詩曰傳名乃外域入用信中京足欹形巳¶
正文邪體自平臨堂對逺客命旅誓&KR0004;征¶
<pb:KR3k0012_SBCK_706-9b>¶
¶
太平御覽卷第七百六¶
