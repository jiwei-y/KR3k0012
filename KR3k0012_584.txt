# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:31.641832
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 584
#+PROPERTY: FILE SB11n0727-584太平御覽-卷之五百八十四.
<pb:KR3k0012_SBCK_584-1a>¶
太平御覽卷第五百八十四¶
　樂部二十二¶
　　觱篥　五絃　六絃　七絃¶
　　　太一　方響　缶　鐸¶
　　　鐃　鐲　角　銅鉢¶
　　　壤　撫相　舂牘　拍板¶
　　　　　觱篥¶
樂部曰觱篥者笳管也卷蘆爲頭截竹爲管出於胡地制¶
法角音九孔漏聲五音咸備唐以編入鹵部名爲笳管用¶
之雅樂以爲雅管六竅之制則爲鳯管旋宫轉器以應律¶
管者也¶
通典曰篳篥夲名悲篥出於胡中其聲悲(或云儒者得傳/胡人吹以驚中)¶
(國馬後乃以笳/爲首竹爲管也)¶
<pb:KR3k0012_SBCK_584-1b>¶
通典曰桃皮東夷有卷桃皮以爲篳篥也二具大䗍也容¶
可數升並吹之以節樂亦出南蠻¶
樂府雜錄曰篳篥者夲龜兹國樂也亦名悲篥有𩔖於笳¶
也德宗朝有尉遟青官至將軍大暦中有幽州王麻奴者¶
解吹&KR1227;篥河北推爲第一手頗踞傲自&KR0018;除戎師外莫有¶
敢輕易請者時有從事姓盧不記名臺拜將入京臨歧把¶
酒請麻奴吹一曲子相送麻奴偃蹇大以爲不可盧乃怒¶
曰汝蓺亦未足稱者殊不知上國有尉遟將軍冠絶今古¶
麻奴大怒曰某之此蓺海内豈有及者耶今即徃彼定其¶
優劣不數月到京訪尉遟所居即常樂里也乃於側近僦¶
居日夕加意吹之尉遟每經其門過如不聞麻奴尚未分¶
因賂其閽者方得通見即設席於地令坐乃於髙般渉調¶
中吹一曲勒部低曲終流汗夾背尉遟頷頥謂曰此曲何¶
<pb:KR3k0012_SBCK_584-2a>¶
必於髙般渉徒費許多氣力也因自出銀字管於平般渉¶
調中吹之麻奴驚僨垂泣拜之曰某生於偏逺之方偶有¶
寡藝實爲無人今日幸聞天樂方悟前非遂將樂器碎之¶
而歸終身不復言觱篥¶
明皇雜録曰明皇旣幸蜀西南行&KR0004;入斜谷屬霖雨渉旬¶
於棧道雨中聞鈴聲與山相應上旣悼念貴妃採其聲爲¶
雨霖鈴曲以&KR0009;恨焉時梨園弟子善吹觱篥者張野狐唯¶
此人從至蜀上因以其曲授野狐泊至德中車駕復幸華¶
清宫從官嬪御多非舊人上於望京樓下命野狐奏雨霖¶
鈴曲未半上四顧凄凉不&KR0116;流涕左右感動與之歔欷其¶
曲今傳於法部¶
　　　　　五絃¶
國史&KR0024;云趙壁彈五&KR0076;人問其術壁曰吾之於五絃也始¶
<pb:KR3k0012_SBCK_584-2b>¶
則心驅之中則神遇之終則天隨之方吾浩然眼如耳耳¶
如&KR0569;不知五絃之爲壁壁之爲五絃也¶
音律圖曰五&KR0076;不知誰所造也今世有之比琵琶稍小盖¶
北國所出也¶
又曰二絃未詳所起形如琵琶二絃四隔孤柱一合散聲¶
二隔聲八柱聲一惣一十聲隨調應律¶
又曰𥘿漢未詳所起與琵琶同以不開目爲異四絃四隔¶
合散聲四隔聲十六惣二十聲隨調應律¶
　　　　　六絃¶
又曰六絃史盛作天寳中進形如琵琶而身長六絃四隔¶
孤柱一合散聲六隔聲二十四柱聲一惣三十一聲隔調¶
應律¶
　　　　　七絃¶
<pb:KR3k0012_SBCK_584-3a>¶
又曰七絃鄭喜子作開元中進形同阮咸而大近身旁有¶
少缺取其近身便也絃十三隔孤柱一合散聲七隔聲九¶
十一柱聲一惣九十九聲隨調應律¶
　　　　　太一¶
又曰太一司馬滔作開元中進十二絃六隔合散聲十二¶
隔聲七十二絃散聲應律吕以隔聲旋相爲宫合八十四¶
調今入雅樂宫懸内用之矣¶
又曰天寳樂任歴作天寳中進𩔖石憧十四絃設柱黄鍾¶
一均足倍七聲後柱作調應律每舞者執之¶
　　　　　方響¶
三禮圖方響梁有銅磬盖今方響也方響以䥫爲之脩九¶
寸廣二寸圎上方下架磬而不設𠋣架上以代鍾磬人間¶
使用者&KR0138;三四寸¶
<pb:KR3k0012_SBCK_584-3b>¶
樂府雜録曰唐咸通中有調音律官呉&KR0813;爲皷吹署丞善¶
打方響其妙超羣夲朱崖李太尉家樂人也¶
　　　　　缶¶
易曰日&KR0628;之离不皷缶而歌則大耋之嗟凶¶
毛詩宛丘曰坎其擊缶宛丘之道(缶者瓦器所以盛酒漿/𥘿人皷之以節歌也)¶
爾雅曰盎謂之缶注云盆也¶
史記曰𥘿王與趙王㑹澠池藺相如從𥘿王曰寡人聞趙¶
王好音請奏琴趙王皷琴𥘿御史書曰某年某月𥘿王命¶
趙王皷琴相如亦奉缶𥘿王𥘿王不肯相如曰五歩之内¶
請以頸血濺大王𥘿王不懌爲一擊之相如亦命趙御史¶
書曰某年某月趙王使𥘿王擊缶¶
淮南子曰夫窮郷之社扣瓮拊瓶相和而歌自以爲樂常¶
試爲之擊建皷撞巨鐘乃始知夫瓮瓶之足差也¶
<pb:KR3k0012_SBCK_584-4a>¶
徐幹中論曰聽黄鍾之音知擊缶之細涉庠序之教知不¶
學之困¶
吕氏春秋曰堯使質以麋鞅魚缶而皷之也¶
墨子曰農夫春耕夏耘秋歛冬藏息於吟缶¶
大周正樂曰今缶八永太&KR0004;司馬滔進獻廣平樂兼此八¶
缶具黄鍾一均聲¶
樂府雜録曰唐大中&KR0004;有調音律官天興縣丞郭道源善¶
擊甌用越甌邢瓶共一十二旋加减水以筯擊之其音妙¶
於方響也¶
　　　　　鐸¶
周禮曰二十五人爲兩置司馬一人因以名焉木舌金鈴¶
曰鐸軍中執之以通皷也¶
後周書曰長孫紹逺爲太常廣召工創造樂器土木絲竹¶
<pb:KR3k0012_SBCK_584-4b>¶
各得其冝唯黄鍾不調紹逺每以爲意甞因退朝經韓使¶
君佛寺過浮圖三層之上有鳴鐸焉忽聞其音雅合宮調¶
取而配奏方始克諧紹逺乃啓世宗行取¶
通禮義纂曰鐸大鈴振之以通皷也¶
大周正樂曰鐸如鐃以木爲舌揺之以和皷也¶
樂書曰木鐸者鈴也主銅爲之以木作舌故天將以夫子¶
爲木鐸言施政教時天將命以號令天下文舞所執而鳴¶
之以振文教¶
樂書曰金鐸者形同木鐸以爲金舌號令爲度鳴而驚衆¶
舞所執以振武教者也¶
鄭注司馬職云掩上振之爲摝摝者止行息氣也六軍三¶
三而居其間相逺故振鐸以通之使軍衆知可進可止之¶
節也¶
<pb:KR3k0012_SBCK_584-5a>¶
司馬法曰皷聲不過閶&KR0911;聲不過闒鐸聲不過其琅也¶
廣古今五行記曰晉&KR0598;帝建興四年晉陵人陳寵在田得¶
銅鐸五枚皆有龍虎形¶
大周正樂曰唐朝承周隋離亂之後樂懸散失獨無徴音¶
國姓所闕知者不敢聞逹其事天后末御史大夫李嗣真¶
常宻求之不得一旦秋爽聞砧聲有應之者在今弩營是¶
當時英公宅又數年無由得之其後敬業舉兵敗走后瀦¶
其宫嗣真乃求得䘮車一鐸入而振之於東南隅果有應¶
也遂掘之得石一叚裁爲四具&KR0024;樂懸之散闕今享宗廟¶
郊天掛簨簴者乃嗣眞所得也¶
　　　　　鐃¶
釋名曰鐃鐃也者宮懸用之飾以流&KR0171;¶
禮記曰始奏以文文擊皷以驚衆也復亂以武武擊鐃而¶
<pb:KR3k0012_SBCK_584-5b>¶
退也¶
周禮曰金鐃止皷(鐃如鈴無舌者秉執/而鳴之以止皷也)¶
樂書曰金鐃小者似鈴執而鳴之以止皷也舞武工人所¶
執謂振而退武也大者懸而擊之象鍾形薄旁有二十四¶
銑應律音而和樂也¶
&KR0003;文曰鉦鐃也鈴柄中上下通鉦也銑小鐃也軍法卒長¶
執銑漢有皷吹曲有鐃歌¶
　　　　　鐲¶
周禮曰皷人以金爲鐲節皷形如小鍾行鳴之以爲皷節¶
也近代有大銅疊懸而擊之¶
又曰卒長執鐃兩司馬執鐲言鐲鐃之用謂鉦鐸之屬以¶
金鐃止皷而金鐲節皷然是四金之數故鐲者非雅樂器¶
也¶
<pb:KR3k0012_SBCK_584-6a>¶
　　　　角¶
通禮義纂曰長鳴角也按&KR0214;&KR0057;師蝄蜽與黄帝戰於𣵠鹿¶
帝命吹角爲龍鳴以禦之魏武帝征烏桓軍士思歸乃減¶
角爲中鳴其聲尤悲以應胡笳晉宋以降㳂襲用之有長¶
鳴唐禮大駕陳一百二十具是承晉魏之制也¶
宋樂志曰西戎有吹金者銅角長可二尺形如牛角書記¶
所不載或云出羗胡以驚中國馬¶
又曰角長五尺形如竹筒夲細末稍大未詳所起今鹵部¶
及軍中用之或以竹木或以皮爲之無定制按古軍法有¶
吹角也此器俗名拔邏迴盖胡虜驚軍之音所以書傳無¶
之海内亂離至侯景圍臺城方用之也¶
　　　　　銅鉢¶
又曰銅鉢是西凉樂也以皮紐相擊應節令法樂用之¶
<pb:KR3k0012_SBCK_584-6b>¶
通典曰銅鉢亦謂之銅盤出西戎及南蠻其圍數寸隠起¶
如浮漚貫之以韋相擊以和樂也南蠻國大者圍數尺或¶
謂齊穆士素所造也¶
　　　　壤¶
風圡記曰壤者以木作前廣後銳長尺三四寸其形如履¶
節僮少以爲戲也堯時有八九十老(人/擊)而歌曰日出而作¶
日入而息鑿井而飲耕田而食帝何力於我哉¶
風俗通曰相拊也所以輔相於樂奏樂之時先擊相¶
又曰雅形如&KR0238;䇶有推詩云訊疾以雅是也¶
　　　　撫相¶
大周正樂曰撫相以韋爲之實以糠撫之以節也¶
　　　　春牘¶
周禮笙師曰云掌春牘應雅鄭司農云狀如&KR0238;䇶而弇口¶
<pb:KR3k0012_SBCK_584-7a>¶
大長五尺六寸以革鞔之有兩紐虚無底舉以頓地如舂¶
杵亦謂之頓相相助也以節樂也或謂梁孝王築睢陽城¶
方十二里造時唱聲以小皷爲節築者下築和之後丗謂¶
此聲爲睢陽樂¶
　　　　　柏板¶
樂府雜録曰𤣥宗令黄幡綽撰柏板譜幡綽乃於&KR0083;上𦘕¶
一耳進之問其故對曰但有耳道則無失其節奏也韓文¶
公因爲樂司¶
太平御覽卷第五百八十四¶
<pb:KR3k0012_SBCK_584-7b>¶
<pb:KR3k0012_SBCK_584-7b>¶
