# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:59.950975
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 963
#+PROPERTY: FILE SB11n0727-963太平御覽-卷之九百六十三.
<pb:KR3k0012_SBCK_963-1a>¶
太平御覽卷第九百六十三¶
　竹部二¶
　　竹下(筍附)¶
　　　　桂竹　箭竹　桃枝竹¶
　　　　篁竹　䈥竹　鈎端竹¶
　　　　笻竹　種龍竹　雲母竹¶
　　　　㰚竹　&KR1217;竹　狗竹¶
　　　　篃竹　由梧竹　班皮竹¶
　　　　篔簹竹　苦竹　射同竹¶
　　　　沙麻竹　石麻竹　笣竹¶
　　　　雞頸竹　籚&KR1217;竹　䈄竹¶
　　　　莽竹　㔂竹　簢竹¶
　　　　仲竹　&KR2312;竹　漢竹¶
<pb:KR3k0012_SBCK_963-1b>¶
　　　利竹　林於竹　晉竹¶
　　　沛竹　棘竹　䈏竹¶
　　　弓竹　簜竹　筍¶
　　　　　桂竹¶
山海經曰雲山有桂竹甚毒傷人必死(郭璞曰始興小/桂縣出桂竹也)¶
　　　　　箭竹¶
爾雅曰東南之美者有㑹稽之竹箭焉¶
禮記曰禮之於人也如竹箭之有筠也(事具/禮部)¶
&KR0003;文曰箭矢竹也¶
戴凱之竹譜曰箭竹髙者一丈節間三尺堅勁中爲矢¶
　　　　　桃枝竹¶
爾雅曰桃枝四寸有節(今桃枝節間/相去多四寸)¶
竹譜曰桃枝竹皮滑而黄可以爲席¶
<pb:KR3k0012_SBCK_963-2a>¶
山海經曰嶓冢之山&KR0349;水之上多桃枝竹¶
裴氏廣州記曰有桃竹¶
魏志曰倭國有桃枝竹¶
　　　　　篁竹¶
竹譜曰篁竹似桂而槪節¶
　　　　　䈥竹¶
竹譜曰䈥竹長二丈許圍數寸至堅利出日南九真&KR0047;方¶
以爲矛其筍未成竹時堪爲弩絃見徐&KR0168;南中奏劉淵林¶
云夷人以史篻(音/瓢)竹爲矛即是䈥竹一物而二名者也¶
永嘉郡記曰陽興去安固江口六十五里有仙石山頂上¶
有平石辟方十餘丈名爲仙壇壇陬有一䈥竹凡有風來動¶
音自成宫啇¶
周景式廬山記曰康皇溪道士種松及䈥竹竿¶
<pb:KR3k0012_SBCK_963-2b>¶
笁法真登羅山䟽曰嶺南道無䈥竹唯羅山有之其大尺¶
圍細者色如黄金堅貞踈節¶
異苑曰東陽留道先元嘉四年䈥竹林忽生連理野人無¶
知謂爲楇祟斫殺之¶
　　　　　鈎端竹¶
山海經曰嶓冢之山&KR0349;水之北多鈎端竹¶
　　　　　笻竹¶
漢書曰張騫至大夏見笻竹杖問之云賈人市之身毒國¶
山海經曰&KR0027;山多狹竹(郭璞曰/即笻竹)¶
竹譜曰笻竹髙節實中狀&KR0002;人剡俗謂之扶老竹廣志云¶
出南廣卭都縣¶
羅浮山記曰卭竹本出卭山張騫西至大夏所見也而此¶
山左右時有之郷老多以爲杖¶
<pb:KR3k0012_SBCK_963-3a>¶
　　　　　種龍竹¶
廣志曰種龍竹任作笛¶
吕氏春秋曰昔黄帝命伶倫爲律伶倫自大夏之西沅渝¶
之隂取竹之嶰谷斷兩節間長六寸九分而吹之以爲黄¶
鍾之宫律之本也(竹譜曰種龍/竹伶倫所伐)¶
　　　　　雲母竹¶
廣志曰雲母竹大竹也¶
　　　　　㰚竹¶
廣志曰㰚竹細而多㓨¶
　　　　　&KR1217;竹¶
廣志曰&KR1217;竹任作笛¶
嶺表録異曰&KR1217;簩竹皮薄而空多大者俓不逾二寸皮上¶
有麤澁文可爲錯子錯甲利勝於鐵&KR0002;鈍以漿水洗之還¶
<pb:KR3k0012_SBCK_963-3b>¶
復快利(廣州記云石麻之竹勁而/利削爲刀割象皮如切竿)¶
　　　　　狗竹¶
竹譜曰狗竹節間有毛出臨海¶
　　　　　篃竹¶
竹譜曰篃竹江漢間謂之箭竿一尺數節葉大如扇可以¶
衣蓬江漢之間謂之&KR1972;竹(音/蒯)¶
　　　　　由梧竹¶
南方草木狀曰由梧竹吏民家種之長三四丈圍一尺八¶
九寸作屋柱出交阯¶
林邑記曰由梧堪爲屋梁柱¶
左思吴都賦曰由梧有篁¶
　　　　　班皮竹¶
愽物志曰洞庭虞帝之二女啼以涕揮竹竹盡班今下雋¶
<pb:KR3k0012_SBCK_963-4a>¶
有班皮竹¶
　　　　　篔簹(音芸/當)¶
顧微廣州記曰箄竹一名篔簹節長一丈○呉録曰始興曲¶
江縣有篔簹竹圍尺五寸節相去六七尺夷人以爲布葛¶
異苑曰建安有篔簹竹節中有人長尺許頭足皆具¶
竹譜曰篔簹竹大者中作甑¶
　　　　　苦竹¶
永嘉郡記曰樂成縣民張廌者隱居頥志不應辟命家有¶
苦竹數十頃在竹中爲屋恒居其中王右軍聞而造之廌¶
逃避竹中不與相見一郡號爲髙士¶
　　　　　射筒竹¶
竹譜曰射筒竹薄肌而長中着箭因以爲名¶
　　　　　沙麻竹¶
<pb:KR3k0012_SBCK_963-4b>¶
南越志曰沙麻竹人削以爲弓弓似弩淮南所謂溪子弩¶
也或曰&KR0171;麻竹或曰麤麻竹¶
嶺表録異曰沙摩竹廣桂皆植大如茶盌竹厚而空小一¶
人止擎一莖堪爲茅屋之椽梁也其種者即釤其竿毎截¶
二尺許釘入土不逾月而生根葉明年長牙笋不三載而¶
爲林盖土地所冝也(南人俺以/塩爲笋笴)¶
　　　　　石麻竹¶
裴淵廣州記曰石麻竹勁利削爲刀切象皮如截芋¶
　　　　　笣竹¶
頋微廣州記曰平鄉縣有笣竹堪作布¶
吴都賦曰笣筍抽節徃徃縈結¶
　　　　　雞頸竹¶
竹譜曰雞頸竹篁之&KR0011;纎細大者不過如指踈葉黄皮強¶
<pb:KR3k0012_SBCK_963-5a>¶
脆無所堪施筍美青班色緑江山崗所饒也¶
　　　　　籚&KR1217;竹¶
竹譜曰此竹當是蘆出楊州東垂諸郡浙江以東可以爲¶
箎¶
　　　　　䈄竹¶
竹譜曰䈄墮竹大如脚指蟲食其筍皮&KR0011;綉甚可愛¶
　　　　　莽竹¶
爾雅曰莽數節(節間/促也)¶
　　　　　㔂竹¶
爾雅曰㔂(音/&KR0532;)堅中(竹&KR0011;其/中實也)¶
　　　　　簢竹¶
爾雅曰簢(音/閔)筡(音/徒)中(其中/空也)¶
　　　　　仲竹¶
<pb:KR3k0012_SBCK_963-5b>¶
爾雅曰仲無笐(亦竹&KR0011;未/詳音航)¶
　　　　　&KR2312;竹¶
禮斗威儀曰君乗水而王其政太平&KR2312;紫脫爲常生¶
壬子年拾遺記曰岑華山在西海之西有&KR2312;竹爲簫管吹¶
之&KR0002;群鳯之鳴¶
　　　　　漢竹¶
廣志曰永昌有漢竹圍三尺餘¶
　　　　　利竹¶
廣志曰西南出利竹¶
　　　　　林於竹¶
竹譜曰林於竹葉薄而廣¶
　　　　　晉竹¶
吴越春秋曰吴王聞越王盡心自守賜之以書増之以封¶
<pb:KR3k0012_SBCK_963-6a>¶
越王乃使大夫賫葛布十萬狐皮五&KR0031;晉竹十&KR0067;以荅封¶
禮¶
　　　　　沛竹¶
東方朔神異經曰南方荒中有沛竹其長百丈圍二丈五¶
六尺厚八九寸可以爲舡其子美食之可以巳瘡癘(張茂/先曰)¶
(子笋/也)¶
　　　　　&KR0068;竹¶
竹譜曰&KR0068;竹生交州諸郡藂生&KR0004;有數十莖大者二尺圍¶
肉至厚幾於實中夷人破以爲弓枝節皆有㓨彼人種以¶
爲城卒不可攻萬震異物志所謂種爲藩落阻過曽墉者¶
也或卒倒根岀大如十石物從横相承&KR0250;如繰車一名笆¶
竹見三倉筍味落人&KR0066;髪¶
沈懷逺南越志曰宋昌縣有&KR0068;竹長十㝷大如甕其間短¶
<pb:KR3k0012_SBCK_963-6b>¶
者輙六七丈也爲竹藂薄葉下有鈎刺或有條末如芒針¶
南州異物志曰&KR0068;竹節有&KR0068;刺¶
嶺表録異曰南土有刺竹即枝上有刺南人呼刺爲刺勒¶
自根橫生枝條展轉如織雖野火焚燒只燎細枝嫰葉春¶
藂生轉復牢宻邕州舊以刺竹爲墻蠻蜒來侵竟不能入¶
　　　　　䈏竹¶
竹譜曰䈏與由衙厥體俱洪圍或累尺䈏實衙空南越之¶
居梁柱是供¶
異物志曰有竹曰䈏其大數圍節間相去局促中¶
實滿堅強以爲屋榱断截便以爲棟梁不復加斤¶
斧也¶
　　　　　弓竹¶
竹譜曰弓竹出東垂諸山¶
<pb:KR3k0012_SBCK_963-7a>¶
　　　　　　簜竹¶
尚書禹貢曰篠簜旣敷¶
爾雅曰簜竹(竹别名也儀禮曰蕩竹在/建鼓之間謂筲管之属)¶
　　　　　筍¶
爾雅曰筍竹萌(&KR0004;生/者)¶
毛詩韓弈曰其蔌維何維筍及蒲(筍竹/萌也)¶
周禮天官醢人曰加豆之實箈菹筍菹(箈箭萌也/筍竹萌也)¶
東觀漢記曰馬援至荔浦見冬筍名笣筍上言禹貢厥¶
笣橘柚疑謂是也其味羙於春夏筍¶
續晉安帝紀曰豫州刺史司馬尚之爲桓玄將馮該所攻¶
倉儲稍竭外白戰士多飢悉未付食是時蘆筍時也尚之¶
指筍曰且噉此足解三日將士離心遂敗¶
吕氏春秋曰味之美者越駱之(髙誘曰/筍也)¶
<pb:KR3k0012_SBCK_963-7b>¶
華陽國志曰何隨字季葉有竹園人盗其筍者隨行見¶
之恐驚乃挈履而歸¶
荆州圖曰茿陽薤山上有&KR0012;竹三年而生一笋笋成代謝¶
常一¶
楚國先賢傳曰孟宗字恭武至孝母好食竹笋宗入林中¶
哀號方冬筍爲之出因以供養時人皆以爲孝感所致¶
南史曰沈道䖍有人㧞其屋後笋令人止之曰惜此笋欲¶
令成林更有佳者相與乃令人買大笋送與盗者慙不取¶
道䖍使置其門内而還¶
笋譜曰笋者竹之蒻也竹之醜節種(凡草木有白蒻嫰而/堪食者皆曰白蒻世)¶
(同蔗/属)厥性弱於木而強於草實草木中別&KR0011;也¶
陸&KR0027;&KR0170;笋賦曰洪纎靡定方圎不均(南方有/方竹)¶
太平御覽卷第九百六十三¶
<pb:KR3k0012_SBCK_963-8a>¶
