# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:21.889365
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 431
#+PROPERTY: FILE SB11n0727-431太平御覽-卷之四百三十一.
<pb:KR3k0012_SBCK_431-1a>¶
太平御覽卷第四百三十一¶
　人事部七十二¶
　　　勤　儉約　儉嗇¶
　　　　　勤¶
尚書無逸曰文王自朝至于日中昊弗遑暇食用咸和萬¶
民¶
又大禹謨曰克勤于&KR0022;¶
又金縢曰昔周公勤勞王家惟予冲人弗及知¶
又梓材曰先王旣勤用明德¶
又周官曰功崇惟志業廣惟勤¶
左傳宣下曰郄成子曰吾聞之非德莫如勤非勤何以求¶
民文王猶勤况寡德乎¶
又宣下曰民生在勤勤則不匱¶
<pb:KR3k0012_SBCK_431-1b>¶
禮記&KR0021;法曰舜勤衆事而野死&KR0115;勤其官而水死¶
東觀漢記曰明帝行部署不用輦晝甲夜乃解偃讀衆書¶
乙夜盡寢先五鼓起率常如此¶
又曰陳寵辟司徒鮑昱府&KR0122;屬專尚交遊以不肯親事爲¶
髙寵常非之獨勤以物務¶
又曰班超居家常執勤苦不恥勞辱¶
又曰王丹字仲因毎歳農時輒載酒肴於田間&KR0248;勤者與¶
而勞之¶
魏氏春秋曰髙文惠爲刺姦令夙夜匪懈至擁&KR0176;抱書而¶
寐太祖嘗夜微出覘察諸吏見而哀之徐解衣覆之而去¶
魏志曰叚灼上䟽理鄧艾曰艾值歳㐫又爲區種身&KR0013;烏¶
衣手執耒耜以率將士上下相感莫不盡力¶
呉志曰諸&KR0081;恪征淮南以滕胤爲都督掌統留事㣧白日¶
<pb:KR3k0012_SBCK_431-2a>¶
接賔客夜省文書或至曉不寐¶
王隱晉書曰陶侃少長勤勑自強不息常語人曰大禹聖¶
者乃惜寸隂至於凡俗當惜分隂¶
晉書曰任愷素有識鑒加以在公勤恪甚得朝野稱譽¶
唐書曰杜佑性勤而無倦雖位極將相手不釋卷質明視¶
事接對賔客夜則燈下讀書孜孜不怠與賔佐談論人憚¶
其貴而伏其&KR0054;¶
杜預自叙曰在家則滋味經籍居官則畢力理治公家之¶
事知無不爲¶
夏仲御别傳曰夏統字仲御永興人與母兄弟居&KR0106;星行¶
夜歸採梠求食母老病不悰家事仲御鼔四起洒掃庭内¶
鑚火炊爨之後徑便入野¶
孟子曰鷄鳴而起孜孜爲善舜之徒也¶
<pb:KR3k0012_SBCK_431-2b>¶
淮南子曰墨子無黔突孔子無暖席是故聖人蒙耻辱以¶
干世主者非以貪禄慕位也欲事天下之利除萬民之害¶
也¶
又曰跬歩不休跛鱉千里積累不輟可成丘阜¶
鹽鐡論曰禹感洪水身親其勞簮墮不掇冠挂不顧¶
　　　　　儉約¶
尚書大禹謨曰禹克儉于家¶
周書曰文王疾召太子發曰吾栝柱茅茨盖爲民愛費也¶
禮記檀弓下曰晏子一狐裘三十年¶
又禮器曰晏平仲祀其先人豚肩不掩豆澣衣濯冠以朝¶
君子以爲隘矣¶
左傳桓公曰臧哀伯諌曰清廟茅屋大輅越席大羮不致¶
粢食不鑿昭其儉也¶
<pb:KR3k0012_SBCK_431-3a>¶
又閔公曰衛文公大布之衣大帛之冠¶
又襄公上曰季文子卒大夫入歛公在位無衣帛之妾無¶
食粟之馬無藏金玉無重器備¶
又襄五年曰叔向曰子展儉而壹¶
又哀上曰子西曰二三子無患矣吾昔聞闔閭食不二味¶
居不重席室不崇壇器不雕鏤宫室不觀舟車不飾衣服¶
財用擇不取費(選取堅厚/不尚細靡)¶
公羊傳宣公曰&KR0051;靈公無道趙盾趍入靈公望見再拜(知/其)¶
(欲諌以/拒之)盾出公使勇士徃殺之勇士入俯而闚其户方食¶
魚飡勇士曰嘻子誠仁人也爲&KR0051;國重卿而食魚飱見子¶
之儉也君使我殺子吾不忍殺子也吾亦不可復見君遂¶
刎頸而死¶
論語里仁曰以約失之者鮮矣¶
<pb:KR3k0012_SBCK_431-3b>¶
又㤗伯曰子曰禹吾無間然矣菲飲食而致孝乎&KR0017;神惡¶
衣服而致美乎黻冕卑宫室而盡力乎溝洫¶
漢書曰公孫弘起徒歩數年至宰相封侯於是開東閤以¶
延賢人食一肉脫粟之飯故人賔客仰衣食俸禄皆以給¶
之¶
又曰辛慶忌居處恭儉飲食&KR0013;服尤以節約¶
東觀漢記曰第五倫性節儉雖爲二千石常衣布躬莝飬¶
馬妻炊㸑飲食受俸禄常取赤米¶
又曰王良爲大司徒司直在位恭儉妻子不入官舎布&KR0013;¶
瓦器時司徒吏鮑恢以事到東海候其家而良姜布裠曵¶
柴從田中歸恢告曰我司徒吏也故來授書欲見夫人妻¶
曰妾是也恢乃下拜歎息而還¶
又曰李恂爲兖州刺史清約率下食不二味¶
<pb:KR3k0012_SBCK_431-4a>¶
謝承後漢書曰東郡趙咨爲東海人遺其&KR0031;枯魚者噉之¶
二歳不盡以儉化俗¶
又曰朱寵子字仲威爲太尉家貧食脫粟飯卧布&KR0013;朝廷¶
賜錦&KR0013;梁肉皆不敢受¶
張璠漢記曰荀爽爲三公食不過一肉脫粟飯坐皮褥¶
范曄後漢書曰羊陟拜河南尹計日受俸食乾飯茹菜¶
又曰宣秉字巨公馮翊雲陽人爲御史中丞遷司&KR0032;校尉¶
秉性節約常布服&KR0013;&KR0188;食瓦器帝嘗幸其府舎見而歎曰¶
楚國二龔不如雲陽宣巨公即賜布帛帳帷¶
又曰&KR0021;遵爲人廉約小心克巳奉公賞賜輒盡與士卒家¶
無私財身衣韋袴布&KR0013;夫人裳不加縁帝以是重焉¶
魏略曰常林字伯槐歷宰守刺史所在檢身節用其家常¶
飢乏糟糠緼弊¶
<pb:KR3k0012_SBCK_431-4b>¶
魏志曰太祖平栁城頒所獲器物以素屏風素馮几賜毛¶
玠曰君有古人之風故賜君古人之服玠居顯位常布衣¶
&KR0188;食¶
呉志曰是儀字子羽北海營陵人爲尚書僕射不服精細¶
食不重膳孫權聞之幸儀舎求視&KR0188;食親甞之對之歎息¶
&KR0051;書曰帝以山濤清儉無以供養特給日契加賜牀帳茵¶
蓐禮秩崇重時莫爲比濤居榮貴貞愼儉約雖爵同千乗¶
而無嬪媵¶
王隱&KR0051;書曰李胤歷職内外而至貧儉兒病無以市藥上¶
賜錢十萬¶
&KR0051;中興書曰王廙爲母立屋過制中宗流涕諌之帝所幸¶
鄭夫人&KR0129;無文綉其恭儉率下如此¶
又曰陸納字祖言徴拜左民尚書將應召綱紀白日冝裝¶
<pb:KR3k0012_SBCK_431-5a>¶
幾舫約曰吾家不在此巳勑&KR0059;奴乗駕裝并食糧米無所¶
湏也臨發載&KR0013;襆而巳其餘皆封還官¶
崔鴻十六國春秋趙録曰孟卓字君偉廣平人少脩清苦¶
之志有一單裠十年不澣¶
又前燕録曰太尉楊驚字士秋右北平無終人也驚母李¶
氏&KR0054;學有母儀慕容晁常&KR0155;堂拜敬性尤清儉好施無倦¶
位爲台保爵封郡公常乗弊車瘠牛卒無餘財¶
後漢書曰孝文帝性儉素常服澣濯之衣鞍勒䥫木而巳¶
宋書曰文帝性存儉約不好奢侈車府令嘗以輦䇨故請¶
改易之輦席舊以烏皮縁欲代以紫皮上以䇨未至於壞¶
紫色貴並弗聽也(䇨音/貢)¶
又曰孝武大明中壞上所居隂室於其處起王燭殿與群¶
臣觀之牀頭有土鄣壁上挂&KR0081;燈籠麻䋲拂侍中&KR0061;顗盛¶
<pb:KR3k0012_SBCK_431-5b>¶
稱巳爲過矣¶
又曰顔延之性旣&KR0310;傲兼有酒過肆意直言曽無廻隱故¶
論者多不知之居身清儉不營財利布衣&KR0188;食獨酌郊野¶
當其爲適傍&KR0002;無人¶
蕭子顯齊書曰髙帝即位後身不御精細之物勑中書舎¶
人桓景真曰主衣中似有玉&KR0050;導此制始自大明末復太¶
始増其光麗留此著主衣政是興長疾源可即時打破後¶
宫器物欄檻以銅爲飾者改用䥫内殿施黃紗帳宮人著¶
紫皮履華蓋除金花&KR0050;以用䥫廻釘毎曰使我治天下十¶
年當使黃金與&KR0095;同價¶
又曰太官進食有裹蒸明帝曰我食此不盡可四片破之¶
餘充晚食¶
又曰太始巳來相承奢侈太祖輔政上表禁民間華僞不¶
<pb:KR3k0012_SBCK_431-6a>¶
得作成綉裠衣道路不得着錦履不得作局脚檉栢牙&KR0451;¶
箱籠錦縁不得以七寳飾樂器又諸&KR0258;&KR0238;物不得以金銀¶
爲花獸¶
又曰王逡之字宣約瑯邪臨沂人也少好學儉素衣服不¶
浣几案塵墨¶
齊春秋曰王儉字仲寳臨沂人不好聲色衣裘服用取給¶
而巳¶
梁書曰到漑字茂灌美風儀善容止所莅以清白脩性又¶
率儉不好聲色虚室單衣傍無&KR0078;侍¶
後周書曰辛慶之位遇雖隆而率性儉素車馬衣服不尚¶
華侈志量温和有儒者風度特爲當時所重¶
唐書曰虞丗南隋時丗基當朝貴盛妻子&KR0013;服擬於王者¶
丗南雖同居而躬履勤儉不失素業¶
<pb:KR3k0012_SBCK_431-6b>¶
又曰李藩爲相憲宗謂曰前代理天下或家給人足或國¶
貧下困其故何也藩對曰古人云儉以足用盖足用繫於¶
儉約誠使人君不貴珠玉惟務耕桑則人無&KR0075;巧俗自敦¶
夲百姓旣足君孰與不足帝曰儉約之事是我誠心唯當¶
上下相朂以保此道¶
又曰于休烈在朝凢三十餘年歷掌清要家無擔石之蓄¶
恭儉深仁未甞以喜愠形於顔色而親覽下士推轂後進¶
雖位崇年髙曽無倦色¶
文子曰量腹而食度身而衣節乎巳者貪心不生矣¶
墨子曰&KR0051;文公好惡衣臣下皆衣䍧羊之裘以韋帶劔¶
吕氏春秋曰周明堂茅茨蒿柱土階三尺以見儉也¶
風俗通曰大禹闕百品之羞而菲庖厨殷湯寐寢黃屋駕¶
而乗露輿¶
<pb:KR3k0012_SBCK_431-7a>¶
魏武别傳曰武皇帝子中山恭王衮尚儉約教勑妃妾紡¶
績織絍習爲家人之事¶
桓階别傳曰䧟爲趙郡太守時俸盡食醬　上聞之數戲¶
曰卿家作醬頗得成不詔曰光光大魏富有四海棟梁大¶
臣而有&KR0188;食非吾所以禮賢之意也其賜射鹿師二人并¶
給媒弩¶
三輔决録曰前隊大夫有范仲翁鹽䜴蒜果共一筩言其¶
麤儉也¶
㑹稽典録曰陳脩字奉先遷爲豫章守性清㓗恭儉十日¶
一炊不燃官薪¶
殷康明愼曰古人云驕奢人之殃恭儉福之塲¶
古今善言曰靈帝時欲用羊續爲三司而中官求其賂續¶
出黃帋&KR0024;&KR0129;以示使者¶
<pb:KR3k0012_SBCK_431-7b>¶
延篤與李文德書曰吾食赤烏之䴸麥飲化益之玄醴折¶
張騫大&KR0080;之蒜㰱&KR0051;國郇瑕氏之鹽¶
魏武令曰吾衣&KR0013;皆十歳也歳歳斛浣&KR0024;納之¶
衛顗奏曰武皇帝之時後宮食不重&KR0079;衣不錦繡茵席不¶
縁物無丹&KR0238;用能平定天下遺福子孫¶
　　　　　儉嗇¶
毛詩曰汾沮洳刺儉也(沮洳漸/洳也)¶
又&KR0081;屨曰刺&KR0310;也魏地狹隘其民機巧趨利其君儉嗇&KR0310;¶
急¶
又曰蟋蟀刺&KR0051;僖公也儉不中禮故作是詩以閔之¶
論語曰如有周公之才之美使驕且吝其餘不足觀也巳¶
又曰出納之吝謂之有司¶
史記曰魯人俗儉嗇曹氏邴氏尢甚以䥫治起富至巨萬¶
<pb:KR3k0012_SBCK_431-8a>¶
然家自父兄子孫約俛有拾仰有取¶
三輔決録曰平陵士孫奮冨聞京師性儉恡甞&KR0043;客舎雇¶
錢直甚少主人曰君惜錢如此欲作士孫景卿耶¶
魏略曰曹洪家冨而性嗇文帝前在東宫嘗從洪貸絹百¶
疋洪不稱意及犯法自分必死¶
晉書曰王戎性好興利廣収八方園田水碓周遍天下積¶
實聚錢不知紀極而又儉嗇不自奉養天下人謂之膏盲¶
之疾女適裴頠貸錢數萬乆而未還女後歸寜戎色不恱¶
女遽還直然後乃歡從子將婚戎遺其一單衣婚訖而更¶
責取家有好李常出貨之恐人得種&KR0106;鑚其核以此獲譏¶
於丗¶
後魏書曰崔光韶家足於財而性儉恡衣弊馬瘦食味麄¶
薄始光韶在都同里王蔓於夜遇盜害其二子孝莊詔黄¶
<pb:KR3k0012_SBCK_431-8b>¶
門髙道穆令加撿捕一方之人家别搜索至光韶宅綾絹¶
錢布匱篋充積議者譏其矯嗇¶
郭子曰王丞相性儉即帳下甘果盈溢不散渉春爛敗都¶
督白之公令拾去勑云愼不可使大郎知大郎名恱字長¶
豫¶
&KR0051;書曰和嶠家産殷冨擬於王者然性至恡以是獲譏杜¶
預以爲嶠有錢癖¶
後魏書曰和跃清河人也爲平昌太守家巨冨而性恡嗇¶
理錢數百斛其母季春思堇惜錢不買¶
太平御覽卷第四百三十一¶
