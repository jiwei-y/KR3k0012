# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:22.791966
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 446
#+PROPERTY: FILE SB11n0727-446太平御覽-卷之四百四十六.
<pb:KR3k0012_SBCK_446-1a>¶
太平御覽卷第四百四十六¶
　人事部八十七¶
　　　　　品藻中¶
晉書曰韋忠傳云裴頠爲僕射數言忠於司空張華華辟¶
之辭病不赴人問其故忠曰吾茨簷賤士本無官情且茂¶
先華而不實裴頠慾而無厭弃典禮而附賊后此豈大丈¶
夫之所冝行耶¶
又曰王戎有人倫鑒識嘗目山濤如璞玉渾金人皆欽其¶
寳莫知名其器王衍神姿髙徹如瑶林瓊樹自然是風塵¶
外物謂裴頠拙於用長荀朂工於用短陳道寜　如束¶
長竿¶
又曰禇陶呉平召&KR0024;尚書郎張華見之謂陸機曰君兄弟¶
龍躍雲津願彦先鳯鳴朝陽謂東南之寳巳盡不意復見¶
<pb:KR3k0012_SBCK_446-1b>¶
禇生機曰公但未覩不鳴不躍者耳華曰故知延門之德¶
不&KR0012;川岳之寳不匱矣¶
又曰樂廣尚書令衛瓘朝之&KR0132;舊逮與魏正始中諸名士¶
談論見廣而竒之曰自昔諸賢旣殁常恐微言將絶而今¶
乃復聞斯言於君矣命諸子造焉曰此人之水鏡見之瑩¶
然&KR0002;披雲而覩青天也¶
又曰嵇紹始入或謂王戎曰昨於稠人中始見&KR0286;紹昂昂¶
然&KR0002;野鶴之在雞羣戎曰君復未見其父耳¶
又曰王戎㓜而頴悟神彩秀徹視日不昡裴楷見而目之¶
曰戎眼爛爛如巖下電¶
又曰張翰有清才善屬文而縱任不拘時人號爲江東歩¶
兵¶
又曰劉毅轉司頴校尉紏正豪右京師肅然司部守令望¶
<pb:KR3k0012_SBCK_446-2a>¶
風投印綬者甚衆時人以毅方之諸葛豐蓋寛饒¶
又曰樂廣少與&KR0042;農&KR0045;准相善准之二子曰喬曰髦皆知¶
名於丗准使先詣裴頠頠性&KR0042;方愛喬有髙韻謂准曰喬¶
當及卿髦少减也又使詣廣廣性清淳愛髦有神撿謂准¶
曰喬自及卿然髦亦清出准歎曰我二兒之優劣乃裴樂¶
之優劣也論者以爲喬雖有髙韻而神檢不足樂爲得之¶
矣¶
又曰劉頌守廷尉時尚書令史扈寅非罪下獄詔使考竟¶
頌執據無罪寅遂得免時人以頌比張釋之乎¶
又曰和嶠遷頴川太守爲政清簡甚得百姓懽心太&KR0019;從¶
事中朗廋敳見而歎曰嶠森森如千丈松雖磥砢多節目¶
施之大厦有棟梁之用¶
又曰郗鑒傳云王敦嘗謂曰樂彦輔短才耳後生流宕言¶
<pb:KR3k0012_SBCK_446-2b>¶
違名檢考之以實豈勝武秋耶鑒曰擬人必於其倫彦輔¶
道韻平淡體識冲粹處傾危之朝不可得而親踈及愍懷¶
太子之廢柔而有正武秋失節之士何可同日而言敦曰¶
愍懷廢徙之際交有危機之急人何能以死守之乎以此¶
相方其不减明矣¶
又曰孫登傳云&KR0286;康從之遊三年問其所圖終不荅康毎¶
歎息將别謂曰先生竟無言乎登乃曰子識火乎火生而¶
有光而不用其光果在於用光人生而有才不用其才而¶
果在於用才故用光在乎得薪所以保其曜用才在於識¶
眞所以全其年今子才多識寡難乎免於今之丗去矣子¶
無求手康不能用果遭非命¶
又曰王湛傳云武帝亦以湛爲癡毎見濟輙調之曰卿家¶
癡叔死未濟常無以荅及是帝又問如&KR0004;濟曰臣叔殊不¶
<pb:KR3k0012_SBCK_446-3a>¶
癡因稱其羙帝曰誰比濟曰山濤以下魏舒以上時人謂¶
湛上方山濤不足下比魏舒有餘湛聞曰欲處我季孟之¶
間乎¶
又曰陸機天才秀逸辭藻宏麗張華嘗謂之曰人常恨才¶
少而子更患其多¶
又曰陸雲刺史周浚召爲從事謂人曰陸士龍當今顔子¶
也¶
又曰王衍雋秀有令望虚心&KR0007;逺未嘗語利王敦過江常¶
稱之曰夷甫處衆中如珠玉在瓦石間顧愷之作&KR0030;賛亦¶
稱衍巖巖清峙壁立千仭¶
又曰杜乂性純和羙姿容有盛名於江左王羲之見而目¶
之曰膚&KR0002;凝脂眼如&KR0039;&KR0238;此神仙中人也桓彛亦曰衛玠¶
神清杜乂形清¶
<pb:KR3k0012_SBCK_446-3b>¶
又曰郭文傳温嶠嘗稱曰文有賢人之性而無賢人之才¶
柳下惠梁&KR0318;之亞乎¶
又曰羅含謝尚與含爲方外之好乃稱曰羅君章可謂湘¶
中之琳琅¶
又曰羅含桓温嘗與寮屬讌㑹含後至温問衆座曰此何¶
如人或曰可謂荆楚之&KR0142;梓桓曰此自江左之秀豈唯荆¶
楚而巳¶
又曰薛兼少與同郡紀瞻廣陵閔鴻呉郡顧榮㑹稽賀循¶
齊名號爲五儁&KR0004;入洛司空張華見而竒之曰皆南金也¶
又曰郄超傳云沙門支遁以清談著名于時風流勝貴莫¶
不崇敬以爲造微之功足參諸正始而遁常重超以爲一¶
時之儁¶
又曰郄超爲桓温參軍謝安與王坦之常詣温論事温令¶
<pb:KR3k0012_SBCK_446-4a>¶
超帳中卧聽之風動帳開安&KR0015;曰郄生可謂入幕之賔矣¶
又曰周顗傳曰&KR0067;亮嘗謂顗曰諸人咸以君方樂廣顗曰¶
何乃刻&KR0030;無鹽唐突西施也¶
又曰應詹弱冠知名性質素&KR0042;雅雖犯而弗之校以學藝¶
文章稱司徒何邵見之曰君子哉&KR0002;人¶
又曰桓温豪爽有風槩姿貌甚偉面有七星少與沛國劉¶
惔善帝稱之曰温眼如紫石稜&KR0066;作蝟毛磔(張格/孫仲)謀晉宣¶
王之流亞也¶
又曰劉惔寓居京口家貧織芒履以爲養雖蓽門陋巷晏¶
如也人未之識唯王導&KR0055;器之後稍知名論者比之&KR0061;羊¶
惔憙還吿其母其母聦明婦人也謂之曰此非汝比勿受¶
之又有方之范汪者惔復憙母又不聽及惔年德轉昇¶
論者遂比之荀粲¶
<pb:KR3k0012_SBCK_446-4b>¶
又曰荀崧弱冠太原王濟甚相器重以方其外祖陳郡&KR0061;¶
偘謂偘弟奥曰近見荀監子清虚名理當不及父德性純¶
粹是賢兄軰人也¶
又曰成公簡字宗舒東郡人也丗二千石性清素不求榮¶
利潛心味道罔有干其志者黙識過人張茂先毎言公簡¶
清静比楊子雲黙識擬張安丗¶
又曰謝安揔角神識沉敏風宇脩暢善行書弱冠詣王濛¶
清言良乆旣去濛子脩曰向客何如大人濛曰此亹亹而¶
　來逼人王導亦&KR0055;器之由是有重名¶
又曰謝萬善屬文叙漁父屈原季王賈&KR0105;楚老龔勝孫登¶
&KR0286;康四隱四顯爲八賢論其旨以處者爲優出者爲劣以¶
示孫綽綽與徃反以體公識逺者則出處同歸¶
又曰韓康伯傳云&KR0067;龢名重一時少所推服常稱康伯及¶
<pb:KR3k0012_SBCK_446-5a>¶
王坦之曰思理倫和我敬韓康伯志力彊正吾愧王文度¶
又曰王獻之嘗與兄徽之俱詣謝安徽之多言俗事獻之¶
寒温而巳旣出客問安王氏兄弟優劣安曰小者佳客問¶
其故安曰吉人之辭寡¶
又曰禇裒與杜乂俱有盛名冠于中興譙國桓彛見而目¶
之曰季冶有皮裏陽秋言其外無臧否而內有所褒貶也¶
又曰王恭羙姿儀人多愛恱或目云濯濯如春月柳甞&KR0013;¶
鶴氅裘渉雪而行孟永窺見之歎曰此真神仙中人也¶
又曰王恭字孝伯少有羙譽清辯過人自&KR0018;才地髙華&KR0106;¶
有宰輔之望與王忱齊名友善慕劉惔之爲人謝安常曰¶
王恭才地可以爲將相¶
宋書曰謝&KR0042;微叔父混特所敬貴號爲微子常云何逺剛¶
躁&KR0018;氣阿容&KR0054;而無檢曜恃才而持操不篤晦自知而納¶
<pb:KR3k0012_SBCK_446-5b>¶
善不周設復功濟三才終亦以此爲恨至如微子吾無間¶
然¶
又云微子異不傷物同不害正&KR0002;年造六十必至公輔¶
又曰龔祈不應徴辟祈風姿端雅容止可觀中書郎范述¶
見而歎曰此荆楚仙人也¶
蕭子顯齊書曰王僧祐父逺爲光禄勲宋丗爲之語曰王¶
逺如屏風屈曲能蔽風露¶
陳書周&KR0042;正叔父捨毎與談論輙異之日觀汝神情頴晤¶
清理警發後丗知名當出吾右¶
又曰髙祖在京城嘗與諸將讌杜僧明周文育侯安都爲¶
壽各稱功伐髙祖曰卿等悉良將也然而並有所短杜公¶
志大而識闇狎下而嬌尊矜功不収其拙周侯交不擇人¶
而推心過差居危履險猜防不設侯郎慠誕而無猒輕佻¶
<pb:KR3k0012_SBCK_446-6a>¶
而肆志並非全身之道耳卒皆如其言¶
隋書曰元善以髙頴有宰相之具嘗言於上曰楊素麤踈¶
蘇威怯愞元胃元旻正似鴨耳可以付社稷者唯獨髙頴¶
又曰蘇威治書侍御史梁毗以威領五職安繁戀劇無舉¶
賢自代之心抗表劾威上曰蘇威朝夕孜孜志有逺大舉¶
賢不闕何遽迫之顧謂威曰用之則行舎之則藏唯我與¶
爾有是夫因謂朝臣曰蘇威不值我無以措其言我不得¶
蘇威何以行其道楊素才辯無&KR0031;至&KR0002;斟酌古今助我宣¶
化非威之匹也&KR0171;威&KR0002;逢乱丗南山四皓豈易屈哉¶
又曰楊逹爲人&KR0042;厚有局度楊素毎言曰有君子之貌兼¶
君子之心者唯逹耳¶
唐書曰王珪嘗侍宴太宗謂珪曰郷識鑒清通尤善談論¶
自房&KR0007;齡等咸冝品藻又可自量孰與諸子&KR0007;對曰孜孜¶
<pb:KR3k0012_SBCK_446-6b>¶
奉國知無不爲臣不如&KR0007;齡才兼文武出將入相臣不如¶
李靖敷奏詳明出納惟允臣不如彦&KR0054;處繁理劇衆務必¶
舉臣不如戴胃以諌諍爲心恥君不及於堯舜臣不如魏¶
徴至如激濁楊清嫉惡好善臣於數子亦有一日之長太¶
宗&KR0055;然其言羣公亦各以爲盡巳所懷謂之磪論¶
又曰馬周有機辯能敷奏&KR0055;識事端動無不中太宗甞曰¶
我於馬周暫時不見則便思之中書侍郎岑文本謂所親¶
曰吾見馬君論事多矣援引事&KR0011;楊摧古今舉要刪蕪㑹¶
文切理一字不可加一言不可減聽之靡靡令人忘倦昔¶
之蘇張終賈正應此耳然鳶肩火色騰上必速恐不能免¶
耳¶
又曰韋述時趙冬㬢孫逖王翰常遊其門趙冬㬢兄冬曰¶
弟和璧居貞安貞頥貞等六人逖弟迪逌逈&KR1629;(音/起)巡亦六¶
<pb:KR3k0012_SBCK_446-7a>¶
人並詞學登科張&KR0003;曰趙韋昆季今之&KR0142;梓也¶
又曰馮定字介夫&KR0043;之弟也儀貌壯偉與&KR0043;俱有文學而¶
定過之貞元中皆舉進士時人比之漢朝二馮君¶
呂氏春秋曰管仲有病桓公徃問之曰仲父之病病矣將¶
何以敎寡人管仲對曰願君之逺易牙竪刀常之巫衛公¶
子啓方也公曰昜牙烹其子以慊寡人(慊快/也)猶尚可疑邪¶
管仲對曰人之情非不愛其子子之忍將何有於君公又¶
曰竪刀自害以近寡人猶尚可疑耶管仲對曰人之情非¶
不愛其身其身之忍又將何有於君公又曰常之巫審於¶
死生能去病病猶尚可疑耶管仲對曰死生命也痾病夲¶
也君不用其命守其本而待常之巫彼將以此無不爲也¶
公又曰衛公子啓方事寡人十五年其父死不敢歸&KR0152;猶¶
尚可疑耶管仲對曰人之情無不愛其父父之忍將何有¶
<pb:KR3k0012_SBCK_446-7b>¶
於君公曰諾管仲死盡逐之食不甘官不治病不起朝不¶
肅居三年公曰仲父不亦過乎復召而反之明年公有病¶
常之巫從中曰公將以某日薨昜牙竪刀相與作乱公令¶
衛公子啓方以書社四十人衛公&KR0099;焉歎涕曰管子聖人¶
之所見豈不逺哉&KR0002;死者有知我何面目以見仲父乎蒙¶
衣&KR0209;而死絶于壽宫¶
又曰呉起謂啇文曰事君果有命矣啇文曰何謂也呉起¶
曰治四境之內成訓敎變習俗使君臣有義父子有序子¶
與我孰賢啇文曰吾不&KR0002;子曰今日置質爲臣其主安重¶
今日釋璽辭官其主安輕子與我孰賢啇又曰吾不&KR0002;子¶
曰援捊一鼓敵人在前使三軍之士樂死&KR0002;生子與我孰¶
賢啇文曰吾不&KR0002;子呉起曰三者子皆不吾&KR0002;也位在吾¶
上命矣夫啇文曰善子問我我亦問子變丗主少羣臣相¶
<pb:KR3k0012_SBCK_446-8a>¶
疑黔首不定當此之時屬之我乎屬之子乎呉起黙然不¶
對少間曰然啇文曰是吾所以加於子之上也¶
崔鴻前凉録曰張茂謂馬岌曰劉曜自古可誰等輩也岌¶
謂曰曹孟德之流茂黙然岌曰孟德公族也劉曜戎狄難¶
昜不同曜殆過之茂曰曜可方吕布關羽而云孟德不及¶
豈不過哉岌曰孟德挾天子令諸侯仗大義討不庭曜一¶
卒胡人用烏合之衆而能建威成大逆天下莫之當其不¶
優歟茂曰天生胡以滅中國殆不可以人事論也¶
&KR0087;記曰姚萇大破符登置酒髙㑹諸將各曰&KR0002;值魏武王¶
㝷破此賊陛下將軍大過上嘆曰吾不如亡兄者四也長¶
八尺五寸垂臂過&KR0176;人望而畏之一也當十万之衆與天¶
下爭衡望麾直突前無横陣二也突覽古今講論道藝駕¶
御羣賢収羅㑺異三也揔領大衆經履嶮難大小恱稱人¶
<pb:KR3k0012_SBCK_446-8b>¶
盡死力四不如也¶
又曰魏武王姚襄禮待楊亮亮奔桓温温問亮曰襄何如¶
人荅曰天下傑也神明器度故是孫䇿之疇而雄武過之¶
越絶書曰或問曰子胥范蠡何人也曰子胥勇而智范蠡¶
智而明皆賢人也問曰子胥死范蠡去二人行違皆稱賢¶
何也荅曰論語曰陳力就列不能者止事君以道言耳范¶
蠡單身入越致主於霸有所不合故去也問曰不合何不¶
死曰止去事之義也義無死子胥死者受恩&KR0055;也傳曰孔¶
子去魯燔俎無肉曽子去妻藜蒸不熟微子去比干死孔¶
子並稱仁行雖違其義同死與生敗與成其同奈何論語¶
曰有殺身以成仁子胥重其信范蠡貴其義信從中出義¶
從外入微子去者痛殷道也比干死者忠於紂也箕子亡¶
者絶也忠信之至相爲表裏耳問二子孰逾乎曰以爲同¶
<pb:KR3k0012_SBCK_446-9a>¶
耳¶
華陽國志曰廣陵太守下邳陳登字元龍太尉球孫也有¶
㑺才較天下士謂功曹陳喬曰閨門雍穆有德有行吾敬¶
陳元方父子冰清玉㓗有德有言吾敬華子魚&KR0054;聞強識¶
竒逸卓犖吾敬孔文舉雄姿傑出有王霸之略吾敬劉&KR0007;¶
德¶
零陵先賢傳曰劉備曰子&KR0004;(即劉巴/字也)才智絶人如&KR0012;可用¶
非&KR0012;者難獨任也亮亦曰運籌䇿於帷幄之中不如子&KR0004;¶
逺矣&KR0002;提桴鼓㑹於軍門使百姓喜勇當與議之可¶
陳武别傳曰武時人無察者頓丘閭遐薦之於軍府或問¶
武當今可與誰爲輩遐曰方謝道堅不足比徐丗璋有餘¶
道堅丗璋皆同時知名士也武聞之&KR0015;曰乃處我季孟之¶
間乎¶
<pb:KR3k0012_SBCK_446-9b>¶
衛玠别傳曰永和中舟陽尹劉眞長鎮西將軍謝仁祖啇¶
略中朝士人遂及於玠或問杜&KR0042;治得方衛洗馬不謝曰¶
安得相比其間可容數人¶
丗&KR0003;曰&KR0286;中散語趙景眞卿瞳子白黒分明有白起之風¶
限量小狹趙荅曰尺表能審琁衡之度寸管能測徃復之¶
晷何必在大伹問識何如耳¶
又曰諸名士共洛水上戯還樂令問王夷甫曰今日共㸔¶
樂不王曰裴僕射善談名理混有雅具張茂先論史漢殊¶
靡可聽我王安豐&KR0003;延陵子房亦超然者¶
又曰劉萬安即道眞之子&KR0067;公所謂灼然王舉又云千人¶
亦見百人亦見王右軍少時丞相云逸少何縁復減萬安¶
又曰諸葛瑾弟亮及從弟誕並有盛名各在一國于時以¶
爲蜀得其龍呉得其虎魏得其狗誕在魏與夏侯&KR0007;齊名¶
<pb:KR3k0012_SBCK_446-10a>¶
瑾在呉呉朝服其&KR0042;雅¶
又曰卞望之云郄公體中有三反方於事上好下接巳一¶
反治身清貞而大脩計校二反自好讀書憎人學問三反¶
也¶
又曰王敦爲大將軍鎭䂊章衛玠避亂從洛投敦相見欣¶
然談話弥日于時謝鯤爲長史敦謂鯤曰不意永嘉之末¶
復聞正始之音阿平&KR0002;在當復絶倒時人以玠爲玉人¶
語林曰謝碣絶重其婦張&KR0007;常稱其婦欲以敵之有濟尼¶
者並遊張謝二家人問其二嫗優劣荅曰&KR0007;夫人神情散¶
朗故有林下之風碣家婦清心玉映自是閨房之秀也¶
三輔決録曰弭生字仲叔其父賤故張伯英與李㓜才書¶
曰弭仲&KR0155;髙德羙名命丗之才非弭氏小族所有新豐瘠¶
土所當出也¶
<pb:KR3k0012_SBCK_446-10b>¶
郭㤗別傳曰㤗字林宗少遊汝南先過&KR0061;閬不&KR0043;而退徃¶
從黄憲累日方還或問林宗林宗曰奉髙之器譬諸泛濫¶
雖清而易挹叔度汪汪君子若千頃陂澄之不清撓之不¶
濁不可量也¶
太平御覽卷第四百四十六¶
