# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:14.813596
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 308
#+PROPERTY: FILE SB11n0727-308太平御覽-卷之三百八.
<pb:KR3k0012_SBCK_308-1a>¶
太平御覽卷第三百八¶
　兵部三十九¶
　　　　　戰上¶
尚書大傳曰戰者憚也驚之也¶
&KR0003;文曰戰&KR0242;也¶
開元文字曰仲秋大閱戒衆庶脩戰法隂疑於陽必戰是¶
也凡師皆陣曰戰謂堅而有備各得其所成敗決於志力¶
也¶
易曰上六龍戰于野其血玄黄(隂之爲道甲順不&KR0313;乃全/其美盛而不巳固陽之地)¶
(陽所不堪故/戰于野也)¶
又曰隂疑於陽必戰爲其嫌於無陽也故稱龍焉(爲其嫌/於非陽)¶
(而戰/也)¶
書曰湯與桀戰于鳴條之野¶
<pb:KR3k0012_SBCK_308-1b>¶
又曰武王戎車三百兩虎賁三千人與受戰于牧野¶
左傳曰魯宣公十二年&KR0051;荀林父與楚子戰于邲&KR0051;師敗¶
績¶
又曰呉伐楚王使執燧象以奔呉師¶
又曰齊伯郭啓伐莒子將戰宛羊牧諌之曰齊師賤其求¶
不多不如下之¶
又曰諸侯之戌謀曰&KR0002;華氏知困而致死楚恥無功而疾¶
戰非吾利也¶
又曰孟懿子陽虎伐鄆鄆人將戰¶
又曰宋多責賂於鄭鄭人不堪故以絶魯及齊與宋衛燕¶
戰不書所戰後也¶
又曰冬宋人以諸侯伐鄭報宋之戰也¶
又曰齊人侵魯疆疆吏來告曰疆&KR0163;之事愼守其一而備¶
<pb:KR3k0012_SBCK_308-2a>¶
其不虞姑盡所備焉事至而戰又何謁焉¶
又曰狄人伐衛衛懿公好鶴鶴有乗軒者將戰國人受甲¶
者皆曰使鶴鶴實有禄位余焉能戰¶
又曰里克諌曰故君之嗣適不可以帥師君失其官帥師¶
不威將焉用之且臣聞臯落氏將戰君其舎之¶
又曰楚人伐宋以救鄭宋公將戰大司馬固諌曰天之棄¶
啇乆矣君將興之弗可赦也巳¶
又曰子魚曰君未知戰勍敵之人阨而未成列天賛我也¶
又曰公曰君子不重傷不禽二毛子魚曰且今之勍者皆¶
吾敵也雖及胡耉獲則取之何有於二毛明恥教戰求殺¶
敵也傷未及死如何勿重¶
又曰晉公子重耳之及於難也晉人伐諸蒲城人欲戰重¶
耳不可¶
<pb:KR3k0012_SBCK_308-2b>¶
又曰齊&KR0051;將戰髙固入&KR0051;師桀石以投人(桀/擔)擒之而乗其¶
車(旣&KR0023;其人固釋/巳車而載所&KR0023;)繫桑本焉以徇齊壘(將至齊壘以桑樹/繫車而桑走欲自)¶
(異/也)曰欲勇者賈余餘勇(賈賣也言巳勇/有餘欲賣之也)¶
又曰晉楚將戰而楚晨壓&KR0051;軍而陣軍吏患之范丐趍進曰¶
塞井夷&KR0883;陣於軍中而䟽行首&KR0051;楚唯天所授何患焉文¶
子執戈逐之曰國之存亡童子何知焉¶
又曰齊侯還自晉不入(不入/國)遂襲莒門于且于(且于/莒邑)傷股¶
而退(齊侯/傷)明日將復戰期于壽舒(夀舒/莒邑)&KR0142;殖華還載甲夜¶
入且于之隧&KR0043;於莒郊(郊子齊大夫也/且于隧狹路)明日先遇莒子於¶
蒲侯氏(蒲侯氏近/莒之邑)莒子重賂之使無死曰請有盟(欲以盟/二子無)¶
(致死/戰)華周對曰貪貨棄命亦君所惡也(華周即/華還也)昬而受命¶
日未中而棄之何以事君莒子親鼓之從而伐之獲&KR0142;梁¶
(&KR0142;梁即/&KR0142;植)¶
<pb:KR3k0012_SBCK_308-3a>¶
又曰齊師伐我公將戰曹&KR1304;請見其郷人曰肉食者謀之¶
又何間焉(&KR0079;食在位者/也間猶与也)&KR1304;曰肉食者鄙未能逺謀乃入見¶
問何以戰公曰衣食所安弗敢專也必以分人對曰小惠¶
未徧民不從也公曰犧牲玉帛不敢加也必以信對曰小¶
信未孚神不福也公曰大小之獄雖不能察必以情對曰¶
忠之屬也(上思吏/民忠也)可以一戰戰則請從公與之乗戰于長¶
勺公將鼓之&KR1304;曰未可齊人三鼓曰可矣遂逐齊師旣克¶
公問其故對曰夫戰勇氣也一鼓作氣再而衰三而竭我¶
&KR0313;彼竭故克之夫大國難測也懼有伏焉吾視其轍亂望¶
其旗靡故逐之¶
又曰丙戌復戰大敗呉師獲太子友王孫彌庸¶
又曰郤獻子曰二憾往矣弗備必敗&KR0510;子曰鄭人勸戰弗¶
敢從也楚人求成弗能好也¶
<pb:KR3k0012_SBCK_308-3b>¶
又曰夫禮樂慈愛戰所蓄也¶
又曰楚子與&KR0002;敖氏戰于睪滸(睪滸/楚地)伯棼射王汰輈及鼔¶
跗着於丁寧(伯棼子越椒也輈車轅汰過/也箭過車轅上也丁寕鉦也)又射汰輈以貫¶
笠轂(兵車尊者則邊人執/笠依轂下以禦寒暑)師懼退王使廵師曰吾先君文¶
王克息獲三矢焉伯棼竊其二盡於是矣鼓而進之遂㓕¶
&KR0002;敖氏¶
又曰&KR0051;楚交戰叔山冉&KR0366;人以投中車折軾&KR0051;師乃止¶
又曰&KR0051;侯使張骼輔躒致楚師求御于鄭(欲得鄭人自御/知其地利者也)¶
鄭人卜宛射犬吉(射犬鄭/公孫也)將及楚師而後從之乗皆踞轉¶
而鼓琴(轉衣/裝也)近不告而馳之皆取胄於橐而胄入壘皆下¶
&KR0366;人以投収禽挾囚(禽獲/也)弗待而岀¶
又曰子蒲曰吾未知呉道使楚人先與呉人戰¶
又曰呉師居麋子期將焚之子西曰父兄親暴骨焉不能¶
<pb:KR3k0012_SBCK_308-4a>¶
収而又焚之不可子期曰國亡矣豈憚焚之焚之而又戰¶
又曰呉伐楚師及清發(清發/水名)將擊之夫槩王曰困獸猶闘¶
況人乎&KR0002;知不免而致死必敗我若使先濟者知免後者¶
慕之蔑有闘心矣半濟而後可擊也從之又敗之楚人爲¶
食呉人及之奔食而又從之敗諸雍澨五戰及郢(奔食食/者走不)¶
(陣故不在戰數/數也澨時制切)¶
又曰&KR0051;侯逆秦師使大夫韓簡視師復曰師少於我闘士¶
倍我公曰何故對曰出因其資(謂奔梁/求秦也)入用其寵(爲&KR0087;所/納也)¶
飢食其粟三施而無報是以來也今又擊之我怠&KR0087;奮倍¶
猶未也戰于韓原&KR0051;戎馬還濘而止(濘泥也還便旋也小/駟不調故還泥中濘)¶
(乃定/切)秦伯獲&KR0051;侯以歸(&KR0051;曲而怠&KR0087;直/而怒所以勝也)¶
又曰楚子伐隋軍於漢淮之間隋將季梁謂隋侯曰請下¶
之弗許而後戰(下之/請服)所以怒我而怠㓂也隋少師曰必速¶
<pb:KR3k0012_SBCK_308-4b>¶
戰不然將失楚師戰于速&KR0142;隋師敗績(若用季梁之/謀必勝矣)¶
又曰呉楚二師陣于栢舉呉子闔閭之弟夫槩王晨請於¶
闔閭曰楚相囊瓦不仁其臣莫有死志先伐其卒必奔而¶
後大師繼之必克以其屬五千先擊囊瓦之卒楚師亂呉¶
師大敗之¶
又曰&KR0051;師伐楚苗賁皇言於&KR0051;侯曰楚之良在其中軍王¶
族而巳請分良以擊其左右而三軍萃於卒(萃/集)必大敗之及¶
戰&KR0051;將吕錡射楚恭王中目(錡魚/綺切)楚師霄遁&KR0051;師入楚三¶
日館&KR0150;¶
又曰求曰&KR0002;不可則君無出一子帥師背城而戰不屬者¶
非魯人也當子之身齊人伐魯而不能戰子之恥也¶
又曰彭城之役晉楚遇於靡角之谷晉侯將遁矣雍子發¶
命於軍曰恤老㓜反&KR0012;疾二人役歸一人簡兵蒐乗秣馬¶
<pb:KR3k0012_SBCK_308-5a>¶
蓐食師陣焚次明日將戰行歸者而逸楚囚楚師霄潰¶
又曰入我河曲伐我涑川俘我王官翦我羈馬我是以有¶
河曲之戰¶
又曰欒武子欲報楚韓獻子曰無庸使重其罪民將叛之¶
無民孰戰¶
又曰晉楚遇於鄢陵范文子不欲戰郄至曰韓之戰惠公¶
不振旅¶
又曰潘尫之子黨與飬由基蹲甲而射之以示王曰君有¶
二臣如此何憂於戰¶
又曰苗賁皇徇曰蒐乗&KR0024;卒秣馬利兵脩陣固列蓐食申¶
禱明日復戰乃逸楚囚¶
又曰智武子曰大勞未艾君子勞心小人勞力先王之制¶
諸侯皆不欲戰乃許鄭成¶
<pb:KR3k0012_SBCK_308-5b>¶
又曰晉陽處父侵蔡楚子上救之與晉師夾江而軍陽子¶
患之使謂子上曰吾聞之文不犯順武不違敵子&KR0002;欲戰¶
則吾退舎子濟而陣遲速唯命¶
又曰宣子曰&KR0087;獲穿也獲一卿矣秦以勝歸我何以報乃¶
皆出戰交綏¶
公羊傳曰巳巳晋侯及楚戰城濮楚師敗績此大戰也¶
又曰詐戰不日此何以日(詐卒也齊/人語也)¶
又曰晉人及秦伯戰于殽秦敗或曰襄公稱人何貶也君¶
在殯而用師詐戰¶
又曰狐壤之戰隱公獲焉然則何以不言戰諱獲也¶
又曰齊侯衛侯鄭伯來戰于郎此偏戰也何以不言師敗¶
績内不言戰乃敗績¶
又曰及鄭師伐宋丁未戰于宋戰不言伐何避嫌也惡乎¶
<pb:KR3k0012_SBCK_308-6a>¶
嫌嫌與鄭人戰也此偏戰也何以不言師敗績内不言戰¶
言戰乃敗績(與鄭人戰於宋地/故學伐以明之也)¶
家語曰齊國書伐魯(書齊/卿也)季康子使冉求帥左師衛之樊¶
遲爲右季氏曰須也弱(湏遲名/弱㓜也)有子曰能用命矣及齊師¶
戰于郊未踰溝(前有溝衆/不肯踰也)樊遲曰非不能也不信子也(言/季)¶
(孫德不素著不/爲民所信也)請三交而踰之(與衆要信三/交而踰溝也)如之衆從之¶
師入齊齊軍遁冉有用戈故能入焉子聞之曰義也(在軍/能却)¶
(敵合/於義)旣戰季孫問冉有曰子於戰學之乎性逹之乎對曰¶
學之季孫曰從事孔子兹于學冉有曰即學於孔子也孔¶
子者大聖兼該文武並用也適聞其戰法猶未之詳也季¶
孫樊遲以告孔子子曰季孫於是乎可謂悅人之有能矣¶
又曰孔子曰黄帝服牛乗馬擾馴猛獸以與炎帝戰于阪¶
泉之野¶
<pb:KR3k0012_SBCK_308-6b>¶
又曰子貢言志曰願得齊楚合戰於漭蕩之野埃塵連¶
接挺刃交兵¶
國語曰申包胥曰夫戰智爲始仁次之勇次之不智則不¶
知人之極不仁則不共三軍饑勞之殃不勇則不能斷疑以¶
發大計○戰國䇿曰魏太子自將過宋水黄徐子曰臣有¶
百戰之術今太子自將攻齊大勝不過有魏而貴不益爲¶
王&KR0002;不勝即墨丗無魏矣此臣百勝之術也太子曰請從¶
公言而還太子上車請還其御曰將出而還與敗北同不如¶
遂行乃與齊戰而死¶
史記曰黄帝教熊羆貙虎以與炎帝戰于阪泉之野(服䖍/曰阪)¶
(泉地名皇甫/謚曰在上谷)三戰然後得行其志&KR0214;尤作亂不用帝命黄帝¶
乃徴師諸侯與&KR0214;尤戰於涿鹿之野(服䖍曰&KR0240;鹿山名在/&KR0240;郡張晏曰&KR0240;鹿在)¶
(上/谷)遂擒&KR0214;尤(皇覽曰&KR0214;尤冡在東平郡壽張縣闞郷城中/髙七尺民常十月初祀之有赤氣出如疋綘)¶
<pb:KR3k0012_SBCK_308-7a>¶
(帛名為/&KR0214;尤旗)¶
又曰卿子冠軍威振楚國名聞諸侯乃遣當陽君蒲將軍將卒¶
(張晏曰/率黥布)二萬人渡河救鉅鹿戰小利陳餘復請兵羽悉引¶
兵渡河巳渡皆沉船破釡甑燒廬舎持三日糧示士必死¶
無還心於是至即圍&KR0087;將王離與&KR0087;軍遇九戰絶其甬道¶
大破之虜王離當是時楚兵冠諸侯諸侯軍救鉅鹿者十¶
餘壁皆莫敢縱兵及楚擊&KR0087;諸將皆從壁上觀楚戰士無¶
不一當十楚兵呼聲動天地諸侯無不人人惴恐於是巳破¶
　秦軍羽見諸侯入轅門(張晏曰軍行以車爲陣/轅相向爲門曰轅門)無不&KR0176;¶
行而前莫敢仰視羽於是始爲諸侯上將軍兵皆屬焉¶
又淮隂侯傳曰信云此謂驅市人而戰之其&KR0020;非置之死¶
地使人人自爲戰今予之生地皆走寧尚可得而用之乎¶
又曰項王至東城乃有二十八&KR0016;漢騎追者數千人項王¶
<pb:KR3k0012_SBCK_308-7b>¶
自度不得脱謂其&KR0016;曰吾起兵至今八年矣身七十餘戰¶
所當者破所擊皆服未常敗北霸有天下今卒困於此天¶
之亡我非戰之罪也今日固決死願爲諸君決戰¶
又啇君傳曰鞅今行之十年秦民道不拾遺山無盗賊民¶
勇於公戰怯於私闘¶
又藺相如傳曰廉頗曰我爲趙將有攻城野戰之功而藺¶
相如徒以口舌爲勞而位居我上¶
又曰秦人開關延敵九國之師遯逃追亡逐北伏尸百萬¶
流血漂鹵(徐廣曰/鹵盾也)¶
漢書曰漢王入彭城収羽羙人貨賂置酒髙㑹羽聞之令¶
其將擊齊而自以精兵三萬人從魯出胡陵至蕭晨擊漢¶
軍大戰彭城靈壁東(胡陵縣在/彭城南)睢水上大破漢軍多殺士¶
卒睢水爲之不流圍漢王三匝大風從西北起折木發屋揚¶
<pb:KR3k0012_SBCK_308-8a>¶
沙石晝晦楚軍大亂而漢王得與數十&KR0016;遁去過沛使求¶
室家而室家亦巳亡不相得漢王道逢孝惠魯元公主載¶
行楚&KR0016;追急漢王推墮二子滕公下収載遂得脱¶
又張騫傳曰身毒國在大夏東南可數千里其俗土著與¶
大夏同而卑濕暑&KR0044;其民乗象以戰¶
又叙傳曰述趙充國辛慶忌云兵家之䇿惟在不戰¶
又曰西南夷傳曰姑繒葉瑜復反遣水衡都尉吕辟胡將¶
郡兵擊之(辟音/壁)辟胡不進蠻夷遂殺益州太守乗勝與辟¶
胡戰戰士乃溺水死者四千餘人復攻武威張掖酒泉燒¶
民廬&KR0213;六年隴西太守孫羌擊破之¶
又曰蕭何功最盛封鄼侯所食邑最多功臣皆曰臣等&KR0013;¶
堅執銳多者百餘戰少者數十合攻城略地大小各有差¶
今何未嘗有汗馬之勞顧居臣上何也¶
<pb:KR3k0012_SBCK_308-8b>¶
又曰髙帝末黥布友渡淮擊楚楚發兵與戰徐潼間楚三¶
軍欲以相救爲竒兵或&KR0003;楚將曰布善用兵人素畏之且¶
兵法自戰其地爲散地今別爲三軍彼敗吾一軍餘皆走¶
安能相救楚將不聽布果破其一軍二軍散走遂西與上¶
兵遇蘄西大戰布軍敗走¶
又曰趙充國討先零羌乆屯聚解㢮覩見大軍棄輜重欲¶
度湟水道阨狹充國徐行驅之或曰逐利行遲充國曰此¶
窮宼不可迫也緩之則走不顧急之則還致死諸將校皆¶
曰善虜果赴水溺死者數百於是破之¶
又司馬遷傳報任少師書云又不能拾遺&KR0024;闕招賢進能¶
顯巖穴之士又不能備行伍攻城野戰有斬將搴旗之功¶
太平御覽卷第三百八¶
