# -*- mode: mandoku-view -*-
#+TITLE: 太平御覽
#+DATE: 2015-09-23 10:14:05
#+PROPERTY: LASTPB  <md:KR3k0012_SBCK_963-1a>
#+PROPERTY: JUAN 966

¶
<md:KR3k0012_SBCK_965-1a>¶
<pb:KR3k0012_WYG_965-1a>
欽定四庫全書
　太平御覧卷九百六十五¶
　　　　　　　　　　　　宋　李昉等　撰
　　果部二¶
　　　　棗¶
爾雅曰棗壺棗也(壺猶/瓠也)邊要棗(細腰棗也¶今/謂之鹿盧棗)擠白棗(即/今)
(棗子白/乃熟)樲酸棗(樹小實酢孟子/曰養其樲棘)遵羊棗¶(實小而員紫黒/色今俗呼為羊)
(矢棗孟子曰/曾晳嗜羊棗)洗大棗(今河東猗氏出/大棗子如鷄卵)&KR0008;泄¶苦棗(子味苦/也&KR0008;音)
<pb:KR3k0012_WYG_965-1b>
(嵗/也)晢無實棗(不着/子也)還味稔棗(還味短/味也)¶
又曰棗李曰㚄之¶
京房易妖占曰天雨棗小民流亡也¶
焦贛易林師之豫曰北山有棗使叔壽考¶
說文曰樲酸棗也¶
毛詩豳七月曰八月剥棗¶
周禮天官籩人曰饋食之籩其實棗<md:KR3k0012_SBCK_965-1b>¶大戴禮夏小正曰八月剥棗剥者取也
<pb:KR3k0012_WYG_965-2a>
禮記曲禮下曰婦人之贄脯修棗栗¶
又内則曰棗曰新之¶
又曰棗栗飴蜜以甘之¶
春秋繁露曰握棗與錯金以示嬰兒必取棗而不取金
故¶物之於人小者易知¶
史記曰楚莊王之時有所愛馬㗖以棗脯¶
又曰李少君以却老方見上少君言上曰臣曾遊海上
見¶安期生食巨棗大如𤓰
<pb:KR3k0012_WYG_965-2b>
漢書曰廣陵厲王胥宫園中棗樹乃生十餘莖莖正赤
葉¶白如素王坐呪咀自殺¶
又曰王吉少時學問居長安其東家有棗樹垂吉庭中
吉¶婦取棗以啖吉後知之乃去婦東家聞而欲伐其樹
隣里<md:KR3k0012_SBCK_965-2a>¶共止之因固請吉令還婦里中為之語曰東家有
樹王隣¶婦去東家棗完去婦復還¶
又曰安邑千樹棗其人皆與千户侯等¶
東觀漢記曰自馮愔反鄧禹威名稍損又乏食走至髙
<pb:KR3k0012_WYG_965-3a>
陵軍士饑餓皆食棗葉¶
又曰中黃門孫程謀誅江京李閏于盛化門外與馬國
等¶相見詐謂國曰天子與我棗脯與若棗宜早成之乃
與國¶等共為謀立順帝¶
謝承後漢書曰河南陶碩鄉曲餉之食碩無所愛但食
棗飲¶水共談而已¶
又曰孟節能含棗核不食可至五年¶
應劭漢官儀曰光武封太山上壇見酢棃酸棗上問其
<pb:KR3k0012_WYG_965-3b>
故¶主者曰百官上者所置上曰封禅大禮千嵗一㑹衣
冠士<md:KR3k0012_SBCK_965-2b>¶大夫何故爾也¶
魏志曰杜恕上䟽曰冀州户口最大又有桑棗之饒國
家徴¶求之府¶
世説曰魏文帝忌弟任城王饒壯因在于太后側共圍
棊¶並啖棗文帝以毒置諸棗葉中自選可食者而王弗
悟遂¶雜進之既中毒太后索水救之帝豫勅毁器太后
徒跣赴¶井無器可汲須臾遂卒
<pb:KR3k0012_WYG_965-4a>
又曰王大將軍嘗至石崇家如厠見漆箱中盛乾棗本
以¶塞鼻王遂食盡群奴莫不笑¶
晉書曰賈后將廢太子詐稱不知呼太子入朝既至后¶
不見置于别室遣婢陳舞賜以酒棗逼飲醉之¶
晉史曰光禄卿李郁因晝寢夣食巨棗覺而有疾謂其
親¶友曰嘗聞棗字重來呼魂之象今予神氣逼抑將不
免乎<md:KR3k0012_SBCK_965-3a>¶未幾而卒¶
孟子曰曾晳嗜羊棗而曾子不忍食公孫丑問曰膾炙
<pb:KR3k0012_WYG_965-4b>
與羊棗孰美曰膾炙哉曰曾子何為食膾炙而不食羊
棗曰膾炙¶所同也羊棗所獨也¶
韓子曰秦飢應侯謂王曰五苑之果蔬橡棗栗足以活
民¶請發之¶
又曰子産治鄭桃棗之蔭於街者莫敢扳也¶
鄒子曰夏取棗杏之火¶
淮南子曰十一月官都尉其樹棗¶
晏子春秋曰景公謂晏子曰東海之中有水而赤水中
<pb:KR3k0012_WYG_965-5a>
有棗花而不實何¶也晏子曰昔者秦穆公乗龍治天下
以黃布褁蒸棗至海¶而投其布故水赤蒸棗故花而不
實公曰吾佯問子對曰¶嬰聞佯問者佯對之<md:KR3k0012_SBCK_965-3b>¶盧毓冀州論曰安平好棗地産不為無珎¶
杜氏新書曰杜畿為河東太守平虜將軍劉勲為太祖
所¶親貴震朝廷常從畿求大棗畿拒以他故後勲伏法
太祖¶得其書歎曰杜畿可為不媚勢也¶
英雄記曰孔文舉為東萊賊所攻城欲破其治中左丞
<pb:KR3k0012_WYG_965-5b>
祖¶以官棗賦與戰士¶
蔡邕奏事曰程末年十四時祖父叔病故末抱伏叔尸¶
號泣悲哀舅哀其嬴劣嚼棗肉以哺之末見食欷歔不
能¶吞咽¶
漢武内傳曰七月七日西王母當下為帝設玉門之棗¶
東方朔傳曰武帝時上林獻棗上以所持杖擊未央前
殿¶楹呼朔曰叱叱先生來來先生知此筐中何等物也
朔曰¶上林獻棗四十九枚上曰何以知之朔曰呼朔者
<pb:KR3k0012_WYG_965-6a>
上也以<md:KR3k0012_SBCK_965-4a>¶杖擊檻兩木兩木林也來來者棗也叱叱四十
九枚上¶大笑賜帛十疋¶
王子年拾遺記曰北極有坡峯之陰多棗樹百尋其枝
莖¶皆空其實長尺核細而柔百嵗一實
真人闗令尹喜内傳¶曰老子西遊省太真王母只食玉
文之棗其實如瓶¶
神仙傳曰呉郡沈羲為仙人所迎上天云天上見老君
老¶君賜羲棗二枚大如雞子
<pb:KR3k0012_WYG_965-6b>
又曰李義期於成都角中作一土窟居其中冬夏单衣
長¶髮剪去之但使長五寸許多飲酒食脯及棗栗或百
日二¶百日不窘是時無所可食也¶
魯女生别傳曰李少君曰宜海之棗大如𤓰鍾山之李
大¶如瓶臣已食之遂有竒光¶
劉根别傳曰有道之士不可識往者有陳孜如癡人江
夏<md:KR3k0012_SBCK_965-4b>¶袁仲陽知事之孜謂仲陽曰今年春當有疾可服棗
核中¶仁十七枚後果大病
<pb:KR3k0012_WYG_965-7a>
又曰能常服棗核中仁百邪病不復干也仲陽服之有
效¶
馮明生别傳曰明生為縣吏捕賊為賊所傷殆死道間
見¶女人年可十六七姿容絶世以肘後管中一丸如小
豆與¶服即愈随神女還岱宗見安期生曰前與女郎遊於
安息¶西母之際食棗異美此間棗小不及憶此棗未久
已二千¶年矣神女云昔與君共食一枚乃不盡此間小
棗聊可相¶比也
<pb:KR3k0012_WYG_965-7b>
髙士傳曰胡昭字孔明晉宣帝為布衣時與昭有舊昭
同¶郡周士等謀帝昭聞而歩險邀士於肴渑之間止士
士不¶肯昭泣以示誠士感其義乃止昭斫棗樹共士盟
而别昭¶雖有陰徳於帝口終不言時人莫知<md:KR3k0012_SBCK_965-5a>¶風俗通曰鮑集耕田而食穿井而飲於山中食棗或曰
此¶棗予所植也遂强吐立枯死¶
水經注曰酸棗縣故城南古韓國昔天子建國名都或
以¶山林故豫章以樹名都酸棗以棘名都故曰酸棗也
<pb:KR3k0012_WYG_965-8a>
水經曰髙唐縣大河右溢世謂之甘棗溝水側多棗故
俗¶取名焉¶
廣志曰東都榖城紫棗長二寸西王母棗大如李核三
月¶熟衆果之先熟者也種洛陽宫后園河内汲郡棗一
名墟¶棗一名安邑棗東海蒸棗洛陽夏白棗安平信都
大棗单¶父棗梁園國夫人棗大白棗一名曰慼咨小核
多肌三星¶棗駢白棗灌棗此四者官園所種棗有狗雞
心牛頭羊矢¶彌猴細腰之名又有元棗大棗﨑㢘棗桂
<pb:KR3k0012_WYG_965-8b>
棗¶
鄴中記曰石虎園中有西王母棗冬夏有葉九月生花
十<md:KR3k0012_SBCK_965-5b>¶二月乃熟三子一尺又有羊角棗亦三子一尺¶
東陽記曰信安縣有懸室坂晉中朝時有民王質伐木
至¶石室中見童子四人弹琴而歌質因留倚柯聽之童
子以¶一物如棗核與質含之便不復飢俄頃童子令其
歸質承¶聲而去斧柯漼然盡爛既歸質去家已數十年
親舊凋落¶非復前時矣
<pb:KR3k0012_WYG_965-9a>
楊衒之洛陽伽藍記曰景陽山南有百果園果别作一
林¶林各有一堂有仙人棗長五寸把之兩頭俱核細如
針¶霜降乃熟食之甚美俗傳云出崑崙山一曰西王母
棗¶
晉中閣名曰華林園棗六十二株王母棗十四株¶
盧諶祭法曰春祀用棗油¶
本草曰凡棗九月採日乾補中益氣久服神仙¶
郭子橫洞冥記曰&KR1884;嵣細棗出&KR1884;嵣之山山臨碧海萬
<pb:KR3k0012_WYG_965-9b>
年<md:KR3k0012_SBCK_965-6a>¶一實子如今軟棗笮之有膏可燃燈西王母握核以
獻¶帝因名曰握核¶
杜實大業拾遺録曰二年八月信都獻仲思棗四百枚
棗¶長四寸圍五寸紫色細文文縐核肥有味勝如青州
棗北¶齊時有仙人仲思得此棗種之亦名仙棗時海内
惟有數¶樹¶
西京雜記曰初修上林苑羣臣各獻名果樹亦有製有
美¶名弱枝棗西王母棗(出崑/崙山)棠棗王門棗青華棗梬(音/程)
<pb:KR3k0012_WYG_965-10a>
棗赤¶心棗¶
神異經曰北方荒中有棗林焉其髙五尺長六七寸圍¶
過其長熟赤如朱乾之不縮氣味甘潤殊於常棗食之
可¶以安軀體益氣力¶
異苑曰鄭鮮之女脚患攣癖就王僕陽請水澆之餘灌
庭<md:KR3k0012_SBCK_965-6b>¶中枯棗樹既生女脚亦瘥¶
又曰沙門竺慧猷太元二年夜夣讀詩五首其一篇后
曰¶陌南酸棗樹名為六竒木遣人以伐取載還柱馬屋
<pb:KR3k0012_WYG_965-10b>
又曰太元中南郡忻陵縣有棗樹一年忽生桃李棗三
種¶花子¶
幽明録曰太原王仲徳年少時遭亂避其地絶粮三日
草¶中卧忽有人扶其頭呼云可起㗖棗王便寤見一小
兒¶長四尺即隐乃有一嚢乾棗在前噉之小有氣力便
起¶
任昉述異記曰魏世河内冬雨棗耆舊説周秦時河南
雨¶酸棗遂生野酸棗今酸棗縣是也棗之甚小者謂之
<pb:KR3k0012_WYG_965-11a>
酸棗¶
廣五行記曰馮宣上黨人仕為北平護軍䘮於官時年
三¶十八家還鄉里服始畢婢在外聞呌喚聲開門見宣
婢驚¶入白宣妻韓韓悲愕良久見宣宣曰生必有死恨
早别恩<md:KR3k0012_SBCK_965-7a>¶情宣外甥嚴翊至宣曰當有兵亂繼以飢疫并
土不可¶復居侯宅東棗樹死便走可免翊受旨宣告别
須臾而沒¶後二百日棗樹死翊與宣家東投漁陽發後
四旬而上黨¶遭㓂暴兵人死荒亂塗炭存者甚少矣
<pb:KR3k0012_WYG_965-11b>
嶺表録異曰波斯棗廣州郭内見其樹樹身無閑枝直
聳¶三四十尺及樹頂四向共生十餘枝葉如海椶廣州¶
所種者或三五年一畨結子亦似此中青棗但小耳自
青¶及黃葉已盡又孕着子每孕約二三十顆劉珣曾於
畨酋¶家食將來本國者色類沙糖皮肉軟爛餌之乃永
樂天蒸¶之味也其核與北中棗殊異兩頭不尖雙卷而
圓如小塊¶紫礦珣亦收而種之久無萌芽疑是蒸熟也¶
魏文帝詔群臣曰南方龍眼荔枝寧比西國葡萄石蜜
<pb:KR3k0012_WYG_965-12a>
乎¶酢且不如中國凡棗味莫言安邑御棗也<md:KR3k0012_SBCK_965-7b>¶曹植鷂雀賦曰雀得鷂言意甚不移依一棗樹藂蕽多
刺¶
潘岳笙賦曰棗下纂纂朱實離離宛其落矣化為枯枝¶
潘岳閑居賦曰周文弱枝之棗房陵朱仲之李¶
傅元棗賦曰素華離離朱實甚脆色如霜雪甘如含蜜¶
左思魏都賦曰淇園之筍信都之棗¶
古詩甘𤓰抱苦蔕美棗生刺棘
<pb:KR3k0012_WYG_965-12b>
郭璞棗讃曰赤心鯁直¶
傅元歌詞曰黃葉離髙柯丹棗坐自零不惜棗自零念
我¶少弟兄¶
　
　
　
　
　太平御覧卷九百六十五
