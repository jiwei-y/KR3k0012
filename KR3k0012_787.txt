# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:46.064948
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 787
#+PROPERTY: FILE SB11n0727-787太平御覽-卷之七百八十七.
<pb:KR3k0012_SBCK_787-1a>¶
太平御覽卷第七百八十七　四夷部八¶
　南蠻三¶
　　赤土國　蒲羅中國　優鈸國　横跌國¶
　　北攎國　馬五洲　薄歎洲　躭蘭洲¶
　　巨延洲　濵郍專國　鳥文國　期調國¶
　　林陽國　牟奴七國　蒲林國　師子國¶
　　毗加梨國　干陁利國　狼牙脩國　婆利國¶
　　訶羅陁國　呵羅單國　蒲黄國　婆皇國¶
　　婆逹國　闇婆逹國　槃槃國　斤陁利國¶
　　　　　赤&KR0095;國¶
隋書曰赤土國扶南之別種也在南海中水行百餘日而¶
逹所都土色赤因以爲号陳婆羅刺國西婆羅婆國南訶¶
羅旦國北巨大海地方數千里其王姓瞿曇氏名利冨多¶
<pb:KR3k0012_SBCK_787-1b>¶
塞不知有國近逺稱其父釋王位出家爲道傳位於利冨¶
多塞在位十六年矣有三妻並隣國王之女也居僧祇城有¶
門三重相去各百許歩毎門圖&KR0030;仙　人菩薩之像懸金¶
花鈴毦婦女數十人或奏樂或捧金花又飾四婦人容飾¶
如佛塔邊金剛力士之狀夾門而立門外者持兵杖門内¶
者執白拂夾道垂素網綴花王宮諸屋悉是重閤北户北¶
面而坐坐三重之榻衣朝霞布冠金花冠垂雜寳瓔珞四¶
女子立侍左右　兵衛百餘人王榻後作一龕以金銀五¶
香木雜鈿之龕後懸一金光熖夾榻又樹二金鏡鏡前首¶
陳金甕甕前各有金香炉當前置一金伏牛牛前樹一寳¶
盖盖左右皆有寳扇婆羅門等數百人東西重行相向而坐¶
其官有薩陁迦邏一人陁拏逹又二人迦利密迦三人共掌政¶
事俱羅末帝一人掌刑法毎城置郍耶迦一人鉢帝十人其¶
<pb:KR3k0012_SBCK_787-2a>¶
俗皆穿耳剪髮無跪拜之禮以香油塗身敬佛尤重婆羅¶
門婦人作髻於項後男女通以朝霞朝雲雜色布爲衣豪¶
冨之室恣意華靡唯金鏁非王賜不得服用毎婚嫁擇吉¶
曰女家先期五日作樂飲酒父執女手以授壻七日乃配焉旣¶
娶則分財別居唯㓜子與父同居父母兄弟死則剔髮素服¶
就水上構竹爲棚棚内積薪以屍置上燒香建幡吹蠡擊皷¶
以送之縱火焚薪遂落於水貴賤皆同唯國王燒訖収&KR0069;¶
貯以金瓶藏於廟屋冬夏常温&KR0040;多霽少種植無時特冝¶
稻穄白豆黒麻自餘物産多同交阯以甘蔗作酒雜以紫¶
&KR0050;根酒色黄赤味亦香羙亦名椰漿爲酒¶
又曰煬帝即位募能通絶域者大業三年屯田主事駿虞¶
部主事王君政等請使赤土帝大恱賜駿等帛各百疋時¶
服一襲遣賫物五千叚以賜赤土王其年十月駿等自南¶
<pb:KR3k0012_SBCK_787-2b>¶
海郡乗舟晝夜二旬毎值便風至焦石山而過東南泊陵伽¶
鉢拔多洲西與林邑相對上有祠神焉又南行至師子石自¶
是島嶼連接又行二三日西望見狼牙湏國之山於是南逹¶
雞籠島至於赤土之界其王(遣/使)婆羅門鳩摩羅以舶三十¶
艘來迎吹蠡擊皷以樂隨使進金鏁以纜駿舩月餘至其都¶
王遣其子郍耶迦請與駿等禮見先遣人送金盤貯香花并¶
鏡鑷金合二枚貯香油金瓶八枚貯香水白疊布四條以擬¶
供使者盥洗將象二頭持孔雀盖以迎使人并致金花盤¶
以藉詔凾男女百人奏蠡鼓婆羅門二人導路至王宫宣¶
詔訖引駿等坐奏天笁樂事畢駿等還舘又遣人送食以¶
草葉爲盤其大方丈後請駿等入宴王前設兩床床上並¶
設草葉盤方一丈五尺上有黄白紫赤四色之餅牛羊魚¶
鱉猪蝳蝐之肉百餘品延駿&KR0155;床從者坐於地席各以金¶
<pb:KR3k0012_SBCK_787-3a>¶
鍾置酒女樂迭奏禮遺甚厚㝷遣郍邪迦隨駿貢方物旣¶
入海見緑魚群飛水上浮海上十餘曰至林邑東南並(蒲/浪)¶
(北)山而行其海水闊千餘歩色黄氣腥舟行一日　絶云¶
是大魚糞也循海北岸逹于交阯至六年春與郍耶迦於¶
弘農謁帝帝大恱賜物及官賞各有差¶
　　　　　蒲羅中國¶
呉時康㤗爲中郎表上扶南土俗(曰/拘)利正東行極﨑頭海¶
邊有居人人皆有尾五六寸名蒲羅中國其俗食人¶
　　　　　優鈸國¶
康㤗扶南土俗曰優鈸國者在天笁之東南可五千里國¶
土熾盛城郭珎玩謡俗與笁司¶
　　　　　横趺國¶
康泰扶南土俗曰横趺國在優鈸之東南城郭饒樂不及¶
<pb:KR3k0012_SBCK_787-3b>¶
優鈸也¶
　　　　　北攎國¶
康泰扶南土俗曰諸薄之東南有北攎洲出錫轉賣與外¶
徼¶
　　　　　馬五洲¶
康㤗扶南土俗曰諸薄之東有五洲出鷄舌香樹木多華¶
少實¶
　　　　　薄歎洲¶
康㤗扶南&KR0095;俗曰諸薄之西北有薄歎洲土地出金常以¶
採金爲業轉賣與諸賈人易粮米雜物¶
　　　　　躭蘭洲¶
康㤗扶南土俗曰諸薄之西北有躭蘭之洲出鐡¶
　　　　　巨延洲¶
<pb:KR3k0012_SBCK_787-4a>¶
康㤗扶南土俗曰諸轉薄之東北有巨迹洲人民無田種¶
芋浮舩海中截大蚶螺杯徃扶南¶
　　　　　濵郍事國¶
康㤗扶南土俗曰濵郍專國岀&KR1516;(都田/切)馬及金俗民皆有¶
衣&KR0013;結髪也¶
　　　　　烏文國¶
康㤗扶南土俗曰鳥文國昔混滇&KR0004;載賈人大舶所成此¶
國¶
　　　　　斯調國¶
康㤗扶南土俗曰斯調洲灣中有自然監累如細石子國¶
人取之一車輸王餘自入¶
南州異物志曰斯調海中洲名也在歌營東南可三千里¶
上有王國城市街巷土地沃羙¶
<pb:KR3k0012_SBCK_787-4b>¶
萬震南方異物志曰斯調國又有中洲焉春夏生火秋冬¶
死有木生於火中秋冬枯死以皮爲布¶
　　　　　林陽國¶
康㤗扶南土俗曰扶南之西南有林陽國去扶南七千里¶
土地奉佛有數千沙門持戒六齊曰魚肉不得入國一曰¶
再市朝市諸雜米甘菓石宻暮中但貨香花¶
南州異志曰林陽在扶南西七千餘里地皆平&KR0054;民十餘¶
萬家男女行仁善皆侍佛¶
　　　　　牟奴國　摸盧國末利國卑離國¶
　　　　　滿都國　余國　沙樓國¶
晉起居注曰太熈元年正月牟奴等國大小口十七萬九¶
千餘人各遣正副使詣護東夷校尉何龕上獻方物¶
　　　　　蒲林國¶
<pb:KR3k0012_SBCK_787-5a>¶
晉起居注曰興寜元年閠月蒲林王國新開通前所奉表¶
詣先帝今遣到其國慰諭¶
　　　　　師子國¶
宋元嘉起居注曰師子國王遣使奉獻詔曰此小乗經甚¶
少彼國所有皆可悉爲冩送之聞彼隣多有師子此所未¶
覩可悉致之¶
法顯記曰師子國本无人正有&KR0017;神及龍居之諸國商人¶
來共市易&KR0017;神自現身但岀寳物顯其時直商人則依價¶
直取物諸國人文其土樂悉亦復來於是遂成大國和適¶
無冬夏之異草木常茂田種隨人無有時節¶
　　　　　毗加梨國¶
宋元嘉起居注曰五年天笁毗加梨國王月　遣使上表¶
并奉金剛指環一枚剛印摩勒金環一枚&KR1392;㲪一具白旃¶
<pb:KR3k0012_SBCK_787-5b>¶
檀六叚白赤鸚鵡各一頭細疊兩張¶
　　　　　干陁利國¶
南史曰干陁利國在南海洲上其俗與林邑扶南略同出班¶
布古貝㯽榔特精爲諸國之極宋孝武世王釋婆羅郍隣¶
陁遣長史竺留陁獻金銀寳器梁天監元年其王瞿曇脩¶
跋陁羅以四月八日夢一僧謂曰中國今有聖主十年後¶
佛法大興汝&KR0002;遣使貢奉禮敬則土地豐樂啇旅百倍&KR0002;¶
不信我則竟土不得自安&KR0004;未之信旣而又夢此僧曰汝¶
&KR0002;信我我當與汝徃觀乃於夢中至中國拜覲天子旣覺¶
心異之陁羅本工&KR0030;乃冩夢中所見武帝容資飾以丹青¶
仍遣使并&KR0030;工奉表獻玉盤等物使人旣至摸冩帝形以¶
還其國比本&KR0030;則符同焉因盛以寳凾日加禮敬後跋陁¶
死子毗針耶跋摩立遣長史毗貟䟦摩奉表獻金芙蓉¶
<pb:KR3k0012_SBCK_787-6a>¶
雜香藥等¶
　　　　　狼牙脩國¶
南史曰狼牙脩國在南海中其界東西三十日南北二十¶
日行北去廣州二萬四千里土氣物産與扶南略同偏多¶
棧沉婆律香其俗男女皆&KR0221;而披髪以古貝爲于漫其王¶
及貴臣乃加雲霞布覆胛以金繩爲絡帶金環貫耳女子¶
則布以纓絡繞身其國累塼爲城重門樓閣王出乗象有¶
幡毦旗皷&KR0449;白盖兵衛甚嚴國人&KR0003;立國巳四百餘年後¶
嗣衰弱王族有賢者國人歸向之王聞乃加囚執其鏁無¶
故自斷王以爲神因不敢害乃逐出境遂奔天笁天笁妻以¶
長女俄而狼牙王死大臣迎還爲王二十餘年死子婆伽¶
逹多立天監十四年遣使阿撤多奉表¶
　　　　　婆利國¶
<pb:KR3k0012_SBCK_787-6b>¶
南史曰婆利國在廣州東南海中洲上去廣州二月日行¶
國界東西五十日行南北二十日行有一百三十六聚土¶
氣暑&KR0044;如中國之盛夏榖一歳再熟草木常榮海出文螺紫¶
具有石名坩貝大硬其國人抱古貝如&KR0129;及爲都縵乃用¶
班絲者以瓔絡繞身頭着金長冠髙尺餘形如牟綴以七¶
寳之飾帶金裝劒偏坐金髙座以金鐙支足侍女皆爲金花¶
&KR0258;寳之飾或持白毦拂及孔雀扇王岀以象駕輿輿以&KR0258;¶
香爲之上施羽蓋珠簾導從吹螺擊皷自古来通中國問¶
其先及年數不能記自言白静王夫人即其國女天&KR0101;十六年¶
遣使奉表獻金席等普通三年其王頻伽復遣使珠智獻¶
白鸚鵡青蟲兠鍪琉璃器古具螺杯&KR0258;色香數十種¶
隋書曰婆利國自交阯浮海南過赤土丹丹乃至其國國¶
界　西四月行南四十五日行王姓刹利耶伽名護濫&KR0316;婆¶
<pb:KR3k0012_SBCK_787-7a>¶
官曰獨訶邪拏次曰獨訶氏拏國人善投輪刀其大如鏡¶
中有竅外鋒如鋸逺以投人無不中其餘兵器與中國略¶
同俗&KR0011;眞臘物産同於林邑其殺人及盗截其手姦者鏁¶
其足朞年而止&KR0021;祀必以月晦盤貯酒殽浮之流水毎十¶
一月必設大&KR0021;海出&KR0226;瑚有鳥名舎利解人語大業十二¶
年遣使入貢後遂絶¶
　　　　　訶羅陁國¶
南史曰訶羅陁國宋元嘉七年遣使奉表曰伏承聖主重¶
三寳興立塔寺周滿國界今故遣使二人表此微心¶
　　　　　呵羅單國¶
宋元嘉起居注曰去　年六月闍婆洲呵羅單國王毗沙¶
䟦摩遣使獻奉¶
又曰十一年呵羅單國王尸梨毗&KR0210;耶獻銀㵕柈等¶
<pb:KR3k0012_SBCK_787-7b>¶
南史曰呵羅單國都闍婆洲元嘉七年遣使獻金剛指環¶
　鸚鵡鳥天笁國白疊　等物十年呵羅¶
單國王毗沙䟦摩奉表曰常勝天子陛下諸佛世尊常樂¶
安稳三逹六通爲丗間尊是名如來是故至誠五體敬禮¶
其後與子所篡奪十三年又上表二十六年文帝詔曰呵¶
羅單國婆皇婆逹三國頻越遐海欵化納貢逺誠冝甄可¶
並加除授乃遣使䇿命之二十九年又遣長史婆和沙弥¶
獻方物¶
　　　　　蒲黄國¶
宋元嘉起居注曰二十六年蒲黄國獻牛黄等物又獻欎¶
金香等物¶
　　　　　婆皇國¶
南史曰婆皇國元嘉二十六年國王舎利婆羅䟦摩遣使¶
<pb:KR3k0012_SBCK_787-8a>¶
獻方物四十一種文帝䇿命之爲婆皇國王二十八年復¶
遣使貢獻孝武孝建三年又遣長史笁郍婆智奉表獻方¶
物以郍婆智爲振威將軍大明三年獻赤白鸚鵡大明八年¶
明帝㤗始二年又遣使貢獻明帝以其長史笁湏羅逺前¶
長史振威將軍笁郍婆智並爲龍驤將軍¶
　　　　　婆逹國¶
南史曰婆逹國元嘉二十六年國王舎利不陵伽䟦摩遣¶
使獻方物文帝䇿命之爲婆逹國王二十六年二十八年¶
復遣使獻方物¶
　　　　　闍婆逹國¶
南史曰闍婆逹國元嘉中國王師利婆逹呵阿陁羅跋摩¶
遣使奉表曰宋國大主大吉天子足下敎化一切種智安¶
稳天人師降伏四魔成等正覺轉道法輪度脫衆生我雖¶
<pb:KR3k0012_SBCK_787-8b>¶
在逺亦霑靈潤¶
　　　　　槃槃國¶
宋起居注曰孝建二年七月二十日槃槃國王遣長史笁¶
伽藍婆奉獻金銀琉璃諸香藥等物¶
南史曰槃槃國元嘉孝建大明中並遣使貢獻梁中大通¶
元年四年其王使使奉表累送佛牙及&KR0030;塔獻沉檀等香¶
數十種六年八月復遣使送菩提國舎利及&KR0030;塔國圖并¶
菩提樹葉詹糖等香¶
梁書曰槃國南海大洲中北與林邑隔小海自交州舩行¶
四十日至其國王曰楊栗翨(音/翅)栗翨父曰楊德武連以上¶
無得而紀百姓多縁水而居國無城皆竪木爲柵王坐金¶
龍床毎坐諸大人皆兩手交抱肩而跪及其國多有婆羅¶
門自天竺來就王乞財物王甚重之其大臣曰勃郎索濫¶
<pb:KR3k0012_SBCK_787-9a>¶
次曰崑崙帝也次曰崑崙勃和(音胡/卧切)次曰崑崙勃帝索甘¶
且其言崑崙古龍聲相近故或有謂爲古龍者其在外城¶
者曰郍延猶中夏刺史縣令其矢多以石爲鏇矟則以䥫¶
爲刃有僧尼寺十所僧尼讀佛經皆食&KR0079;而飲酒亦有道¶
士寺一所道士不飲食酒&KR0079;讀阿脩羅王經其國不甚重¶
之俗皆呼僧爲比丘呼道士爲貪隋大業中亦遣使朝貢¶
唐書曰槃槃國在林邑西南海曲中北與林邑隔小海自¶
交州郍行四十四日乃至其國與狼牙脩國爲隣人皆學¶
婆羅門甚敬佛法貞觀九年遣使来貢方物¶
　　　　　斤陁利¶
宋起居注曰孝建二年八月二日斤陁利國王釋陁羅降¶
陁遣長史竹留陁及多奉表獻方物¶
<pb:KR3k0012_SBCK_787-9b>¶
太平御覽卷第七百八十七¶
