# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:12.383555
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 262
#+PROPERTY: FILE SB11n0727-262太平御覽-卷之二百六十二.
<pb:KR3k0012_SBCK_262-1a>¶
太平御覽卷第二百六十二¶
職官部六十¶
　　良太守下　酷太守¶
　　　　　良太守下¶
北史曰西魏裴俠除河北郡守俠躬履儉素愛人如子所¶
食唯菽麦塩菜而巳吏人莫不懷之此郡舊制有漁獵夫¶
三十人以供郡守俠曰以口腹役人吾所不爲也乃悉罷¶
之又有丁三十人供郡守役俠亦不私並収庸直爲市官¶
馬&KR0010;時旣積馬遂成群去職之日一無所取人歌之曰肥¶
鮮不食丁庸不取裴公貞惠爲丗䂓矩¶
北史曰宋丗良爲清河太守才識閑明尤善政術在郡未幾¶
聲問甚髙陽平郡移治刼盗三十餘人丗良訊其情&KR0250;惟¶
送十二人餘皆放之陽平太守魏明㓪大怒云輙放吾賊¶
<pb:KR3k0012_SBCK_262-1b>¶
及推問送者皆實放皆非明㓪大服郡東南有曲堤成公¶
一姓阻而居之群盗多萃於此人爲之語曰寧度東呉㑹¶
稽不歷成公曲堤良施八條制盗奔他境人又謡曰曲堤¶
雖險賊何益但有宋公自屏跡是冬醴泉出於界内及代¶
至傾城祖道有老人丁金剛者泣而前謝曰老人年九十¶
記三十五政府君非唯善政清亦徹底今失賢者人何以¶
濟莫不攀援涕泣¶
北齊書曰赫連子恱除林慮太守文襄徃晉陽由郡境問¶
不便恱云臨水武安去郡遥逺山嶺重疊&KR0002;東屬魏郡則¶
地平路近文襄𥬇曰卿徒知便人不覺損幹恱荅曰所言¶
者又所疾苦不敢以私潤&KR0018;公心文襄善之乃勑依事施¶
行自是人屬近便行路¶
北齊書曰崔伯謙字士遜愽陵安平人也除濟北太守恩¶
<pb:KR3k0012_SBCK_262-2a>¶
信大行又改鞭用熟皮爲之示恥而巳¶
北齊書曰蘇瓊字珎芝長樂武強人也除南清河太守性¶
清慎不發私書¶
陳書曰孔奐字休文除晉陵太守自宋齊巳來爲大郡雖¶
經寇擾猶爲全實前後二千石多行侵暴奐清白自守妻¶
子並不之官唯以單舡臨郡所得秩俸隨即分贍孤寡郡中¶
號曰神君曲阿冨人殷綺見奐居處儉素乃餉以衣氊一¶
具奐曰太守身居美禄何爲不能辦此但百姓未周不容¶
獨享温飽勞卿厚意幸勿爲煩¶
隋書曰于義遷安武太守專崇德教不尚威刑有郡民張¶
善安王叔兒争財相訟義曰太守德薄不勝任之所致非¶
其罪也於是取財倍與二人諭而遣去善安等各懷恥愧¶
移語他州於是風敎大洽其以德化人皆此𩔖也¶
<pb:KR3k0012_SBCK_262-2b>¶
又曰于仲文遷安固太守有任杜兩家各失牛後得一牛兩¶
家俱認州郡乆不能决益州長史韓伯儁曰于安固少善¶
聽察可令決之仲文曰此易解耳於是令二家各驅牛羣¶
至乃放所認者遂向任氏群中又隂使人微傷其牛任氏¶
嗟惋杜家自&KR0002;仲文於是訶詰杜氏杜氏服罪而去¶
又曰栁儉&KR0774;帝特授朝散大夫拜弘化太守賜物一百叚而¶
遣之儉清節愈厲大業五年入朝郡國畢集帝謂納言&KR0171;¶
威吏部尚書牛弘曰其中清名天下第一者爲誰威等以¶
儉對又問其次威以𣵠郡丞郭絢潁川郡丞敬肅等二人¶
對帝賜儉帛二百疋令天下朝集使送至郡邸以旌異焉¶
又曰車駕西廵還謂武威太守樊子盖曰人道公清定如¶
此不子盖謝曰臣安敢言清止是小心不敢納賄耳由此¶
賜之口味百餘斛¶
<pb:KR3k0012_SBCK_262-3a>¶
唐書曰顔眞卿爲平原太守安禄山逆節頗著眞卿以霖雨¶
爲託修城浚濠隂科丁壯儲廪實乃陽㑹多士泛舟於池¶
飲酒賦詩或䜛於禄山亦宻偵之以爲書生不足虞也無¶
幾禄山果反河朔盡䧟獨平原城守具備乃使司兵叅軍¶
李平馳奏之玄宗&KR0004;聞禄山之變歎曰河北二十四郡豈¶
無一忠臣乎得平原大喜頋左右曰朕不識顔眞卿形狀¶
何如所爲得如此¶
五代史晉史曰郭延魯清㤗中遷復州守延魯臨任忽驚¶
歎曰先人曽爲沁牧九年不移我得不遵其家法而使政¶
有紕繆者乎由是正俸之外未嘗歛貸庻事致理一郡頼¶
焉及秩滿百姓上章舉留將離境攀卧&KR0210;圍者不能去朝¶
廷聞而嘉之¶
華陽國志曰張翕字子陽巴郡人爲隂平郡守布衣&KR0188;食¶
<pb:KR3k0012_SBCK_262-3b>¶
儉以化民自乗二馬之官乆之一馬死一馬病翕曰吾將¶
歩行矣夷漢甚安其惠愛在官十九年卒百姓號慕送葬¶
以千數天子嗟歎賜錢十万爲立祠堂後太守數煩擾夷¶
人叛亂翕子端方察孝廉天子起家拜越嶲太守迎者如¶
雲¶
又曰華陽國志曰孝順帝永建中太山吴資爲巴郡太守¶
民歌之曰習習晨風動澍雨潤乎苗群后恤時務我民以¶
優饒及資遷去民人思資又歌曰望逺忽不見惆悵當徘¶
徊恩澤實難忘悠悠心永懷¶
益部𦒿舊傳曰張霸字伯饒爲㑹稽太守舉賢士勸教講¶
授一郡慕化但聞誦聲又野無遺冦民語曰城上烏嗚哺¶
父母府中諸吏皆孝子¶
鍾岏良吏傳曰王堂字敬伯廣漢郪人也爲汝南太守屬¶
<pb:KR3k0012_SBCK_262-4a>¶
城多闇弱堂簡選四部督郵奏免四十餘人以陳蕃爲功¶
曹應嗣爲主簿教曰簡覈衆職委功曹拾遺&KR0024;闕仰恃明¶
俊古人有言勞於求賢逸於得士太守不敢妄有符教¶
崔氏家傳曰崔寔除五原太守郡處邊陲不知耕桒之業¶
民多飢寒之患於是乃勸人農種教其織絍以賑貧窮民¶
用𫉬濟號曰神惠焉¶
桓階別傳曰上巳平荆州引爲主簿毎有深謀疑事嘗¶
與君籌之或日&KR0628;忘食或夜坐徹旦擢爲趙郡太守㑹郡寮¶
送之上曰北邊未清以卿威能震敵德懷逺人故用相煩¶
是亦寇恂河内之舉階在郡時俸盡食醬酻上聞之數戯¶
之曰卿家醬頗得成不耶詔曰昔子文清儉朝不謀夕而¶
有脯粮之秩宣子守約簞食魚飱而有加梁之賜豈况光¶
光大魏冨有四海棟宇大臣而有&KR0188;食非吾所以禮賢之¶
<pb:KR3k0012_SBCK_262-4b>¶
意也其賜射鹿師二人并給媒(齊人謂麴/孽爲媒)¶
江祚別傳曰祚爲安南太守民思其德生子多以江名子¶
孟宗別傳曰宗爲豫章太守人思其惠路有行歌故時人¶
之生子以孟爲名¶
邵氏家傳曰邵訓字伯春爲陳留太守以君性多𢎞怒追¶
詔勉厲之曰陳留太守講授省中六年于兹經術明篤有¶
匡生解頥之風賜錢三十萬及刀劒衣服居家之具¶
宣城記曰涇縣洪短吴時爲盧江太守清稱徴還舡輕皆¶
載土時&KR0010;暮逐除者就乞所𫉬甚少洪乃語之逐除人見¶
土而去〇𥘿子曰孔文舉爲北海相有遭父喪哭泣墓側色¶
無憔悴文舉殺之有母病差思食新夌家無乃盗隣人熟¶
夌而進之文舉聞特賞之盗而不罪者以爲勤飬於母也¶
哭而見殺者以爲哀而不實也¶
<pb:KR3k0012_SBCK_262-5a>¶
世&KR0003;曰周顗罷臨川郡還都未及上泊青溪渚王丞相徃¶
看之時是夏月暴雨卒至舫旣狹小而又漏殆無復可坐¶
處王曰胡威之清何以遇此即啓用焉¶
吴興太守論衡曰淮陽鑄爲偽錢吏不能禁汲黯爲太守不¶
壞一鑪不刑一人髙枕安卧淮陽政清¶
風俗通曰𥘿昭王使李氷爲蜀郡太守開成都兩江漑田¶
万頃江神&KR0010;取童女二人以爲婦冰自以其女與神爲㛰¶
徑至神祠勸神酒杯但澹淡冰厲聲責之因忽不見良乆¶
有兩倉牛闘於岸旁有間冰還流汗謂官屬曰吾闘大極¶
不勝當相助南向𦝫中正白者我綬也主簿刺殺北面者江¶
神遂死蜀人慕其氣决抗壯徤者因名子曰冰兒¶
　　　　酷太守¶
漢書曰王温舒爲廣平都尉擇郡中豪敢徃吏十餘人爲¶
<pb:KR3k0012_SBCK_262-5b>¶
爪牙使督盗賊道不拾遺遷河内太守素居廣平時皆知河¶
内豪姦之家以九月至郡令具私馬五十疋驛自河内至¶
長安部吏如廣平時方略捕郡中豪滑相連坐千餘家上¶
書請大者至族小者乃死家盡没入𧷢奏行不過二日得¶
可事論報至流血十餘里河内皆恠其奏以爲神速盡十¶
二月郡無犬吠之盗其頗不得失之旁郡追求㑹春温舒¶
頓足歎曰嗟乎令冬月益展一月足吾事矣¶
又曰嚴延年字次卿東海人爲𣵠郡太守大姓西髙氏東¶
髙氏自郡吏巳下皆畏避之莫敢與牾咸曰寧&KR0018;二千石¶
無負豪太家賔客放爲盗賊發輙入髙氏吏不敢追延年至¶
遣&KR0122;蠡吾趙繡案髙氏得其死罪繍見延年爲兩劾欲先¶
白其輕者觀延年意延年巳先知之趙&KR0122;至白其輕者延¶
年索懷中得重劾即収送獄夜入晨殺吏分栲兩髙窮竟¶
<pb:KR3k0012_SBCK_262-6a>¶
其姦誅殺各數人郡中震恐道不拾遺三&KR0010;遷河内太守¶
東觀漢記曰樊曄爲天水郡其政嚴猛好申韓之術不假¶
下以權道路不敢相盗啇人行旅以錢物於大道旁曰以¶
付樊父後還其物如故道不拾遺凉州爲之語曰遊子常¶
苦貧力子天所富寧見乳虎穴不入兾城寺嗟我樊府君¶
安可再遭值¶
晉陽秋曰廬陵太守羊冉疑郡人簡良等爲賊殺一百九¶
十人徒讁百有餘人有司奏舟罪死以景獻皇后有屬八¶
議帝曰此古人所無何八議之有乎未忍肆之市朝其賜¶
命獄所琅邪王太妃山氏冉之甥也詣闕請命丞相以太¶
妃爲言於是减死罪旣出有疾見簡良爲祟旬日而卒¶
三國典略曰齊廣陵太守敬長瑜多受財賄刺史陸駿將¶
啓劾之長瑜以貨求於散&KR0016;常侍和士開以𦘕屏風詐爲¶
<pb:KR3k0012_SBCK_262-6b>¶
長瑜之獻齊王大恱駿啓㝷至遂不問焉¶
梁書曰南淮侯蕭推字智進梁王第安城康王秀之子姿¶
貌豊恱舉動可觀歷淮南宣城晉安吴郡四太守所臨之¶
郡必赤地大旱吴人號爲旱母¶
又曰臧厥爲晉安太守郡居山海常結聚逋逃前二千石¶
雖募討捕而寇盗不止厥下車宣風化凢諸㓙黨皆繦&KR0018;¶
而出居民復業啇旅流通然爲政嚴酷少恩吏民小事必¶
加杖罰百姓謂之臧獸¶
唐書曰李邕天寳&KR0004;爲汲郡北海二太守邕性豪侈不護¶
細行所在縱求財貨馳獵自恣五載姦𧷢事發又嘗與左¶
驍衛兵曹栁勣馬一疋及勣下獄&KR0123;温令勣引邕談及休¶
各厚相賂遺詞&KR0250;連引勑刑部貟外祁順之&KR0101;察御史羅¶
希奭馳徃就郡决殺之時年七十餘　卷第二百六十二¶
<pb:KR3k0012_SBCK_262-7a>¶
