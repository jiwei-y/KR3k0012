# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:12.596312
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 266
#+PROPERTY: FILE SB11n0727-266太平御覽-卷之二百六十六.
<pb:KR3k0012_SBCK_266-1a>¶
太平御覽卷第二百六十六¶
　職官部六十四¶
　　　　　令長¶
禮記檀弓下曰季子皐葬其妻犯人之禾申詳以告曰請¶
庚之(申詳子張子/也庚償也)子臯曰孟氏不以是罪予朋友不以是¶
弃予(言非/故也)以吾爲邑長於斯也買道而葬後難繼也(恃寵/虐民)¶
(非/也)¶
左傳曰子皮欲使尹何爲邑子産曰少未知可否子皮曰¶
使夫往而學焉夫亦愈知矣子産曰不可人之愛人求利¶
之也今吾子愛人則以政猶未能操刀而使割也其傷實¶
多子之愛人求傷之巳¶
論語曰子之武城聞絃歌之聲(子游爲/武城宰)夫子莞爾而𥬇曰¶
割鷄焉用牛刀(言治小何/湏用大道)子游對曰昔者偃也聞諸夫子¶
<pb:KR3k0012_SBCK_266-1b>¶
曰君子學道則愛人小人學道則易使也(道禮樂也樂以/和人人和則易)¶
(使)子曰二三子(謂從/行者)偃之言是也前言戯之耳(戯以治小/用大道也)¶
又曰子夏爲莒父宰問政子曰無欲速無見小利欲速則¶
不達見小利則大事不成¶
又曰子游爲武城宰子曰女得人焉耳乎曰有澹臺滅明¶
者行不由徑非公事未甞至於偃之室也(言澹臺㓕明/公且方也)¶
家語曰子路治蒲請見於孔子曰由願受教於夫子子曰¶
蒲其何如對曰邑多壯士又難治也子曰然吾語汝恭與¶
敬可以攝勇寛而正可以懷強愛而恕可以容困(言愛而/恕者容)¶
(困/窮)温而斷可以抑姦如此而加之以忠潔則政不難矣¶
又曰子路爲蒲宰爲水備與其民修溝瀆以民之煩勞也¶
人與一單食(簞/同)一壷漿孔子聞之使子貢止之子路不恱¶
曰夫子以仁教而禁行仁由不受也孔子曰尓以爲人誠¶
<pb:KR3k0012_SBCK_266-2a>¶
何不白於君發倉廪以給之而私以汝食遺之是尓明君¶
之無惠而見巳之德美也汝速巳則可不巳則汝之見罪¶
必矣¶
晏子春秋曰晏子爲阿宰三年而毀聞於國景公不恱召¶
而免之晏子謝曰嬰知過矣請復治阿三年而譽聞於國¶
公將賞之辭而不受公問其故對曰昔者嬰之所以當誅¶
者當賞而今所以當賞者當誅是故不敢受¶
史記曰齊威王即位召即墨大夫語之曰子居即墨毀日¶
至然吾使人視即墨田野闢民人給官無留事東方以寧¶
是子不事吾左右以求譽也封之萬家召阿大夫語曰自¶
子之守阿譽日聞然吾使人視阿田野不闢民人貧苦是¶
子以幣厚吾左右以求譽也乃烹阿大夫左右甞譽者皆¶
併烹之遂起兵擊諸侯諸侯震懼人人不敢飾非務盡其¶
<pb:KR3k0012_SBCK_266-2b>¶
誠齊國大治¶
漢書曰諸令長皆秦官掌治其縣萬户巳上爲令秩一千¶
石至六百石萬户以下爲長秩五百石至三百石皆有丞¶
尉秩四百石至二百石¶
又曰蕭育字次君爲茂陵令㑹課育第六召詣後曹當以¶
職事對育徑出曹書佐隨牽育拔佩刀曰蕭育杜陵男子¶
何詣曹也¶
又曰薛宣子惠始爲彭城令宣從臨淮遷至陳留過其縣¶
橋梁郵亭不脩宣心知惠不能留彭城數日案行舎中處¶
置什器觀視園菜終不問惠以吏事惠自知治縣不稱宣¶
意遣門下&KR0122;送宣至陳留令&KR0122;進自從其所問宣不教誡¶
惠吏職之意宣曰吏道以法令爲師可問而知能與不能¶
自有資才何可學也衆人以宣言爲然¶
<pb:KR3k0012_SBCK_266-3a>¶
東觀漢記曰張歆守平臯長有報父仇賊自出歆召因詣¶
閤曰欲自受其辭旣入解械飲食使發遣遂弃官亡命逢¶
赦出由是郷里服其髙義¶
後漢書曰馮魴遷郟令後車駕西征隗&KR0349;潁川盗賊群起¶
郟賊延褒等衆三千餘人攻圍縣舎魴率吏士七十許人¶
力戰連日弩矢盡城䧟魴乃遁去帝聞其反即馳赴潁川¶
魴詣行在所帝案行闘處知魴力戰乃嘉之曰此健令也¶
又曰宋飜字飛烏廣平列人也爲河隂令順陽公主家奴¶
爲刼攝而不送飜將兵圍主宅執主婿馮穆歩驅向縣時¶
正炎暑立之日中流汙霑地於是威振京師¶
又曰董宣字少平徴爲洛陽令擊搏豪強莫不震慄京師¶
號爲卧虎¶
又曰公孫述爲清水長父仁以述年少遣門下&KR0122;隨之官¶
<pb:KR3k0012_SBCK_266-3b>¶
月餘&KR0122;辝歸白仁曰述非待教者也¶
續漢書曰董宣爲雒陽令寜平公主乳母子白日殺人因匿¶
主家吏不能得及主出行以奴&KR0406;乗宣於大夏門亭候之¶
乃駐車叩馬以刀畫地數主之失者三叱奴下車格殺之¶
主即馳車入宫上大怒召宣令欲死乎宣叩頭曰臣奉法¶
之吏不敢縱法不欲死也上曰捶之宣曰願一言死無恨¶
上曰何言宣曰陛下聖德中興而縱奴殺良民以奴殺臣¶
臣死之後陛下何以治天下捶殺臣不如臣自殺即以頭¶
橕楹流血&KR0013;面上令小黄門持之曰癡令令叩頭謝主宣¶
不從上曰頓癡令頭兩手據地不肯低頭上勑強項令出¶
太官賜食¶
又曰虞詡爲朝歌長故舊皆弔曰得此何衰詡曰難者不¶
避易者不從不遇盤根錯節何以別其利器乎¶
<pb:KR3k0012_SBCK_266-4a>¶
華嶠後漢書曰周規除臨湘令長沙太守程徐二月行縣¶
勑諸縣治道規以方春向農民多劇務不欲奪人良時徐¶
出督郵規即委官而去徐憮然有媿色遣功曹賫印綬檄¶
書謝請還規謂功曹曰穆府君愛馬蹄不重民力徑逝不¶
顧¶
漢制曰列侯所食縣曰國皇太后公主所食曰邑有變夷¶
曰道凢縣萬户以上爲令減萬户爲長¶
漢書胡廣注曰秋冬歳盡各計縣户口墾田錢穀出入盗¶
賊多少上集簿丞尉以下歳詣郡課校其功功多尤爲最¶
者於廷尉勞勉之以勸其後&KR0018;多尤爲殿者於後曹對責¶
以糺怠慢也¶
魏志曰賈逵字梁道河東襄陵人文帝即王位以鄴縣户¶
數萬在都下多不法乃以逵爲鄴令¶
<pb:KR3k0012_SBCK_266-4b>¶
又曰賈逵守綘邑長郭援攻河東所經城邑皆下逵堅守¶
援攻之不拔乃召單于併軍急攻之城將潰綘父老與援¶
要不害逵綘潰援聞逵名欲使將以兵刼之逵不動左右¶
引逵使叩頭逵叱之曰安有國家長吏爲賊叩頭援怒將¶
斬之綘吏民聞將殺逵皆乗城呼曰&KR0018;要殺我賢君寜俱死¶
左右義逵多爲請遂得免¶
又曰滿寵字伯寜守髙平令縣人張苞爲郡督郵貪穢受¶
取干亂吏政寵因其來在傳舎率吏卒出收之詰其所犯¶
即日考竟遂弃官而歸¶
又曰崔林字德儒除鄔令貧無車馬單歩之官¶
蜀志曰鄧芝字伯苗先主定益州芝爲郫邸閭督先主出¶
至郫與語大竒之擢爲郫令¶
又曰蔣琬字公琰零陵湘郷人也弱冠與外弟泉陵劉敏¶
<pb:KR3k0012_SBCK_266-5a>¶
俱知名琬以州書佐隨先主入蜀除廣都長先主甞因遊¶
觀&KR0853;至廣都琬衆事不理時又躭酒先主大怒將加罪戮¶
軍師將軍諸葛亮請曰蔣琬社稷器非百里之才也其爲¶
政以安民爲夲不以修飭爲先願主公重加察之先主雅¶
敬亮乃不加罪倉卒免官而巳¶
吴志曰賀齊字公苗㑹稽山隂人也少爲郡吏守剡長縣¶
吏期從輕俠爲姦齊欲治之主簿諌曰從縣大族山越所¶
附今日治之明日冦至齊聞大怒便立斬從族黨相糾合¶
衆千餘人舉兵攻縣齊率吏民開城門突擊大破之威震¶
山越¶
又曰陶謙除舒令郡太守張盤同郡先輩與謙父友謙耻¶
爲之屈甞舞屬謙謙不爲起固強之乃舞舞又不輕盤曰¶
不當轉耶曰不可轉轉則勝人¶
<pb:KR3k0012_SBCK_266-5b>¶
又曰孟仁字恭武江夏人也爲吴令時皆不得將家之官¶
毎得時物來以&KR0009;母常不先食及聞母亡犯禁弃官¶
又曰劉繇字正禮舉孝廉爲郎中除下邑長時郡守以貴¶
戚記之遂弃官而去¶
又曰朱然字義封甞與孫權同書學結恩愛至權統事以¶
爲餘姚長時年十九¶
晉書曰車濟字萬度燩煌人也果毅有壯勇爲金細令爲¶
石季龍將麻秋所䧟濟不爲秋屈秋必欲降之乃臨之以¶
兵濟辭色不撓曰吾雖才非龐德而受任同之身可殺志¶
不可移乃伏劒而死秋歎其忠節以禮葬之¶
晉中興書曰華譚所友𡊮甫者字公胄歴陽人少能言議¶
與譚齊名友善大安中甫入洛詣中領軍何勗自言能治¶
劇縣勗曰君子法應多冝何以唯欲宰民何不爲一臺職¶
<pb:KR3k0012_SBCK_266-6a>¶
乎甫曰人各有所能否譬由錦繒中之好而不可以爲恰¶
(口洽/切)稻食中之好而不可以爲韲是以孔子曰及其使人¶
也器之茍非大才何能悉備乆之除松滋令¶
宋書曰陶潜字淵明謂親朋曰&KR0147;欲絃歌爲三徑之資可¶
乎執事者聞之以爲彭澤令公田悉令吏種秫稻妻子固¶
請種粳乃使二頃五十𠭇種秫五十𠭇種粳郡遣督郵至¶
縣吏白應束帶見之潜歎曰我不能爲五㪷米折腰向郷¶
里小兒即解印綬去賦歸去來¶
又曰張融爲封溪令行路經嶂嶮獠賊執融將殺食之融¶
神色不動方作洛生詠賊異之而不害也浮海至交州於¶
海中遇風終無懼色方詠曰乾魚自可還其本郷内脯復¶
何爲者哉¶
齊書曰卞延之弱冠爲上虞令有剛氣㑹稽太守孟凱以¶
<pb:KR3k0012_SBCK_266-6b>¶
令長裁之憤不能容脫幘投地曰我所以屈卿者正爲此¶
幘耳今巳投之卿以一世勲門而傲天下國士拂衣而去¶
梁書曰蕭　素爲中書侍郎在位少時求爲諸曁令到縣¶
十餘日掛衣冠於縣門而去¶
後魏書曰髙祖以北平府長史裴聿中書侍郎崔亮並清¶
貧欲以俸禄優之乃以亮帶野王令聿帶温縣令時人榮¶
之¶
北史曰齊因魏宰縣多用廟&KR0101;至於士流耻居百里元文¶
遥以縣令爲字人之切用之猶恐其披訴揔召集神武門¶
令趙郡王叡宣旨唱名厚加慰諭士人爲縣自此始也¶
三國典略曰陳禇玠爲中書侍郎陳主以山隂縣多豪猾¶
謂舎人蔡景歴曰稽隂大邑乆無良宰卿文士之内試思¶
其人景歴進曰禇玠清廉有幹用陳主曰善乃以爲令縣¶
<pb:KR3k0012_SBCK_266-7a>¶
人張次的王休逹等與諸猾吏賄賂通姦全丁大户多有¶
隱没玠乃鏁次的具狀啓臺陳主手勑慰勞并遣使助玠¶
捜括所出軍人八百餘户時曹義逹爲陳主所寵縣人陳¶
信家冨於財謟事義逹信父顯文恃𫝑撗暴玠乃遣使執¶
顯文鞭之一百於是吏人股慄莫敢犯者義逹於是譛之¶
玠在任守禄俸而巳去官之後不堪自致因留縣境種&KR0188;¶
菜以自給或嗤玠以非百里之才玠荅曰吾委輸課最不¶
後列城除殘去暴姦吏跼蹐&KR0002;謂不能自潤脂膏則如來¶
命以爲不逹從政吾未服也¶
韓子曰晉平公問趙武曰中牟吾國之股肱邯鄲之肩髀¶
也寡人欲其良令也令其空誰使而可趙武曰刑伯子可¶
公曰伯子非子之讎對曰私讎不入公門又問中府之令¶
空誰使而可趙武曰臣子可故曰外舉不避仇讎内舉不¶
<pb:KR3k0012_SBCK_266-7b>¶
避子弟¶
又曰宓子賤爲單父令見有&KR0002;有&KR0002;曰子何痩焉宓子曰¶
憂官政也¶
又曰晉文公出亡趙衰挈壺飱而從與文公相失飢而道¶
寢餓而不敢食及文公反國舉兵攻原克而拔之文公曰¶
夫輕忍餓餧之患而必全壷飡者是且不以原叛乃舉爲¶
原令¶
愼子曰立國君以爲國非立國以爲君也夫以立官長以¶
爲官也非立官以爲長也¶
風俗通曰俗&KR0003;孝明帝時尚書郎河東王喬遷爲葉令喬¶
有神每月朔常詣臺朝明帝怪其來數而無車&KR0016;宻令太¶
史候望言臨至時常有䨥鳬從東南來因伏伺見鳬舉羅¶
但得一&KR0215;舄使尚方識視四年中所賜尚書官属履也¶
<pb:KR3k0012_SBCK_266-8a>¶
通典曰縣邑之長曰宰曰尹曰公曰大夫(晉謂之大夫魯/衛謂之宰楚謂)¶
(之/公)¶
太平御覽卷第二百六十六¶
<pb:KR3k0012_SBCK_266-8b>¶
