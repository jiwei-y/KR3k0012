# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:26.535597
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 508
#+PROPERTY: FILE SB11n0727-508太平御覽-卷之五百八.
<pb:KR3k0012_SBCK_508-1a>¶
太平御覽卷第五百八¶
　　逸民部八¶
　　　　　逸民八¶
皇甫士安髙士傳曰摰峻字伯陵京兆長安人少治清節¶
與太史令司馬遷交好峻獨退身修德隱於&KR1770;山遷旣親¶
貴乃以書勸峻進曰遷聞君子所貴乎道者三太上立德¶
其次立言其次立功伏惟伯陵材能絶人髙尚其志以善¶
厥身氷清玉㓗不以細行累其名固巳貴矣然未盡太¶
上之所由也願先生少致意焉峻報書曰峻聞古之君子¶
料能而行度徳而處故悔恡去於身利不可以虚受名不¶
可以苟得漢興巳來帝王之道於斯始顯能者見利不肖¶
者自屏亦其時也周易大君有命小人勿用徒欲偃仰從¶
容以送餘齒耳峻之守節不移如此遷居太史官爲李陵¶
<pb:KR3k0012_SBCK_508-1b>¶
游說下腐刑果以悔恡&KR0013;辱峻遂髙尚不仕卒於&KR1770;&KR1770;人¶
立祠号曰&KR1770;君¶
又曰韓福者涿人也以行義脩㓗著名昭帝時將軍霍光¶
秉政表顯義士郡國條奏行&KR0250;天子得福等五人行義㝡¶
髙以德行徴至京兆病不得進元鳯元年詔䇿曰朕&KR0598;勞¶
福以官職之事賜帛五十疋遣歸其務修孝悌以教郷里¶
福歸終身不仕卒于家¶
又曰安丘望之京兆長陵人也少治老子經恬静不求進¶
官號曰安丘丈人成帝聞欲見之望之辭不肯見上以其¶
道德深重常宗師焉望之不以見敬爲髙愈自損退爲巫¶
醫於民間著老子章句故老氏有安丘之學扶風耿况王¶
伋等皆師事之從受老子終身不仕道家宗焉¶
又曰丘訢字季春扶風人也少有大材傲丗不能與俗人爲¶
<pb:KR3k0012_SBCK_508-2a>¶
群郡召始見曰明府欲臣訢耶友訢耶師訢耶明府所以¶
尊寵人者極於功曹所以榮禄人者巳於孝廉一極一巳¶
皆訢所不用也府君異之遂不敢屈(三輔决録曰丘訢/傲俗自謂無伍)¶
又曰荀靖字叔慈父淑有名績靖兄弟八人号曰八龍靖¶
至孝闔門悌睦隱身脩道弟爽字慈明亦有材學汝南許¶
章稱二人皆玉也慈明外朗叔慈内潤太尉辟不就及終¶
頴陽令丘禎号靖曰玄行先生頴川太守王懷亦謚曰昭¶
定先生¶
又曰任棠字季卿以春秋教授隱身不仕龐參爲漢陽太¶
守就家候棠以薤一夲水一盆置户屏前自抱孫兒伏户¶
下叅曰棠是欲諭太守也水欲太守清也㧞一夲薤欲太¶
守擊強宗也抱孫兒當户者欲太守開門恤&KR0012;也終叅去¶
不言詔徴不至及卒郷人圗畫其形至今稱任徴君也¶
<pb:KR3k0012_SBCK_508-2b>¶
又曰張仲蔚平陵人與同郡魏景卿俱修道德隱身不仕¶
明天官愽物善屬詩賦所處蓬蒿没人閉門飬性不治榮¶
名時人莫識唯劉龔知之¶
又曰髙恢字伯逺少治老子經恬虚不營丗務與梁鴻善¶
隱於華隂山¶
又曰姜肱字伯淮彭城廣戚人也家丗名族肱兄弟三人皆¶
孝行著肱年㝡長與二弟仲海季江同&KR0013;卧甚相親友及¶
長各娶兄弟相愛不能相離習學五經兼明星緯弟子自¶
逺方至者三千餘人聲重於時凡一舉孝廉十辟公府九¶
舉有道至孝賢良公車三徴皆不就仲季亦不應徴辟建¶
寧三年靈帝詔徴爲犍爲太守肱得詔乃告其友曰吾以¶
爲虚&KR0023;實遂藉聲價盛明之丗尚不委質况今政在私門¶
哉乃隱遯命乗舡浮海使者追之不及再以&KR0007;纁聘不就¶
<pb:KR3k0012_SBCK_508-3a>¶
即拜太中大夫又逃不受詔名振天下年七十卒于家¶
又曰徐稚字孺子豫章南昌人也少以經行髙於南州桓¶
帝時汝南陳蕃爲豫章太守因惟薦稚於朝廷由是三舉¶
孝廉賢良皆不就連辟公府不詣未嘗荅命公薨輒身自¶
赴弔太守黄瓊亦嘗辟稚至瓊薨歸葬江夏稚旣聞即負¶
笈徒歩豫章三十餘里夏瓊墓前致酹而哭之後公車三¶
徴不就以壽終¶
又曰夏馥字子治陳留圉人也少爲諸生質直不茍動必¶
依道同縣髙儉及蔡氏凡二家豪冨郡人畏事之唯馥閉¶
門不與髙蔡通桓帝即位災異數發詔百司舉直言之士¶
各一人太尉趙戒舉馥不詣遂隱身乆之靈帝即位中常¶
侍曹節等專朝禁錮善士謂之黨人馥雖不交官然聲名¶
爲節等所憚遂以汝南范滂山陽張儉等數百人並爲節¶
<pb:KR3k0012_SBCK_508-3b>¶
所誣悉在黨中詔下郡縣各捕以爲黨魁馥於是頓足而¶
歎曰㜸自巳作空汙良善一人逃死禍及百家何以生爲¶
乃剪&KR0161;變服易形改姓入相慮山中爲冶工客作形貌毀¶
悴積傭三年而無知者後詔悉放儉等皆出馥獨歎曰以¶
爲人所棄不冝復齒郷里矣留賃作不歸家人求不知所¶
處其後人有識其聲者以告同郡上黨太守濮陽潜潜使¶
人以車迎馥馥自匿不肯見潜車三返乃得馥¶
又曰申屠蟠字子龍陳留外黄人也少有名節同縣大女¶
雖玉爲父報仇外黄令梁醜欲論殺玉蟠時年十五爲書¶
生進諌曰玉之節義足以感無耻之孫激忍辱之子不遭¶
明時尚當追旌廬表况在清聽而不加哀矜醜善其言乃¶
爲讞減死論人稱之及父母卒蟠思慕不飲酒食肉十餘¶
年遂隱居學治京氏易嚴氏春秋小戴禮三業先通因&KR0054;¶
<pb:KR3k0012_SBCK_508-4a>¶
貫五經兼明圗緯學無常師始與濟隂王子居在太學子¶
居病困以身託蟠蟠即歩&KR0018;其喪至濟隂遇司&KR0032;從事於¶
河鞏之間從事義之爲符傳護送蟠蟠不肯&KR0300;傳於地而¶
去事畢還家前後凡一察蒲車特徴皆不就年七十四以¶
壽終¶
又曰郭泰字林宗太原人也少事父母以孝聞身長八尺¶
餘家貧郡縣欲以爲吏歎曰大夫何能執鞭斗筲哉乃辝¶
母與同郡宗仲至京師從屈伯彦學春秋&KR0054;洽無不通¶
又審於人物由是名著於陳梁之間歩行遇雨巾一角蟄¶
衆人慕之皆折巾角士争往從之載䇿&KR0313;車凡㤗知之於¶
無名之中六十餘人皆先言後驗以母喪歸徐稚來吊以生¶
芻一束頓泰廬前而去泰曰&KR0047;州髙士徐孺子也詩曰生¶
芻一束其人如玉吾不堪此喻後辟司徒府有道徴皆不¶
<pb:KR3k0012_SBCK_508-4b>¶
就¶
又曰&KR0061;閎字夏甫汝南人也築室於庭中閉門不見客旦¶
於室中向母拜雖子徃不得見也子亦向户拜而去首不¶
着巾身無單衣足着木履母死不列服位公車再徴不詣¶
范滂羙而稱之曰隱不違親身不絶俗可謂至賢也¶
又曰牛牢字君直丗祖爲布衣時與牢遊夜講訖共言䜟¶
劉秀當爲天子丗祖曰安知非我萬一各言爾志牢獨黙¶
然丗祖問之牢曰丈夫立義不與帝友衆大&KR0015;及丗祖即¶
位徴牢稱疾不至詔曰朕㓜交牛君直淸髙士也&KR0106;有疾¶
州郡之官者常先到家致意焉刺史郡守是以每輒奉詔¶
就家存問牢恒&KR0013;髪稱疾不荅詔命¶
又曰成公者成帝時自隱性名嘗誦經不交丗利時人號¶
曰成公成帝時出遊問之成公不屈節上曰朕能冨貴人¶
<pb:KR3k0012_SBCK_508-5a>¶
能殺人子何逆朕哉成公曰陛下能貴人臣能不受陛下¶
之官陛下能冨人臣能不受陛下之禄陛下能殺人臣能¶
不犯陛下之法上不能折使郎二人就受政事十二篇¶
又曰彭城老父者楚之隱人也見漢室衰乃自隱修道不¶
治名利至年九十餘王莽時徴故光禄大夫龔勝欲爲太¶
子師友&KR0021;酒耻事二姓莽迫之勝遂不食而死莽使者及¶
郡守巳下㑹斂者數百人先生痛勝以名致禍乃獨入哭¶
勝甚悲旣而曰嗟乎薫以香自燒膏以明自煎龔先生夭¶
天年非吾徒也哭畢而起出衆莫知其誰¶
又曰宋勝之字即子南陽安衆人也少&KR0012;年十五失父母¶
家于榖城　中孝慕甚篤　中化之少長有禮勝之毎行¶
見老人檐負輒以身代之獵得禽獸嘗分肉與有親者貧¶
依姉居數&KR0010;乃至長安受易通明以信義見稱從兄裒爲¶
<pb:KR3k0012_SBCK_508-5b>¶
東平内史遣吏召之勝之曰衆人所樂者非勝之願也乃¶
去遊太原從郇越牧羊以琴書自娱丞相孔光聞而就太¶
原辟之不至元始三年病卒于太原¶
又曰東海隱者漢故司直王良友人建武中良以清節徴¶
用歷位至一年復徴還見友不肯見而讓之曰不有忠信¶
竒謀而取大位自知無德曷爲致此而復遽去何徃來屑¶
屑不憚煩也遂距良終不納論者髙之¶
又曰韓順字子良天水成紀人也以經行清白辟州宰不¶
就王莽未隱於南山地黄四年漢兵起於南陽順同縣隗¶
囂等起兵自稱上將軍西州大震唯順脩道山居執操不¶
廽囂以道術深逺使人賷璧帛車辭厚禮聘順欲以爲師¶
順因使謝囂曰禮有來學義無徃教即欲相師但入深山¶
來囂聞矍然不敢強屈其後&KR0349;等諸姓皆滅唯順山栖安¶
<pb:KR3k0012_SBCK_508-6a>¶
然以貧㓗自終焉¶
又曰摯恂字季直伯陵之十二丗孫也明禮易遂治五經¶
愽通百家之言又善屬文詞論清羙渭濵弟子扶風馬融¶
沛國桓驎等自逺方至十餘人旣通古今而性温敏不耻¶
下問故學者宗之常慕其先人之髙遂隱於南山之隂&KR0004;¶
馬融始從恂受業恂愛其才因以女妻之融後果爲大儒¶
文冠當丗以是服恂之知人永和中和帝&KR0054;求名儒公卿¶
薦恂行侔曽閔學擬仲舒文叅長卿才同賈&KR0105;實瑚璉噐¶
也冝在宗廟爲國真輔由是公車徴不詣大將軍竇憲舉¶
賢良不就清名顯於丗以壽終三輔稱焉¶
又曰姜&KR0302;字子平漢陽上郡人也少失父獨與母兄居治¶
書易春秋恬居守道名重西州延熹中沛國橋玄爲漢陽¶
太守召歧欲以爲功曹歧稱疾不就玄怒勑督郵尹益収¶
<pb:KR3k0012_SBCK_508-6b>¶
歧&KR0002;實不起者欲嫁其母而後殺歧益争之&KR0007;怒益撾之¶
益得杖且諫曰歧少修學孝義栖遲衡廬郷里歸仁名宣¶
州里實無罪杖益敢以死守之&KR0007;心乃止歧於是髙名逾¶
廣及母死喪禮畢盡讓平水田與兄岑遂隱以畜&KR0597;豕爲¶
事教授者滿於天下營業者三百餘人辟州從事不詣民¶
從而居之者數千家後舉賢良公府辟以爲茂才爲蒲坂¶
令皆不就以壽終於家¶
太平御覽卷第五百八¶
