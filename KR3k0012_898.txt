# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:54.738747
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 898
#+PROPERTY: FILE SB11n0727-898太平御覽-卷之八百九十八.
<pb:KR3k0012_SBCK_898-1a>¶
太平御覽卷第八百九十八¶
　獸部十¶
　　　　　牛上¶
說文曰牡畜父也從牛土聲犅(古郎/切)特牛父也牝畜母也¶
從牛匕聲犢牛子也牬(普外/切)二歳牛也犙(山耽/切)三歲牛也¶
牭(思貳/切)四歳牛也戒(戒又/音加)騬牛也牻(莫江/切)白黒雜毛牛也¶
掠(力強/切)牻牛也犡(力制/切)牛白脊也(逹胡/切)黃牛虎文也犖¶
駮牛也㸹(力拙/切)牛白脊也(匹耕/切)牛文駮如星也犥(普表/切)¶
牛黃白色也犉(而純/切)黃牛黒脣也攉(音/岳)白牛也㹔(居羊/切)牛¶
馬脊也(音)牛徐行也犫牛息聲也一曰牛名牷(音/全)牛純¶
色也　牛(音/遶)柔謹也¶
廣志曰有靡犘牛(馬象切)牛出巴中千斤犦(蒲角切)牛一¶
曰犁牛有赤豹封牛周留水牛毛青腹犬狀似猪有牧牛¶
<pb:KR3k0012_SBCK_898-1b>¶
項上堆肉大如斗似槖駝日行三百里䆉(音/皮)牛猶痺小今¶
謂之稷牛又呼杲下牛出廣州髙凉郡犩(吾威切)牛如牛¶
而大肉數千斤出蜀中夔牛重千斤晉時此牛岀上庸郡¶
獵(力渉切)牛旄牛也髀膝尾間皆有毛花蹄牛髙六尺尾¶
環繞角有四耳角端有肉蹄如蓮華堂牛色黒或黃日南¶
有之潜牛形狀似水牛一名(音沉)牛麟牛似鹿又似羊¶
肉羙牥(音方)牛如槖駞能行又有犛牛莊子曰其大若垂¶
天之雲¶
易大畜卦曰六四童牛之㸵元吉又無妄卦曰六三無妄¶
之災或繫之牛行人之得邑人之災象曰行人得牛邑人¶
災也¶
又遯卦曰六二執之用黃牛之革莫之勝說象曰執用黃¶
牛固志也¶
<pb:KR3k0012_SBCK_898-2a>¶
又離卦曰離利貞畜牝牛吉¶
又旣濟曰九五東鄰殺牛不如西鄰之禴祭¶
又說卦曰坤爲牛¶
周書王㑹曰卜盧紈牛紈牛者牛之小者大夏兹白牛數¶
楚每牛牛之小者也(大夏西北戎數楚北戎/兹白牛野獸形似白牛)¶
詩鴻鴈無羊曰誰謂尔無牛九十其犉(黄牛黑/脣曰犉)¶
又曰尔牛來思其耳濕濕¶
尚書曰武王尅紂放牛於桃林之野¶
左傳成七年曰鼷䑕食郊牛角改卜牛鼷䑕又食其角乃¶
免牛¶
又宣三年經曰王正月郊牛之口傷改卜牛牛死乃不郊¶
又僖上曰齊侯伐楚楚子使與師言曰君處北海寡人處¶
南海唯是風馬牛不相及(風/放)不虞君之渉吾地何故¶
<pb:KR3k0012_SBCK_898-2b>¶
又僖下曰介葛盧來朝聞牛鳴曰是生三犧皆用之矣其¶
音云問之而信¶
又曰秦師入滑鄭商人弦髙將市於周遇之以乗韋先牛¶
十二犒師曰寡君聞吾子將歩師岀於敝邑敢犒從者¶
又宣上曰宋城華元爲植廵功(植主廵/行城也)城者謳曰于思于¶
思弃甲復來使驂乗謂之曰牛則有皮犀兕尚多弃甲則¶
郍¶
又宣上曰楚子爲陳夏氏亂故伐陳殺夏徴舒因縣陳申¶
叔時使於齊反命而退王使讓之曰夏徴舒爲不道弒其¶
君寡人以諸侯討而戮之汝獨不慶寡人何曰夏徴舒弑¶
其君其罪大矣討而戮之君之義也抑人有言曰牽牛以¶
蹊人之田而奪之牛牽牛以蹊者信有罪矣而奪之牛罰¶
巳重矣諸侯之從君討其罪也今縣陳貪其冨也無乃不¶
<pb:KR3k0012_SBCK_898-3a>¶
可乎王曰善¶
又曰成公下曰韓厥曰古人有言殺老牛莫之敢尸而况君子¶
乎二三子不能事君焉用厥也(尸/也)¶
又昭四年曰邾人莒人愬于晉曰魯朝夕伐我幾亡矣我之¶
不共魯故之以(不共晉貢/以魯故也)晉侯使叔向來辭曰寡君不得¶
事君矣請君無勤子服惠伯對曰君信蠻夷之訴以絶兄¶
弟之國寡君聞命矣叔向曰寡君有甲車四千乗在雖以¶
無道行之必可畏也况其率道何敵之有牛雖瘠僨加於¶
豚上其畏不死乎¶
禮記曲禮上曰國君下齊牛¶
又曲禮下曰諸侯無故不殺牛¶
又月令曰季春犧牲駒犢舉書其數(在牧而書數/秋當保内)¶
又曰季冬命有司岀土牛以示農耕之早晚¶
<pb:KR3k0012_SBCK_898-3b>¶
又曲禮下曰天子祭天地諸侯祭山川大夫祭五祀士祭¶
其先天子以犧牛諸侯以肥牛大夫以索牛¶
又郊特牲曰郊所以明天道也帝牛不吉以爲稷牛帝牛¶
必在滌三月稷牛惟具所以别事天神與人鬼也¶
　又曰郊用騂尚赤也用犢貴誠也¶
又禮器曰有以少爲貴者天子祭天特牲天子適諸侯諸¶
侯膳以牘¶
又內則曰牛夜鳴則庮(庮臭/惡也)¶
又曰祭天地之牛角繭栗宗廟之牛角握賔客之牛角赤¶
周禮地官封人曰凢祭祀飾其牛牲設其楅衡置其絼供¶
其水藁(楅在鼻衡在角言不得觸絼繫/牛鼻繩絼夲又作紖持忍反)¶
又冬官考功記曰稺牛之角直而澤老牛之角終而昔¶
(昔讀爲交錯之錯/謂角/錯也)角長二尺有五寸三色不失謂之牛戴¶
<pb:KR3k0012_SBCK_898-4a>¶
牛(三色夲白中清未豐/也戴牛角直一牛)¶
又地官上曰牛人掌養國之公牛以待國之政令(公猶/官也)凡¶
祭祀共其享牛求牛以授職人而芻之(求牛禱於鬼神之/牛謂所以祭者也)¶
(求終也終事之牛謂所以繹者也宗庿有繹者孝子求神/非一處職讀爲樴樴謂之我可以繫牛樴人者謂牧人)¶
凡賔客之事共其牢禮積膳之牛饗食賔射共其膳羞之¶
牛軍事共其犒牛喪事共其奠牛凡㑹同軍旅行役共其¶
兵車之牛與其牽傍以載公任器(牽傍在轅外輓牛也人/御之居其前曰牽居其)¶
(旁曰傍任/猶用也)凡祭祀共其牛牲之互與其盆簝以待事(鄭司/農云)¶
(互謂楅衡之属盆簝皆器名盆所以盛血/簝受肉籠也玄謂互若今屠家縣肉格)¶
又秋官上曰罪隷掌役百官府與凡有守者掌使令之小¶
事(役給其/小役)凡封國若家牛助爲牽傍(鄭司農云凡封國若/家謂建諸侯立大夫)¶
(家也牛助爲牽傍此官主爲送致之也玄謂牛助國/以牛助轉徙也罪隷牽傍之在前曰牽在旁曰傍)¶
史記曰騎劫攻即墨田單用牛千頭衣以五綵縛刄其角¶
<pb:KR3k0012_SBCK_898-4b>¶
結火其尾穿城而岀牛壯士五千銜枚隨其後牛出火明¶
所觸皆死壯士擊之城上士大譟燕師大敗騎刼死乗勝¶
逐北三戰三克遂收齊城也¶
又曰馬蹄躈千牛千足此亦比千乗之家(躈苦/吊切)¶
又曰寗戚欲仕齊候桓公岀牽牛叩角而歌曰南山粲白¶
石爛短布單衣才至骭生不逢堯與舜禪長夜漫漫何時¶
旦桓公用之¶
又曰蘇秦說韓王曰鄙語云寕爲雞口無爲牛後今西面事¶
秦何異牛後乎¶
漢書曰邴吉甞岀逢羣牛鬪者死傷橫道吉過之不問前行¶
逢人逐牛牛喘吐舌止使騎吏問牛行幾里或譏吉吉曰¶
民鬪殺傷長安令京兆尹職所當禁備逐捕丞相課其殿¶
最不親小事也方春少陽用事未可以熱恐牛近行因暑¶
<pb:KR3k0012_SBCK_898-5a>¶
故喘此時氣失節恐有所傷害者三公典調和隂陽職所¶
當憂也¶
又曰龔遂爲渤海太守民有帶持刀劒者使賣劒買牛賣¶
刀買犢可謂帶牛佩犢矣¶
又曰宣帝地節三年求得外祖母王媪男無故弟武皆隨¶
使者詣闕時乗黃牛車故百姓謂之黃牛嫗¶
後漢書曰朱暉爲臨淮太守時牛大疫而臨淮獨無疫者¶
鄰郡牽牛入界避災耳¶
范曄後漢書曰漢光武𥘉起騎牛殺新野尉乃得馬¶
又曰劉盆子𥘉與兄䒫屬右校卒吏劉俠卿主芻牧牛號¶
曰牛吏及立爲帝恐畏欲啼即復還依俠卿¶
又曰更始即位舞隂大姓李氏擁城不下更始遣柱天將¶
軍李寳降之不肯云聞宛之趙氏有孤孫熹信義著名願¶
<pb:KR3k0012_SBCK_898-5b>¶
得降之更始乃徴熹熹年未二十旣引見更始笑曰蠒栗¶
犢豈能負重致逺乎(犢角如蠒栗言小也禮/緯曰天地之牲角蠒栗)即除爲郎中¶
行偏將軍事使詣舞隂而李氏遂降¶
又曰劉寛甞行有人失牛者乃就寛車中認之寛無所言¶
下駕歩歸有頃認者得牛而送還叩頭謝曰慙負長者隨¶
所刑罪寛曰物有相類事容脫誤幸勞見歸何爲謝之州¶
里服其不校¶
又曰魯恭爲中牟令亭長有從民借牛不還者牛主自言¶
恭召亭長敎令還牛亭長不還如是者三遂不還㳟涕泣¶
曰教化不行也欲解印綬去椽吏亭者固爭亭長即還牛¶
詣獄受罪恭貰出不問於是吏人敬信皆不忍欺¶
謝承後漢書曰朱暉爲郡吏太守阮况甞欲市暉牛暉不¶
從及况卒暉乃&KR0779;贈送其家人或以譏焉暉曰前阮府君¶
<pb:KR3k0012_SBCK_898-6a>¶
有求於我所以不敢聞命誠恐以財貨汙君今而相送明¶
吾非有愛也¶
魏略曰鉅鹿時苗字胃爲壽春令始之官乗牸牛歲餘生¶
一犢子及代留其犢而去¶
晉書曰羊篇祜之姪也爲鉅平侯奉祜嗣篇歴官清愼有¶
私牛於官舎産犢及還而留之¶
張勃呉録地理志曰合浦徐聞縣多牛其項上有持骨大¶
如覆斗日行三百里¶
蜀志曰蔣琰曽夢門前有一牛頭血流問於趙直直曰牛¶
角及口公字也血者事明也夢吉矣¶
晉朝雜事曰泰康九年三月幽州上言塞北有死牛頭語¶
于寳晉記曰南安朱冲其鄰人失犢與冲犢相類來認取之¶
冲不與爭後得之於堅冰之下慙謝冲冲不受¶
<pb:KR3k0012_SBCK_898-6b>¶
王隱晉書曰朱冲字巨融少有德行隣人牛犯冲苗冲乃¶
擔芻送牛牛主大慙不敢復暴¶
又曰潘岳岀爲河陽令以仕次冝爲郎不得意出山濤領¶
選岳内非之密作謡曰閣道東有大牛王濟鞅裴楷鞦和¶
嶠㓨促不得休¶
又曰郭洗牛生犢兩頭八足¶
晉陽秋曰武帝時有司奏御牛青絲紖斷詔可以青麻代¶
之¶
晉書曰郭舒嘗有郷人盗食舒牛事覺來謝舒曰卿飢所¶
以食牛耳餘肉可共啖之丗以此服其弘量¶
又曰夫餘國若有軍事殺牛祭天以其蹄占吉凶蹄解者¶
爲凶合者爲吉也¶
又曰石崇與貴戚王愷奢靡相尚嘗與愷出遊爭入洛城¶
<pb:KR3k0012_SBCK_898-7a>¶
崇牛迅若飛禽愷絶不能及乃密貸其帳下問其所以對¶
曰牛奔不迅良由御者逐之不及而反制之可聽蹁轅則¶
駃矣因從之遂爭長崇後知之殺所告者¶
又曰王濟𬒳斥外於是乃移第北芒山下性豪侈麗服玉¶
食時王愷以帝舅奢豪有牛名八百里駮甞瑩其蹄角濟¶
請以錢千萬與牛對射而賭之愷亦自恃其能令濟先射¶
一發破的因據胡牀叱左右速探牛心來須臾而至一割¶
便去¶
又曰何曽性奢豪都官從事劉亨甞奏曾以銅鈎黻紖車¶
瑩牛蹄角後曾辟亨爲掾勸勿應亨謂至公之體不以私¶
憾遂應¶
又曰桓温北伐過淮泗踐北境與諸寮屬登平乗樓矚中¶
原慨然曰遂使神州陸沉百年丘墟王夷甫諸人不得不¶
<pb:KR3k0012_SBCK_898-7b>¶
任其責袁宏曰運有廢興豈必諸人之過温作色謂四座¶
曰頗聞劉景升有千斤大牛噉芻豆十倍於常牛負重致¶
逺曾不若一羸牸魏武入荆州以享軍志意以況宏坐中¶
皆失色¶
又曰王延家中生一犢他人認之延牽與之𥘉無吝色其¶
人後知其妄認送犢還延叩頭謝罪延以與之不取也¶
又曰肅愼國武帝時及元帝中興皆來貢獻成帝時又通¶
貢於石季龍四年方逹季龍問之荅曰每候牛馬向西南¶
眠者三年矣是知大國所在故來¶
南史四夷傳曰扶乗國有牛角甚長以角載物至勝二十¶
斛¶
宋書曰禇湛之有一牛至所受無故墮㕔事前井湛之率¶
左右躬自營救郡中喧擾彦回下簾不視¶
<pb:KR3k0012_SBCK_898-8a>¶
又曰江湛爲吏部尚書性廉儉牛餓御人求草湛良乆曰¶
可與飲¶
又曰顧憲之元徽中爲建康令時有盗牛者與夲主爭牛¶
各稱巳物二家辭證等前後令莫能决憲之至覆其狀乃¶
令解牛任其所去牛徑還本宅盗者伏其罪時人號曰神¶
明¶
三國典略曰陳桃根於所部得青牛獻之又上織成羅文¶
錦被表二陳主命於雲龍門外焚之其牛遣還於人¶
又曰梁岀師拒侯景邵陵王綸次鍾離𥘉綸將發營于樂¶
遊苑臨賀王正德詣於綸所始入牙門有飄風觸旗竿而¶
折至是將殺牛勞士一牛走入馬廐抵殺綸所乗駿馬又¶
以兩角貫一馬腹載之而行衝突營幕軍中驚亂¶
蕭子顯齊書曰豫章文獻王嶷爲楊州刺史拜陵還過延¶
<pb:KR3k0012_SBCK_898-8b>¶
陵季子廟觀沸井有水牛突部伍直兵執牛推問王不許¶
取絹一疋横繫牛角放歸其家爲治務存寛厚故得朝野¶
忻心¶
後魏書曰刑昕以夲官副李象使於梁昕好忤物人謂之¶
牛是行也談者謂之牛象鬪於江南¶
北史曰後魏元仲景性嚴峭孝莊時兼御史中尉京師肅¶
然毎向臺恒駕赤牛時人號赤牛中尉¶
又曰魏婁提雄傑有識度僮僕千數牛馬以谷量姓好周¶
給士多歸附之¶
又曰道武時窟咄㓂南鄙莫題時二於帝遺箭於地窟咄謂¶
曰三歳犢豈勝重載言窟咄長而帝少也¶
又曰孟信爲趙郡太守及去官家貧無食唯有一老牛其¶
兄子賣之擬供薪米作契巳訖市法應知牛主住所在信¶
<pb:KR3k0012_SBCK_898-9a>¶
適從外來見買牛人方知其賣也因告之曰此牛先來有¶
病小用便發君不須買也杖其兄子二十買牛人嗟異良¶
乆呼信曰孟公但見與牛未必須其力也苦請不得乃罷¶
買牛者周文帝帳下人周文深歎異焉¶
隋書曰盧昌衡爲徐州揔管甞行至浚儀所乗馬爲他牛¶
所觸因致死牛主陳謝求還價直昌衡謂之曰六畜相觸¶
自關常理此豈人情也君何謝乎拒而不受性寛厚不求¶
皆此類也¶
又曰牛弘有弟曰弼好酒而酗甞因醉射殺弘車牛¶
弘來還宅其妻迎謂之曰叔射殺牛矣弘聞之無所¶
恠問直荅云作脯坐定其妻又曰叔忽射殺牛大是¶
異事弘曰巳知之矣顔色自若讀書不輟其寛和如¶
此¶
<pb:KR3k0012_SBCK_898-9b>¶
又曰于仲文遷安固太守有任杜兩客各失牛後得牛兩¶
家俱認州郡乆不能决益州長史韓伯儁曰于安固少聦¶
察可令决之仲文曰此易解耳於是令二家各驅牛羣至¶
乃放所認者遂向任氏羣中又隂使人微傷其牛任氏嗟¶
惋杜家自若仲文於是訶杜氏杜氏服罪而去¶
又曰盧愷從周武帝在雲陽宫勑諸屯簡老牛欲以享士¶
愷進諌曰昔田子方贖老馬君子以爲羙談向奉明勑欲¶
以老牛享士有虧仁政帝羙其言而止轉禮部大夫¶
唐書曰李密甞欲尋包愷乗一黄牛𬒳以蒲韀仍將漢書¶
一秩掛於角上一手捉牛靷一手飜書讀之尚書令越公¶
楊素見於道從後按轡躡之旣及問曰何處書生躭學若¶
此密識越公乃下車再拜自言姓名又問所讀何書荅曰¶
項羽傳越公竒之　太平御覽卷第八百九十八¶
