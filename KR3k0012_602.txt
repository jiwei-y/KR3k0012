# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:32.799230
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 602
#+PROPERTY: FILE SB11n0727-602太平御覽-卷之六百二.
<pb:KR3k0012_SBCK_602-1a>¶
太平御覽卷第六百二¶
　文部十八¶
　　著書下　㓜屬文¶
　　　　　著書下¶
吕氏春秋曰吕不韋爲&KR0087;相國集諸儒使著其所聞爲十¶
二記八覽六論合十餘萬言名爲吕氏春秋&KR0064;之咸陽市¶
門懸千金於其上有能増損一字者與之金時人無能増¶
損&KR0003;者以爲非不能也盖憚相國畏其&KR0020;耳然其書以道¶
德爲准的以無爲爲紀綱以忠義爲品式以公方爲撿格¶
與孟軻孫卿相表裏也¶
列仙傳曰李耳字伯陽陳人也生於殷時爲周柱下史好¶
養精氣貴無名接而不施轉爲守藏吏積年乃知其真人¶
也仲尼師之去入大秦過&KR0028;令尹喜待迎之彊使著書作¶
<pb:KR3k0012_SBCK_602-1b>¶
道德上下經二卷鶡冠子或曰楚人隱居衣&KR0102;履穿以鶡¶
爲冠莫測其名因服成號著書言道家事馮煖常師事之¶
西京雜記曰淮南王著鴻列二十篇鴻大也烈明也言大¶
明禮教也號爲淮南子一曰劉安子自云字中有風霜之¶
氣楊子雲以爲一出一入字直百金¶
又曰董仲舒夢蛟龍入懷乃作春秋繁露¶
又曰&KR0081;洪家世有劉子駿漢言百卷首尾無題目但以甲¶
乙丙丁記其卷數先父&KR0019;之劉歆欲撰書編録漢事&KR0011;未得¶
搆而亡故書無宗本止雜記而前後無事&KR0011;後好事者以¶
意次第之始甲之癸爲十帙帙十卷合百卷洪家有小同異¶
又曰楊雄著太玄經夢吐白鳯皇集其頂上而㓕¶
楊雄傳賛曰雄好古而樂道其志欲窮文辭成名於後丗¶
以爲經莫大於易於是故作太玄傳莫大於論語故作法¶
<pb:KR3k0012_SBCK_602-2a>¶
言¶
桓譚新論曰楊子雲才智聞逹卓絶於衆漢興巳來未有¶
此也國師子駿曰何以言之荅曰通才著書以百數唯太¶
史公爲廣大餘皆藂殘小論不能比之子雲所造法言太¶
&KR0007;也人貴所聞賤所見故輕易之&KR0002;遇上好事必以太&KR0007;¶
次五經也¶
抱朴子曰王充作論衡北方都未有得之者蔡伯喈嘗到¶
江東得之歎其文髙度越諸子及還中國諸儒覺其談論¶
更逺嫌得異書或搜求至隱處果得論衡捉取數卷將去¶
伯喈曰唯我與尓共之勿廣也¶
又曰盧生問曰蔡伯喈張平子才足著子書正恐言逺旨¶
深丗人不解故不著也余難云&KR0002;如來言子雲亦不應作¶
太&KR0007;經也瓦甂木柸比門所饒金觴玉爵萬家無一也¶
<pb:KR3k0012_SBCK_602-2b>¶
又曰孔鄭之門耳聽口受者滅絶而託竹素者爲丗寳也¶
又曰余家遭火典籍蕩盡困於無力不能更得故抄掇衆¶
書撮其精要用功少而所収多思不煩而所見博或謂洪¶
曰流無源則乾條離株則悴吾恐玉屑盈車不如金璧余¶
荅曰詠圎流者採珠而&KR0162;蚌登荆嶺者拾五而棄石余之¶
抄畧譬猶擿翡翠之藻羽脫犀象之角牙¶
又曰&KR0286;君道問二陸優劣¶
抱扑子曰朱淮南嘗言二陸重規沓矩無多少也一手之¶
中不無鈍利方之它人&KR0002;江漢之與潢潦陸子十篇誠爲¶
快書者其辭之冨者雖覃思不可損也其理之約者雖潜¶
筆腐豪不可益也陸平原作子書未成吾門生有在陸君¶
軍中嘗在左右&KR0003;陸君臨亡曰窮通時也遭遇命也古人¶
貴立言以爲不杇吾所作子書未成以此爲恨耳余謂仲¶
<pb:KR3k0012_SBCK_602-3a>¶
長統作昌言未竟而亡後董襲撰次之桓譚新論未備而¶
終班固謂其成琴道今才士何不賛成陸公子書¶
頴容春秋例曰著述之事前有司馬遷楊雄後有鄭衆班¶
固近即馬融鄭&KR0007;其所著作違義正者畧舉一兩事以言¶
之遷史記不識畢公文王之子而言與周同姓楊雄法言¶
不識六十四卦云所從來尚矣¶
論衡曰&KR0030;工好&KR0030;上丗人不&KR0030;秦漢士者尊古卑今楊子¶
云作太&KR0007;經法言張伯松不肯一觀與並肩故賤其言也¶
&KR0002;生周丗則爲金匱也¶
又曰淮南吕覽文不無累害所以出者家冨官貴也人有¶
難充書者繁重云不在多以爲龍少魚衆少者爲神充荅¶
曰文衆勝寡財冨愈貧丗無一分吾有百篇人無一字吾¶
有萬言孰爲賢也充仕數不遇以章和二年徙家避難揚¶
<pb:KR3k0012_SBCK_602-3b>¶
州丹陽入爲治中才小任大職在刺劾笔札之思歷年寢¶
廢章和三年罷州還年漸七十時可懸輿髪白齒落日月¶
逾邁貧無供養志不娯快乃作養生之書凢十六篇論衡¶
造於永平末定於建&KR0004;之年耳¶
新論曰余爲新論術辨古今亦欲興治也何異春秋褒貶¶
耶今有疑者所謂蚌異蛤二五爲非十也譚見劉向新序¶
陸賈新語乃爲新論莊周寓言乃云堯問孔子淮南子云¶
共工争帝地維絶亦皆爲妄作故丗人多云短書不可用¶
然論天間莫明於聖人莊周等雖虚誕故當採其善何云¶
盡弃耶¶
風俗通應邵撰序云風者天氣有寒煖地形有隂陽泉水¶
有美惡草木有剛柔俗者含血之&KR0011;象而生之百里不同¶
風千里不同俗周&KR0087;嘗以月遣輶軒使采異代方知載之¶
<pb:KR3k0012_SBCK_602-4a>¶
祕府及羸氏之亡遺棄殆盡蜀人嚴君平有千餘言林陶¶
翁儒才有挭槩與楊雄續注二十七年凢九千字猶不如¶
尓雅之宏麗張竦云縣諸日月不刋之書余不才敢比隆¶
於斯人¶
金樓子曰王仲宣昔在荆州著書數十篇荆州壊盡焚其¶
書今在者一篇知名之士咸重之見虎一毛不知其班¶
又曰劉輔性矜嚴有盛名沉深好經書善&KR0003;京氏易論集¶
經傳及圖䜟文作五經通論丗號之曰沛王通明帝甚敬¶
重之賞賜恩寵加異¶
又曰或問余曰子何不詢之有識共著此書&KR0154;爲區區自¶
懃如此予曰夫荷旃&KR0013;毳者難與道純緜之緻宻羮藜唅¶
糗者不足論大牢之滋味故服&KR1533;絺之凉者不知盛暑之¶
鬱燠襲貂狐之煖者不知至寒之悽愴予之術業豈賔客¶
<pb:KR3k0012_SBCK_602-4b>¶
之能闚斯盖以筳撞鍾以蠡測海也予常切齒淮南不韋¶
之書謂爲賔遊所製毎至著述之間不令賔客闚之也¶
又曰桓譚新論華譚又有新論楊雄有太&KR0007;經楊泉有太¶
元經談此多誤動形色或云桓譚有新論何處復有華譚¶
楊子但有太&KR0007;經何處復聞太元也皆由不學使之然矣¶
隋大業拾遺曰大業之&KR0004;勑内史舎人竇威起居舎人崔¶
祖濬及龍川賛治侯偉等三十餘人撰區宇圖志一部五¶
百餘卷新成奏之又著丹陽郡風俗乃見以呉人爲東夷¶
度越禮義及屬辭比事全失脩撰之意帝不恱遣内史舎¶
人柳逵宣勑責威等云昔漢末三方鼎立大呉之國以稱¶
人物故晉武帝云江東之有呉㑹猶江西之有汝潁衣冠¶
人物千載一時及永嘉之末華夏衣纓盡過江表此乃天¶
下之名都自平陳之後碩學通儒文人才子莫非彼至尓¶
<pb:KR3k0012_SBCK_602-5a>¶
等著其風俗乃爲東夷之人度越禮義於尓等可乎然於¶
著術之體又無次序各賜杖一頓即日勑追祕書學士十八¶
人脩十郡志内史侍郎虞丗基惣檢於是丗基先令學士¶
各序一郡風俗擬奏請體式學士著作佐郎虞綽序京兆¶
郡風俗學士宣惠尉陵敬序河南郡風俗學士宣德郎杜¶
寳序呉郡風俗四人先成以簡丗基丗基曰虞綽序京兆¶
文理俱贍優&KR0054;有餘然非衆人之所能繼陵敬論河南雖¶
文華才冨序事過繁&KR0061;朗杜寳呉蜀二序不畧不繁文理¶
相副冝具狀以四序奏聞去取聽勑及奏帝曰學士脩書¶
頗得人意各賜物二十叚付丗基擇善用之丗基乃鈔呉¶
郡序付諸頭以爲體式及圖志第一副夲新成八百卷奏¶
之帝以部秩太少更遣子細重脩成一千二百卷卷頭有¶
圖別造新様&KR0083;卷長二尺叙山川則卷首有山水圖叙郡¶
<pb:KR3k0012_SBCK_602-5b>¶
國則卷首有郭邑圖叙城隍則卷首有公館圖其圖上山¶
水城邑題書字極細並用歐陽肅書即率更令詢之長子¶
攻於草&KR0032;爲時所重¶
　　　　　㓜屬文¶
東觀漢記曰班固字孟堅九歳能作賦頌因數入讀書禁¶
中毎行廵狩輙獻上賦頌¶
魏志曰陳思王植年十歳善屬文太祖曰汝倩人耶植跪¶
對曰出言爲論下筆成章願當靣試時銅雀臺新成太祖¶
悉將諸子登臺使各賦之植援筆立就(亦出思/疾門)¶
又曰文帝八歳屬文¶
魏氏春秋曰阮籍㓜有竒才異質八歳能屬文性恬静兀¶
然彈琴長嘯以此終日¶
又曰&KR0067;闡字仲&KR0004;少&KR0012;年九歳能屬文郷里重之¶
<pb:KR3k0012_SBCK_602-6a>¶
崔鴻十六國春秋曰南凉録秃髮傉檀子歸年十三命爲¶
髙昌殿賦援筆即成影不移漏傉檀覽而異之擬之曹子¶
建(亦出思/疾周)¶
後魏書曰胡叟入長安觀風化隱匿名行懼人見知時京¶
兆韋祖思少閱典墳多蔑時彦知叟至召而見之祖思習¶
常待叟不足聊與温涼拂衣而出祖思固留之曰當與君¶
論天人之際何遽而反乎叟對曰論天人者其亡乆矣與¶
君相知何夸言&KR0002;是也遂不坐而去至主人家賦韋杜二¶
族一&KR0043;而成時年十有八矣具述前載無違舊美叙中丗¶
有恊時事而末及鄙黷人皆竒其才思其筆丗猶傳誦之¶
以爲&KR0015;狎¶
齊書曰張率字士簡性寛雅年十二能屬文常日限爲詩¶
一篇或數日不作則追&KR0024;之稍進作賦頌至年十六向作¶
<pb:KR3k0012_SBCK_602-6b>¶
二千餘首有虞訥者見而詆之率乃一旦焚毀更爲詩示¶
焉託云沈約訥便向之嗟稱無字不善率曰此吾作也訥¶
慙而退¶
南史曰劉孝綽本名冉㓜聦敏七歳能屬文舅齊中書郎¶
王融深賞異之與同載以適親友號曰神童融毎曰天下¶
文章&KR0002;無我當歸阿士阿士即孝綽小字也¶
又曰謝貞八歳嘗爲春日閑居詩從舅王筠竒之謂所親¶
曰至如風定花猶落乃追歩惠連矣年十三尤善左氏春¶
秋工草&KR0032;蟲&KR0144;¶
後周書曰李旭㓜年巳解屬文有聲洛下時洛陽刱置明¶
堂旭年十歳數爲明堂賦雖優洽未足才制可觀見者咸¶
曰有家風矣¶
三國典略曰蕭大心字仁恕小名英童與大臨同年十歳¶
<pb:KR3k0012_SBCK_602-7a>¶
並能屬文嘗雪朝入見梁武帝詠雪令二童各和並援筆¶
立成¶
梁書曰柳惲早有令名少工篇什爲詩云亭臯木葉下隴¶
首秋雲飛琅邪王融見而嗟賞因書齋壁及所執白䦨&KR0475;¶
扇¶
又曰太祖文帝諱綱字丗讃六歳能屬文髙祖驚其早就¶
不之信也及於御前面試辭彩甚美髙祖難曰此子吾家¶
之東阿也¶
又曰丘遟字子希年八歳便屬文父靈鞠有才名常謂氣¶
骨似我徴士何&KR0039;見而異之¶
又曰&KR0067;肩吾八歳能賦詩特爲兄於陵所友愛¶
又曰何遜字仲言八歳能賦詩弱冠州舉秀才南郷范雲¶
見對䇿大相稱賞謂所親曰頃觀文人質則過儒文則傷俗¶
<pb:KR3k0012_SBCK_602-7b>¶
其能含清濁守今古見之何生矣沈約亦愛其文¶
又曰陸從典字由儀㓜聦敏年八歳讀沈約集見廻文妍¶
麗援筆擬之便有佳致十二作柳賦其辭甚美從父瑜特¶
所賞愛¶
隋書曰李德林㓜聦敏年數歳誦左思蜀都賦十餘日便¶
度髙隆之見而嗟歎遍告朝士云&KR0002;假其年必爲天下偉¶
器鄴京人士多就宅觀之月餘日中車馬不絶年十五誦¶
五經及古今文集日數千言俄而該&KR0054;墳典隂陽緯候無¶
不通渉善屬文辭覈而理暢¶
又曰于宣敏字仲逹少沉宻有才思年十一詣周趙王王¶
命之賦詩宣敏爲詩甚有幽貞之志王大竒之坐客莫不¶
嗟賞起家右侍上士¶
文選人名録曰曹植年十歳誦讀詩論及賦數萬言能屬¶
<pb:KR3k0012_SBCK_602-8a>¶
文¶
又曰謝靈運㓜而聦慧善屬文舉筆立成文章之盛獨絶¶
當時¶
㓜童傳曰謝瞻字宣逺㓜而聦悟五歳能屬文通&KR0007;理¶
又曰孫士潜字石龍六歳上書七歳屬文¶
金樓子自叙曰余六歳解爲詩奉勑爲詩曰池萍生巳合¶
林花發稍周風入花枝動日照水光浮因尓稍學爲文也¶
太平御覽卷第六百二¶
<pb:KR3k0012_SBCK_602-8b>¶
