# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:43.569574
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 758
#+PROPERTY: FILE SB11n0727-758太平御覽-卷之七百五十八.
<pb:KR3k0012_SBCK_758-1a>¶
太平御覽卷第七百五十八¶
　器物部三¶
　　　盆(𦈢附)甕　罃¶
　　　坩　缾　甒¶
　　　魁　槃¶
　　　　　盆¶
爾雅曰盎謂之𦈢(盆/也)¶
易曰&KR0004;六有孚盈𦈢(王肅曰𦈢者下/民質素之器)¶
又曰九三日呉之離不鼔𦈢而歌則大耋之嗟凶¶
詩曰坎其擊𦈢宛丘之道(盎謂/之𦈢)¶
周禮曰盆實二鬴厚半寸¶
禮曰夫奥者老婦之𥙊也盛於盆尊於瓶(盆瓶炊/器也)¶
又曰丗婦卒𧖟遂獻繭于夫人及良日夫人繅三盆手(三/盆)¶
<pb:KR3k0012_SBCK_758-1b>¶
(手者三/淹也)¶
史記曰𥘿趙㑹澠池藺相如曰趙王竊聞𥘿王善爲𥘿聲¶
請奏盆缻(音𦈢皆瓦器竹以盛/酒秦人鼔之以節歌)於是𥘿王不懌爲一擊缻¶
趙御書曰某年某月𥘿王爲趙王擊缻¶
又曰王惲書云醉後仰天撫𦈢而歌¶
又曰司馬遷書云僕以爲戴盆何以望天¶
續晉陽秋曰桓宣武與妻妾坐月下流星墜下銅盆水中¶
光如二寸珠熲然妾酌飲之生玄¶
晏子春秋曰景公飲酒自鼔盆甕也¶
莊子曰莊子妻死惠子吊之莊子箕踞鼔盆而歌¶
淮南子曰今夫窮鄙之社也扣盆拊瓴相和而歌自以爲¶
樂矣嘗試爲之擊建鼔撞巨鍾然知其盆瓴之足羞藏詩¶
書修文學而不知至論之旨則拊盆扣瓴之徒也¶
<pb:KR3k0012_SBCK_758-2a>¶
又曰屠者藿羮車者步行陶人用缺盆匠人處狹廬¶
又曰今盆水在庭清之終日未能見目睫濁之不用一橈¶
而不能察方圎人神易濁而難清猶盆水之𩔖乎(學/同)¶
又曰日冬至則盆水溢¶
丗&KR0003;曰阮仲容至宗人聞共集以大盆盛酒¶
王韶之始興記曰林源山有石室室盤石上行羅十甕皆¶
蓋以青盆中悉是缾銀¶
交州&KR0258;記曰夷俗以銅盆甕贖罪¶
潘岳笙賦曰傾縹盆以酌酃¶
　　　　　甕¶
&KR0003;文曰罌(於耕/切)甀(直爲切&KR0003;/文亦作垂)也甀小口甖也𤬪(下江/切)以甖¶
(與罌/字同)長頸受十甕甖也¶
通俗文曰甕下孔曰瓹(姑縣/切)¶
<pb:KR3k0012_SBCK_758-2b>¶
方言曰酃(音/剛<折 t="33"/>都貪切/一音沈)甒(音/武)䍃(音/由)㽀(音/鄭)㼻(士𩀱/切)甕瓿甊(瓿/音)¶
(部甊郎/口切)㽈(魚記/切)甖也酃桂之郊謂之㼚(今江東通名/大瓮爲㼚也)其小¶
者謂之　周魏之間謂之甒(今江東亦/呼甖甒子)𥘿之舊都謂之㽀¶
江淮之問謂之䍃江湖之間謂之㼻自𨵿而西晉之舊都¶
河汾之間其大者謂之甀其中者謂之瓿數自𨵿而東趙¶
魏之間謂之甕或謂之甖東齊海岱之間謂之㽈甖其通¶
語也¶
爾雅曰甌瓿謂之瓵(瓿小甖也長沙/曰瓴瓴音也)¶
易曰井谷射鮒甕弊漏¶
禮曰宋襄公葬其夫人䤈醢百甕¶
又曰儒有蓬户甕牖易衣而出併日而食¶
左傳曰齊侯伐燕燕人歸燕&KR0078;賂以瑤甕玉櫝斚耳不克¶
而還(王甕/也)¶
<pb:KR3k0012_SBCK_758-3a>¶
孝經援神契曰銀甕也不汲自隨不盛自盈(瑞應/圖同)¶
漢書曰陳平家貧居甕牖(家語原/憲同)¶
東觀漢記曰王渙爲洛陽令盗賊發不得逺走或藏溝渠¶
或伏甕下渙以方略取之皆稱神明¶
王隱晉書曰太孫臧外祖蔣迪呉興人後迪作酪當釀未¶
成大瓮自行迪打酪甕破問景養養曰當生太子儲副¶
又曰畢卓爲吏部郞性𥊏酒比舎郞酒熟卓因醉夜至其¶
甕間盗飲之爲掌酒者所&KR0350;旦視之乃畢吏部也¶
墨子曰備城百歩一井井十甕¶
莊子曰子貢過漢隂見一丈夫方將爲圃畦鑿隧而入井¶
抱甕而出灌¶
志恠曰建康小史曹著爲廬山府君所迎見門有一丈甕¶
可受數百斛但見風雲岀其中¶
<pb:KR3k0012_SBCK_758-3b>¶
鍾離意别傳曰意爲魯相孔子堂有甕皆有丹書自夫子¶
亡後無敢發者意乃發甕得素書爲學¶
華陽國志曰趙琰青州刺史㕔置水甕得貴要之書投¶
於其中¶
淮南萬畢術曰銅甕雷鳴(取沸湯著銅甕中堅密塞内/之井中則雷鳴聞數十里)¶
語林曰羊稚舒冬月釀酒令人抱甕爲暖(羊琇字/稚舒)¶
丗說曰胡廣本姓黄五月五日生父母惡之乃置甕投於¶
江胡公見甕流下聞兒啼取兒養之遂七登三司廣不持¶
本親服云於本親以我爲死人深譏之¶
　　　　　罃(烏行切與/嬰同切)¶
&KR0003;文曰罃備火長頸缾也¶
方言曰罃陳魏宋楚之間謂之(瓦音/俞&KR0119;)或謂之㼡(音/殊)燕之東¶
北朝鮮冽水之間謂之瓺(音<折 t="33"/>亦/音腸)齊之東北海岱之間謂¶
<pb:KR3k0012_SBCK_758-4a>¶
之儋(所謂家無儋石之儲/者也音擔或作甔)周洛韓鄭之間謂之甀或謂之¶
罃罃謂之㼰(音/鼙)¶
史記曰韓信擊魏從夏陽以木罌渡軍襲安邑(服䖍曰以/木押縛罌)¶
(𦈢以/爲渡)¶
異𫟍曰月支國有佛髪盛以琉璃甖¶
幽明録曰清河崔茂伯女結婚裴氏尅期未至女暴亡提¶
一金甖受二升許徑到裴牀前立以甖贈裴¶
甄異傳曰晉隆安中呉縣張君才忽有&KR0017;來令才取一白¶
甖盛水半以絹覆頭明日視之錢滿甖才家先貧因此遂¶
富¶
墨子守備曰用瓦大甖容十升以上者歩而十盛水旦用¶
之(蔡謨與何驃&KR0016;書曰昔/墨翟以瓦甖濟國也)¶
淮南子萬畢術曰馬蹄破甖(取馬蹄燒如炭置/甖中有頃破矣)¶
<pb:KR3k0012_SBCK_758-4b>¶
　　　　　坩(音/龕)¶
纂文曰大坩爲坊(音/塤)¶
東宫舊事曰白坩五枚¶
丗&KR0003;曰陶侃少時作魚梁吏甞以一坩鮓餉母母責侃曰¶
汝爲吏以官物見餉非唯不能益吾乃以増吾憂¶
裴淵廣州記曰董奉至晉興五里封一白坩置髙崖中而¶
去人欲取不能得今猶在¶
　　　　　缾¶
說文曰缾甕也甕壅也汲缾也瓴形似缾¶
易曰汔至亦未繘井羸其缾凶　詩曰缾之罄矣¶
傳曰衛孫蒯田于曹隧飲馬於重丘毀其缾重丘人&KR1068;門¶
而訽之親逐其君尔父爲厲衛石買孫蒯伐曹取重丘¶
又曰晉人來治杞田季孫將以成與之(盛孟氏邑/本杞曰)謝息爲¶
<pb:KR3k0012_SBCK_758-5a>¶
孟孫守不可曰人有言曰雖有挈缾之知守不假器禮也¶
又曰邾子在門臺閽以缾水沃廷(事具鑪/門中)¶
史記曰田肯&KR0003;髙祖曰秦形勝之國也地勢便利其以下¶
兵於諸侯譬猶居髙屋之上建瓴水也(如淳曰瓴盛水/缾也建音蹇)¶
漢書曰&KR0045;雄作酒賦以諷諌成帝其文爲酒客難法度士¶
譬之於物曰子猶缾矣觀缾之居居井之湄處髙臨深動¶
常近危酒醪不入藏水滿懷不得左右牽於&KR0414;徽一旦擊¶
礙爲党所櫑(音/雷)身投黄泉骨肉爲泥自用如此不如鴟夷¶
前凉録曰張軌時西胡致金胡缾皆拂䔉(力禁/切)作竒狀並¶
人髙二杖¶
魯子曰一井五缾泄之可待分流者衆也¶
吕氏春秋曰見缾水之冰而知天下之寒魚鼈之藏也¶
淮南子曰古者抱缾而汲¶
<pb:KR3k0012_SBCK_758-5b>¶
唐子曰猛將之發觀于虎而覽于鷹故攻如擊電避如收¶
霧閇之如在缾開之如散星¶
西域記曰踈勒王致魏文帝金胡缾二枚銀胡缾二枚¶
&KR0258;五行書曰懸缾井中除邪&KR0017;〇楚辭曰缾甌登於明堂¶
(缾甌瓦/器也)周鼎濳乎深泉〇古樂府詞曰淮南王自言尊百¶
尺髙樓與天連後園鑿井銀作牀金缾素綆汲寒漿¶
　　　　　甒¶
方言曰甒瓮甖也¶
禮曰君尊瓦甒此以小爲貴也(瓦甒/五斗)¶
儀禮曰東方之饌兩瓦甒¶
三禮圖曰醴甒以瓦爲之受五斗口髙二寸徑一尺六寸¶
中身瓮下平有蓋¶
　　　　　魁¶
<pb:KR3k0012_SBCK_758-6a>¶
易洞林曰太子洗馬荀子𩦸家中以龍銅魁作食歘鳴¶
東宫舊事曰一升銅魁一&KR0238;二升魁三&KR0238;注醤五升魁二¶
李尤羮魁銘曰羊羮不徧駟馬長驅¶
　　　　　槃¶
&KR0003;文曰槃承槃也椃(音/竒)盤也¶
周禮曰&KR0002;合諸侯則共珠槃玉敦(合諸侯者必割牛耳取/其血歃之以盟珠槃以)¶
(盛牛/耳)¶
大戴禮曰隨武子槃之銘曰與其溺於人也寕溺於淵¶
禮曰湯之槃銘曰苟日新日日新又日新¶
左傳曰晉文公及曹僖&KR0018;羈之妻曰吾觀晉公子之從者¶
皆足以相國&KR0002;以相國公子必反其國反其國必得志於¶
諸侯得志於諸侯而誅無禮曹其首也子盍蚤(音早與/早同)自¶
貳焉乃饋槃飱寘璧焉¶
<pb:KR3k0012_SBCK_758-6b>¶
又曰莒人伐我東鄙圍台季武子救台遂入鄆取其鍾以¶
爲公槃¶
史記曰平原君與楚王合從(音/蹤)言利害毛遂謂楚王之左右¶
曰取鷄狗馬之血來毛遂捧銅槃血跪進曰當啑血盟而¶
定之¶
又曰武帝作栢梁銅柱承露槃仙人掌(蘇林曰仙人以手/掌檠槃承甘露也)¶
後漢書曰左慈有術於銅槃鈞鯔魚¶
漢官儀曰封禪壇南有玉槃槃中有玉龜焉¶
晉陽秋曰武帝時御府令蕭譚承徐循儀䟽作&KR0238;畫銀槃¶
詔殺之¶
晉四王起事曰惠帝還洛陽道中有老公蒸雞素木槃中¶
盛以奉帝¶
沈約宋書曰髙祖儉諸子食不過五醆槃¶
<pb:KR3k0012_SBCK_758-7a>¶
後魏書曰太武帝作黄金槃十二具鏤以白銀鈿以玫瑰¶
珠玉¶
隋書曰上賜王公巳下射楊素箭爲第一上以外國所獻¶
金精槃價直鉅萬賜之¶
荀卿子曰君者槃也水者民也槃圎則水圎槃方則水方¶
燕丹子曰太子出美人能琴者荆軻曰好手太子即斷手¶
以玉槃奉之¶
淮南子曰窺面於槃水則圎於杯水則脩面形不變其故¶
有所圓脩者皆所自窺之異也¶
抱朴子曰以丹金爲槃盌食其中令人長生¶
郭子曰王光禄曰正得殘槃冷炙¶
脩復山陵故事曰武帝悼后玄宫&KR0238;烏瓦槃一枚¶
東宫舊事曰長槃五&KR0238;尺槃三十&KR0238;柏炙拌二(拌音與/槃同)¶
<pb:KR3k0012_SBCK_758-7b>¶
漢武内傳曰西王母以玉槃盛桃¶
神異經曰西北荒有金山上有金銀槃廣五十丈¶
搜神記曰髙辛氏有老婦人得耳疾醫爲挑治得𡖉大如¶
蠒盛以瓠離覆之以槃俄而𡖉化犬因名槃瓠¶
王子年拾遺録曰董偃以玉精爲槃承冰而進則冰玉等¶
色侍者謂冰無柈必融濕席上乃拂之玉盤落於階上冰¶
玉皆碎偃更以爲樂玉精干塗國獻也武帝以此器賜董¶
偃¶
又曰漢明帝夜讌羣臣於華昭園詔太官進櫻桃以赤瑕¶
瑛爲槃賜羣臣而去其葉月下視槃與櫻桃共一色衆臣¶
皆𥬇云是空槃時帝夜坐於庭中欲以承露詔使舉燭復¶
照衆坐乃知槃中不空也皆起拜謝爲樂¶
風土記曰越俗飲燕即懿槃爲樂取大素圜槃抱以著腹¶
<pb:KR3k0012_SBCK_758-8a>¶
上以右手五指彈之以爲節舞者應槃節而作舞¶
鄴中記曰石虎正㑹御食遊槃兩重皆金銀叅帶百二十¶
醆彫飾並同其叅帶之間茱茰盡微如破髮近㸔乃得見¶
動遊槃則圎轉也¶
又曰石虎皇后浴室中𩀱長生樹又安玉槃受十斛於二¶
樹之間¶
交州雜事曰太康四年刺史陶璜表送林邑王范熊所獻¶
縹紺水精槃各一枚¶
述征記曰逍遥宫門裏有銅浴槃面徑丈二尺¶
魏景&KR0004;中所鑄妬記曰武歷陽女嫁阮宣子無道妬忌禁¶
婢甌覆槃蓋不得相合¶
神仙傳曰沈義爲人所迎見老君以金案玉槃賜之¶
俗&KR0003;曰桓𤣥寵丁牛期食畢便廻槃與之¶
<pb:KR3k0012_SBCK_758-8b>¶
母丘儉承露槃賦曰偉神槃之殊異邈迢逓以秀峙¶
古樂府曰琉璃琥珀象牙槃¶
張衡四愁詩曰美人贈我翠琅玕何以報之𩀱玉槃¶
李尤槃銘曰或以承觴或以受物旣與清觴又盛口食¶
蔡邕槃銘曰華槃就用以享嘉賔内丹其實外&KR0002;𤣥眞¶
陳思王集曰明帝承露槃在芳林園中上槃徑四尺九寸¶
下槃徑五尺銅龍繞其根¶
劉義恭啓事曰恩旨以犀鏤金厠酒杯槃垂賜¶
太平御覽卷第七百五十八¶
