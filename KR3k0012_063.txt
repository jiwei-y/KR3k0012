# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:02.185580
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 63
#+PROPERTY: FILE SB11n0727-063太平御覽-卷之六十三.
<pb:KR3k0012_SBCK_063-1a>¶
太平御覽卷第六十三¶
　地部二十八¶
　　河南諸水¶
　　　孝水　槖水　涑水　菊花源¶
　　　　滍水　澧水　汝水　潁水¶
　　　　丹水　白水　灌水　潧水¶
　　　　洧水　京水　索水　濮水¶
　　　　隕石水　吕梁水　豪水　汳水¶
　　　　雎水　泗水　洙水　沂水¶
　　　　濰水　汶水　沐水　淄水¶
　　　　澠水¶
　　　　　　孝水¶
山海經曰平逢山西十里廆山其陽多㻬琈之玉俞隨之¶
<pb:KR3k0012_SBCK_063-1b>¶
水出于其隂北流注于榖丗謂之孝水也¶
潘岳西征賦曰澡孝水以濯纓嘉美名之在兹¶
　　　　　槖水¶
陜縣圖經曰槖水即魯水也西北入城百姓頼之呼爲利¶
人渠是也又按唐史云武德元年陜東道行臺金部&KR0048;中¶
長孫操自郡東又引水入城以代井汲百姓頼之與上渠¶
俱利於民¶
　　　　　涑水¶
十道志曰涑水亦名襄水荆楚之地水駕山而上者皆呼¶
爲襄上也今土人呼爲涑水上流亦呼爲襄名即無定故¶
陸澄地理記曰襄陽無襄水也又按襄&KR0198;記云中廬有涑¶
水注于&KR0198;此水中有物如三四&KR0010;小兒&KR0176;頭如虎掌&KR0050;常¶
没水中出&KR0176;頭示人小兒不知者欲弄之輙便啖人或人¶
<pb:KR3k0012_SBCK_063-2a>¶
有生得者摘其鼻可小小使之名曰水虎¶
　　　　　菊花源¶
荆州記曰菊花源傍悉生芳菊&KR0013;徑浸潭流其滋液水極¶
芳馨谷中有三十餘家不穿井仰飲此水上壽二三百中¶
壽百餘其七八十者猶不爲壽夫菊能輕身益氣令人乆¶
壽於此有徴矣又後漢胡廣字伯始爲侍中乆患風羸南¶
歸飲此水遂瘳焉¶
　　　　　滍水¶
傳曰&KR0051;陽處父侵蔡楚子上救之與晉夾滍而軍○水經¶
曰滍水出南陽魯陽縣西之堯山〇張衡南都賦曰其川¶
瀆則滍澧&KR1424;濜發源巖穴布濩漫汗漭&KR0222;洋溢㹅激急趣¶
箭馳風疾〇又曰滍水又東南逕昆陽縣故城昔漢光武¶
與王㝷王邑戰于昆陽敗之走者相騰踐奔殪百餘里㑹¶
<pb:KR3k0012_SBCK_063-2b>¶
大雨如注滍川盛溢虎豹皆股戰士卒爭赴溺死者以萬¶
數水爲不流王邑嚴尤陳茂輕&KR0016;皆乗尸而渡¶
　　　　　澧水¶
&KR0003;文曰澧水南陽雉衡山東入汝¶
山海經曰葛山澧水出焉(音/礼)東流于余澤其中多六足魚¶
漢書地理志曰充縣歷山澧水出焉又離騷云阮有芷&KR0006;¶
澧有蘭也又有澹水¶
王仲宣贈孫文始詩云悠悠澹澧是也(澹水/澧水)¶
　　　　　汝水¶
&KR0003;文曰汝出弘農盧氏還歸山東入淮〇春秋&KR0003;題辭曰¶
汝出猛山汝之爲言女也〇宋均注曰女取其生孕也¶
詩曰汝墳道化行也文王之化行乎汝墳之國¶
水經曰汝出河南梁縣勉郷西天息山注曰地理志云出¶
<pb:KR3k0012_SBCK_063-3a>¶
髙陵山即猛山也亦言出魯陽縣之大孟山愽物志云出¶
燕泉山並異名也¶
東觀漢記曰&KR0019;俊從上迎擊王莽二公於陽&KR0028;漢兵反走¶
還到汝水上於水岸以手飲水澡頰塵垢謂俊等曰今日¶
罷倦甚諸卿寧憊耶¶
　　　　　潁水¶
&KR0003;文曰潁水出潁川陽城乹山東入淮豫州浸也¶
水經注曰潁有三源右水出陽乹山之潁谷中水出導源少¶
室左水岀少室南谿¶
漢書曰灌夫潁川人宗族豪撗潁水謡曰潁川清灌氏寧¶
潁水濁灌氏族¶
韓子曰鄭人有卜子妻市買鼈歸過潁川以鼈當渴飲之¶
遂失鼈¶
<pb:KR3k0012_SBCK_063-3b>¶
吕氏春秋曰湯讓天下於卞隨卞隨自投於潁水¶
　　　　　丹水¶
漢書曰髙祖入&KR0028;王陵起兵丹水以歸漢¶
水經曰丹水出京兆上洛縣冢嶺山至丹水縣入于汋¶
吕氏春秋曰尭有丹水之戰以服南蠻注曰水出丹魚先¶
夏至十日夜伺之魚浮水側赤光上照如火網而取之割¶
其血以塗足可以歩行水上長居淵中¶
尚書逸篇曰堯子不肖舜使居丹淵爲諸侯故號曰丹朱¶
六韜曰尭伐有扈戰於丹水之浦¶
　　　　　白水¶
水經曰白水岀朝陽縣西東流過其縣南至新野縣東入¶
于㳙¶
東觀漢記曰光武皇考封南陽之白水郷¶
<pb:KR3k0012_SBCK_063-4a>¶
莊子曰兩神女於白水之上禹過之而趍曰治天下奈何¶
女曰股無肢脛不生毛手足胼胝何足以至(司馬彪注言/憂天下太甚)¶
　　　　　灌水¶
水經注曰灌水經蓼縣禇先生所謂神&KR0027;出於江灌之間¶
是也¶
　　　　　潧水¶
&KR0003;文曰潧水出鄭國¶
水經注曰潧水出鄶城西北雞絡塢下東南流入洧(潧字/今作)¶
(溱)¶
詩曰子惠思我褰裳渉溱子不我思豈無他人¶
又曰溱與洧方渙渙&KR0006;士與女方秉簡&KR0006;(溱洧鄭兩/水名蘭簡)¶
孟子曰子産聽鄭國之政以其乗轝濟人於溱洧¶
　　　　　洧水¶
<pb:KR3k0012_SBCK_063-4b>¶
&KR0003;文曰洧出潁川陽城山東南入潁水經云出宻縣馬嶺¶
山注云洧別源也¶
詩曰子惠思我褰裳渉洧子不我思豈無他士¶
傳曰鄭大水龍&KR0242;于時門之外洧淵(時門鄭/城門也)¶
　　　　　京水¶
水經注曰京水發源京縣黄堆山東亦名祝東泉勢沸湧¶
&KR0250;若鼎&KR0045;湯俗謂之京水也¶
　　　　　索水¶
水經注曰索水出京縣西南嵩渚山與&KR0028;水同源分流即¶
古旃然水也左傳謂楚伐鄭次旃然即此水名¶
史記曰漢王敗於彭城韓信擊破楚兵於京索間以故項¶
羽不能西¶
　　　　　濮水¶
<pb:KR3k0012_SBCK_063-5a>¶
&KR0003;文曰濮水出東郡濮陽南入鉅野¶
水經曰瓠子河東北過禀丘縣爲濮水¶
史記曰&KR0051;平公令師㳙皷琴未終師曠止之曰亡國之音¶
也平公曰是何道出荅曰此師延所作也與紂爲靡靡之¶
樂武王伐紂師延東走自投濮水之中故聞此聲必於濮¶
水之上先聞此聲者國削問果於濮上得之¶
莊子曰釣於濮水楚王使大夫二人先焉曰願以境内爲¶
累莊子持竿不顧也¶
　　　　　隕石水¶
水經注曰睢陽有隕石水一名&KR0238;溝左傳云隕石於宋五¶
隕星也故老云此水有時竭涸五石存焉故名隕水石墜¶
處爲澤¶
　　　　　吕梁水¶
<pb:KR3k0012_SBCK_063-5b>¶
述征記曰彭城吕縣有吕梁水則莊子所稱文夫也¶
列子曰孔子&KR0026;吕梁懸水三十仞流沫三十里黿鼉魚鼈¶
不能游之數百歩而出&KR0013;髪行歌(莊子/亦載)¶
　　　　　豪水¶
水經注曰豪水出隂陵縣之陽亭北小屈石穴北注于淮¶
莊子曰莊子與惠子遊於壕梁水上¶
　　　　　汳水(疋万/切)¶
水經曰汳水岀隂溝至浚儀縣北入睢水注云隂溝即浪¶
蕩渠也亦言汳受旃然水(字今/作汴)又云丹沁亂流於武德絶¶
河南入陽合故汳兼丹水之稱河泲水斷汳承旃然而東¶
目王賁&KR0517;大梁水出縣南而不逕其北夏水洪泛則是瀆¶
津通故渠即隂溝也於大梁北又曰浚水矣故陳留風俗¶
傳云浚水逕其北者也¶
<pb:KR3k0012_SBCK_063-6a>¶
　　　　　睢水¶
漢書曰項羽與漢王戰于靈壁東漢軍大敗睢水爲之不¶
流¶
又地理志曰睢水首受陳留縣浪蕩渠¶
水經曰睢水東逕睢陽縣又東過相縣南流當蕭縣南入¶
淮¶
又曰睢水又東經睢陽縣故城南積而爲蓬洪澤也¶
又九州要記云睢陽水在宋城西¶
又云渙水經新城南又東南合明溝水¶
又曰傳云睢渙之間出文章天子郊廟御服岀焉尚書所¶
謂厥篚織文者也¶
　　　　　泗水¶
&KR0003;文曰泗受濟水東入淮¶
<pb:KR3k0012_SBCK_063-6b>¶
禮曰曽子謂子夏曰吾與尓事夫子於洙泗之間退而老¶
於西河之上¶
漢書地理志曰洙泗之水其民渉度㓜者扶老及魯道衰¶
洙泗之間齗齗如也¶
論衡曰儒書言孔子&KR0089;泗水泗水爲之却流此虚也泗水¶
無知天神使之却流孔子生時何不使之尊敬乎¶
水經注曰地理志曰泗岀濟隂乗氏縣又云出卞縣地經¶
言北山皆爲非矣¶
山海經泗水出魯東北余昔因公事㳂歷徐沇路經洙泗¶
因令㝷其源流水出卞縣故城東南桃墟西北春秋昭公¶
七年謝息納季孫之言以孟氏成邑與晉而遷于桃杜預¶
曰魯國卞縣東南有桃墟丗謂之曰陶墟舜所處也井曰¶
舜井皆爲非也墟有漏澤方一十五里澤西際阜俗謂之¶
<pb:KR3k0012_SBCK_063-7a>¶
嬀亭山蓋有陶墟舜井之言因復有嬀亭之名矣阜側有¶
三石穴廣圎三四尺穴有通否水有&KR0313;漏漏則數夕之中¶
傾陂竭澤矣左右居民識其將漏䂊以木彰穴口魚鼈&KR0064;¶
鱗不可勝載矣自此連岡通阜西北四十許里岡之西際¶
便得泗水之源也¶
博物志曰泗水陪尾蓋斯阜矣石穴吐水五泉俱導泉穴¶
各徑尺餘水源南側有一廟栝栢成林時人謂之原泉祠¶
非所究也¶
又曰漢景帝三年有白頸烏與黒烏群闘於吕縣白頸烏¶
不勝墮泗水中死者數千¶
　　　　　洙水¶
水經曰洙水出泰山蓋縣臨樂山西南至卞縣入于泗注¶
云洙水西南流盗泉水注云泉出卞城東北卞山之隂¶
<pb:KR3k0012_SBCK_063-7b>¶
論語考䜟曰水名盗泉仲尼不漱¶
又注曰夫子教於洙泗之間今於城北二水之中即夫子¶
領徒之所也¶
從征記曰洙泗二水交於魯城東北十七里闕里有洙泗¶
牆南北一百二十歩東西六十歩四門各有石閫北門去¶
洙水百餘歩¶
　　　　　沂水¶
&KR0003;文曰沂水出東海費東入泗一曰出㤗山蓋青州浸也¶
水經曰沂水出㤗山蓋縣艾山注曰鄭&KR0007;云出沂山或云¶
臨山水有二源南源所導丗謂之祚泉山北水所發俗謂¶
之魚窮泉俱東南流合成一川¶
論語曰暮春之月春服旣成冠者五六人童子六七人浴¶
乎沂風乎舞雩詠而歸¶
<pb:KR3k0012_SBCK_063-8a>¶
西京雜記曰魯人秋胡娶妻三日而遊宦三年休還其婦¶
採桑于郊胡至不識而恱之乃遺金一鎰妻曰妾夫遊官¶
未返于兹三年未有衱辱如今日也不顧胡慙而退至家¶
問妻何在母曰採桑于郊乃是向來挑者也夫妻俱慙遂¶
赴沂水而死¶
尸子曰韓雉見申羊於魯有龍飲於沂韓雉曰吾聞之岀¶
見虎搏之見龍射之今弗射是不行吾聞也遂射之¶
郡國志云小沂水今號爲長利圯上有橋即張良爲黄石¶
公取履所¶
　　　　　濰水¶
水經注曰濰水導源濰山許愼吕忛云濰水出箕屋山¶
淮南子曰濰出覆舟山盖廣異名也¶
史記韓信與楚將龍且夾濰水而陳於此信夜令爲萬餘¶
<pb:KR3k0012_SBCK_063-8b>¶
囊盛沙以遏濰水引軍擊且僞退且追北信決水水大至¶
且軍半不得渡遂斬龍且¶
　　　　　汶水¶
&KR0003;文曰汶水出琅邪㤗山朱虚東入濰又云出㤗山菜蕪西¶
南入濟¶
從征記曰汶水岀萊蕪縣西南流又言自入萊蕪谷夾路¶
連山數百里水黒多行石澗中出草藥饒松栢林灌綿濛¶
崖壁相望或傾岑岨徑或廻巖絶谷清風鳴條山壑俱響¶
陵髙谷深兼惴慄之懼危溪險徑有懸束之艱未岀谷十¶
餘里有別谷在&KR0012;山下谷有清泉泉上數丈有石穴二口¶
容人平行入穴丈餘髙九尺餘廣四五丈言是昔人居山¶
之處薪㸑烟黔猶存谷中林木緻宻行人尠有能至矣又¶
有　許山田引灌之蹤尚存出谷有平丘靣山傍水土人¶
<pb:KR3k0012_SBCK_063-9a>¶
悉以種麥云此丘不冝殖稷&KR0112;而冝麥齊人相承以殖之¶
詩曰汶水湯湯行人彭彭¶
周禮考工記曰狢踰汶則死地氣然也¶
論語雍也曰季氏使閔子騫爲費&KR0800;子騫曰善爲我辭焉¶
如有復我者則吾必在汶上矣¶
傳曰齊人歸我汶陽之田¶
　　　　　沐水¶
水經云沐水出琅邪東莞縣西北山東南經東海厚丘縣¶
梁天&KR0101;二年三月土人張髙等五百餘人相率開鑿此溪¶
引水漑田二百餘頃俗名爲紅花水東流入泗州漣水界¶
　　　　　淄水¶
水經曰淄水出㤗山萊蕪縣原山注云丗謂之原泉¶
淮南子曰淄澠之水合易牙甞而知之(淄澠齊/二水也)¶
<pb:KR3k0012_SBCK_063-9b>¶
新序曰齊有田巴先生者行脩於内智明於外齊君聞其¶
賢聘而問政焉田巴對曰政在正身正身之夲在於羣臣¶
大王召臣臣改制前飾將造公門問於臣妾曰奚&KR0002;妾愛¶
臣將出門問從者從者畏臣據臨淄水而觀影然後自知¶
醜惡也今齊之臣妾諌王者非特二人王如臨淄水見巳¶
之惡過而能敃斯齊國治矣¶
　　　　　澠水¶
水經注曰澠水出營丘城東丗謂之漢湊水入于時水¶
傳曰有酒如澠¶
太平御覽卷第六十三¶
