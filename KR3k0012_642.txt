# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:35.448804
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 642
#+PROPERTY: FILE SB11n0727-642太平御覽-卷之六百四十二.
<pb:KR3k0012_SBCK_642-1a>¶
太平御覽卷第六百四十二¶
　刑法部八¶
　　囚　徒(徒作年/數附)¶
　　　　　囚¶
易坎卦曰上六係用徽纆寘于叢&KR0068;三&KR0010;不得凶(險陗之/極不可)¶
(外也嚴法峻整難可犯也/冝其囚執寘于思過之地)¶
書武成曰釋箕子囚封比于墓¶
又㤗誓曰屏弃典刑囚奴正士(屏弃常法而不顧箕/子正諫而以爲囚奴)¶
又康誥曰要囚服念五六日至于旬時丕蔽要囚(要囚謂/察其要)¶
(囚辝以断獄旣得其辝服應思念五六日至於十日/至于三月乃大断之言必反覆思念重刑之至也)¶
詩泮水曰矯矯虎臣在泮獻馘淑問如臯陶在泮獻囚(囚/拘)¶
(也僖公旣伐淮夷而反在泮宫使武臣獻馘又使善聽獄/之吏如臯陶者獻囚言伐之有功所以任者得其人也)¶
周禮秋官上曰掌囚掌守盗賊凡囚者(凡囚者謂非盗賊/自以他罪拘者也)¶
<pb:KR3k0012_SBCK_642-1b>¶
禮月令仲夏小暑至挻重囚出輕繫(挻猶寛也重囚寛之/至秋方决輕輕繫岀)¶
(而舎/之也)¶
傳荘公曰乗丘之&KR0229;公以金僕姑射南宫長萬公右歂孫¶
生搏之宋人請之宋公靳之曰始吾敬子今子魯囚也吾¶
不敬子矣¶
又曰晉襄公縛秦囚使莱駒以戈斬之囚呼菜駒失戈狼¶
瞫(音/審)取戈以斬囚遂以爲右¶
又曰鄭公子歸生受命于楚伐宋宋華元樂吕禦之戰于¶
大&KR0068;宋師敗績囚華元獲樂吕¶
又曰晉侯觀于軍府見鍾儀問之曰南冠而縶者誰也(南/冠)¶
(楚冠也繫/拘繫也)有司對曰鄭人所獻楚囚也使稅之召而弔之¶
再拜稽首問其族對曰伶人也公曰能樂乎對曰先父之¶
職官也敢有二事使與之琴操南音公曰君王何如對曰¶
<pb:KR3k0012_SBCK_642-2a>¶
非小人之所得知也固問之對曰其爲太子也師保奉之¶
以朝于嬰齊而夕于側也(嬰子齊令尹子重也側司馬/子反也言其尊卿敬老也)不¶
知其他公語范文子文子曰楚囚君子也君盍歸之使合¶
晉楚之成公從之¶
又曰楚子侵鄭鄭皇頡戍之出與楚師戰敗穿封戍囚皇¶
頡公子圍與之爭之(公子圍共王/子靈王也)正於伯州犂(正典/直也)伯州¶
犁曰請問於囚乃立囚伯州犁曰所争君子也其何不知¶
上其手曰夫子爲王子圍寡君之貴介弟也(介大/也)下其手¶
曰此子爲穿封戍方城外之縣尹也誰獲子(上下手以/道囚意)囚¶
曰頡遇王子弱焉(弱敗也言爲/王子所得也)戍怒抽戈逐王子圍¶
又曰衛侯如晉晉人執而囚之于士弱氏(士弱晉主/獄大夫也)¶
又曰紂囚文王七年諸侯皆從之囚紂於是乎懼而歸¶
史記曰孟嘗君入𥘿𥘿王欲留之人或說𥘿必先齊而後¶
<pb:KR3k0012_SBCK_642-2b>¶
𥘿𥘿其危矣於是𥘿昭王乃囚孟嘗君¶
漢書曰雋不疑爲京非尹每行縣録囚徒不疑多有所平¶
反(音/翻)母喜𥬇爲飲食語言異於他時或無所出母怒爲之¶
不食故不疑爲吏嚴而不殘¶
又曰吕后爲皇太后乃令永巷囚戚夫人¶
又天文志曰有勾圜十五星屬杓曰賊人之牢牢中星實¶
則囚多虚則囚出¶
又曰王章下廷尉獄妻子皆繫小女年十二起號&KR0152;曰平¶
常獄上夜呼囚數常至九今八而止我君素剛先死者必¶
君果死¶
又曰蕭育當繫乃欲弃官按佩刀曰蕭育杜陵男子何詣¶
曹也¶
東觀漢記曰和熹鄧后京師旱自三月至五月太后幸洛¶
<pb:KR3k0012_SBCK_642-3a>¶
陽寺省庻獄舉寃囚徒杜洽不殺人自誣&KR0013;掠羸困便舉¶
見畏吏不敢白吏將去舉頭&KR0002;有言太后察視&KR0116;之即呼¶
還問狀遂得申列即時收令下獄抵罪尹左遷行未還宫¶
澍雨大降¶
又曰和帝永元六年七月京師旱幸洛陽寺録囚徒舉寃¶
獄未還宫而澍雨¶
又曰馬援爲郡督郵送囚至府囚有重罪援哀而縱之亡¶
命北地遇赦留¶
後漢書曰陸續字智&KR0004;㑹稽呉人也太守尹興辟爲郡門¶
下&KR0122;是時楚王英謀反隂䟽天下善士及楚事覺顯宗得¶
其録有尹興名興詣廷尉獄續與主簿梁宏及&KR0122;史五百¶
餘人詣洛陽詔獄續母逺至京師覘&KR0049;消息獄事持急無¶
縁與續相聞母但作饋食付門卒以進之對食悲泣不能¶
<pb:KR3k0012_SBCK_642-3b>¶
自勝使者恠而問其故續曰母來不得相見故但使泣耳¶
使者大怒以爲門吏通傳意氣將召案之續曰因食餉羹¶
識母所自調和故知來耳非人告也母嘗截肉未嘗不方¶
斷䓗以寸爲度是以知之¶
魏志曰太祖征劉備先遣賈逵至斜谷視形勢道逢水衡¶
載囚數十車逵以運急輒載重者一人皆放其餘太祖善¶
之¶
晉書曰曹攄爲臨淄令獄有死囚嵗夕攄行獄&KR0598;之曰卿¶
等不幸至此非所如何新&KR0010;人情所重豈欲暫見家耶衆¶
囚皆泣曰&KR0002;得暫歸死無恨也攄悉開獄出之剋日令還¶
&KR0122;史固争咸謂不可攄曰此雖小人義不見&KR0018;自爲諸君¶
任之至日相率而還並無違者一縣歎服号曰聖君¶
北史曰後魏元麗拜雍州刺史爲政嚴酷吏人惡之其妻¶
<pb:KR3k0012_SBCK_642-4a>¶
崔氏誕一男麗遂出州獄囚死及徒流案未由臺者一時¶
放免¶
宋書曰王志累遷宣城内史清謹有恩惠郡人張倪呉慶¶
争囚經年不决志到官父老相謂曰王府君有德政吾郷¶
里乃有如此争倪慶因相携請罪所訟地遂成閑田後爲¶
東陽太守郡獄有重囚十餘冬至日悉遣還家過節皆反¶
唯一人失期志曰此自太守事主者勿憂明旦果至以婦¶
孕吏人又益歎服之¶
又曰謝方明爲驃&KR0016;長史理南郡年終江陵縣獄囚事無¶
輕重悉放歸家使過正三日還到罪重者二十餘人綱紀¶
巳下莫不疑懼時晉陵郡送故主簿弘季咸徐夀之並隨¶
在西固諌以爲昔人雖有事或是記籍過言且當今人情¶
薄不可以古義相許方明不納一時遣之囚及父兄並驚¶
<pb:KR3k0012_SBCK_642-4b>¶
喜涕泣以爲就死無恨至期有重罪二人其一醉不能歸¶
逮二日反餘一囚十日不來五官朱千期請見自討之方¶
明知爲囚事使左右謝五官不湏入囚當自反囚逡廵墟¶
里不能自歸郷村責讓率領將送意逃者逺近歎服焉¶
北齊書曰梁湘東王繹遣丗子方諸出鎮郢州顔之推常¶
管記室值侯景䧟郢之推&KR0013;執頻欲殺之頼其行臺郎中¶
王則屢護救免囚送建鄴¶
北史曰蕭撝入周爲上州刺史爲政以禮讓爲本嘗至元¶
日獄中囚繫悉放歸家聽三日然後赴獄主者争之撝曰¶
昔王長虞廷見稱前史吾雖寡德&KR0060;懷景行以之獲罪弥¶
所甘心諸囚荷恩並依限而至吏人稱其惠化¶
陳書曰張種以外戚賜無錫嘉興縣秩嘗於無錫見有重¶
囚在獄天寒呼囚曝日遂失之陳文帝聞之𥬇而不責¶
<pb:KR3k0012_SBCK_642-5a>¶
南史曰&KR0123;翰遷豫州梁郡諸軍時有死罪囚典籖意欲活¶
之因翰入閤齋呈事翰省說語令且去明可更呈典籖不¶
敢復入呼之乃來取昨所呈事視訖謂曰卿意當欲宥此¶
囚死命昨於齋坐見其事亦有心活之但此囚罪重不可¶
全貸旣欲加恩卿便當代任其罪因命左右収典籖付獄¶
殺之原此囚生命¶
唐書曰韋仁壽隋大業末爲蜀郡法司書佐獄無寃囚其¶
有得罪者臨將就戮猶西向爲仁壽禮佛而死¶
又曰太宗親録囚徒多所原宥見死罪者憫之放歸于家¶
限至來秋即戮乃勑天下死囚皆放令入京並依期而集¶
於是天下死罪囚三百九十人皆釋禁自至朝堂不勞督¶
領一無逃散太宗感其奉法竟盡赦之¶
又曰髙宗遵貞觀故事務在恤刑嘗問大理卿唐臨在獄¶
<pb:KR3k0012_SBCK_642-5b>¶
繫囚之數臨對曰見囚五十餘人唯二人合死上以囚數¶
少甚喜¶
又曰吕元膺爲蘄州刺史頗著恩信甞&KR0010;終閱郡囚囚有¶
自告者曰某有父母在明日元正不得相見因泣下元膺¶
憫焉盡脫其械縱之與爲期守吏曰賊不可縱元膺曰吾以¶
忠信待之及期無後到者由是群盗感義相引而去¶
韓子曰温人入周周不内問之曰客耶對曰主人也問其¶
巷而不知也史曰囚之君使人問之曰子非周人也而自¶
謂非客何也對曰臣少也誦詩云普天之下莫非王圡率¶
圡之濵莫非王臣今君天下則我天子臣也¶
淮南子曰拘囹圄者以日爲脩當市死者以日爲短¶
呉越春秋曰呉王拘越王勾踐與大夫范蠡於石室呉王¶
疾越王謂太宰嚭曰囚臣請一見問疾太宰入言呉王乃¶
<pb:KR3k0012_SBCK_642-6a>¶
見越王也¶
列女傳曰嚴延年爲河南太守河南號曰屠伯(以其刑殺/爲主&KR0002;屠)¶
(者/也)其母嘗從東海來欲就延年臈到洛陽適見執囚(所執/決刑)¶
(戮之/囚也)母大驚便止都亭不肯入府¶
㑹稽典録曰盛&KR0123;拜廷尉&KR0123;性多仁恩務在哀矜每至冬¶
月罪囚當斷夜省刑狀其妻執燭&KR0123;持筆夫妻相向垂泣¶
妻常謂&KR0123;曰君爲天下執法不可使一人濫罪¶
太公金匱曰文王問太公曰天下失道忠諌者死予子伯¶
邑考爲王僕御無故烹之囚予於羑里以其羮歠予¶
風俗通曰囚遒也言辭窮得罪誅遒也禮罪人寘諸圜土¶
故囚字爲口中人此其象也¶
陳留耆舊傳曰虞延除細陽令每至&KR0010;時伏臘輒什遣囚¶
各歸家囚並感其恩應期而還¶
<pb:KR3k0012_SBCK_642-6b>¶
韓陽天文要集曰流星入昴貴人有繫囚也¶
論衡曰李子長爲政欲知囚情以梧桐爲人象囚之形鑿¶
地爲塪卧木囚其中罪正者木囚不動寃侵奪者木囚動¶
出不知囚之精神着木人耶將天神之氣動木囚也¶
　　　　　徒¶
史記曰𥘿始皇至湘山逢大風不得渡上問愽士曰湘君¶
何神對曰堯女舜妻也死而葬此始皇大怒使刑徒三千¶
伐湘山樹赭其山上¶
又曰髙祖以亭長爲縣送徒驪山徒多道亡自度比至多¶
亡之到豐西澤中止飲夜乃解縱所送徒曰公等皆去吾¶
亦從此逝矣徒中壯士願從者十餘人¶
漢書曰匈奴侵㓂王莽大募天下囚徒乃名曰猪突狶勇¶
(服䖍曰突者逐也惟觸/突人故&KR0145;以爲喻也)¶
<pb:KR3k0012_SBCK_642-7a>¶
范曄後漢書曰尚書郎張俊自獄中上書訟罪而俊獄巳¶
報廷尉將出榖門臨行刑鄧太后詔馳&KR0016;以減死論俊上¶
書謝曰孤恩&KR0018;義自䧟重刑請斷竟訖無所復望廷尉鞠¶
遣刀斧在前棺䋈在後魂魄飛&KR0045;形容巳枯陛下聖澤以臣¶
嘗在近宻識其狀兒復其眼目留心曲慮特加偏覆䘮車¶
復還白骨更肉披棺發槨起見白日天地父母能生臣俊¶
不能使臣俊當死復生陛下德過天地恩重父母誠非臣¶
俊破碎骸骨舉宗腐爛所報萬一臣俊徒也不得上書不¶
勝去死就生驚死踊躍冒昧拜章丗皆哀其文¶
魏略曰人得崔琰書以褁情籠持其籠行都道中時有¶
與琰𪧐不平者遥見琰名着㥽籠從而視之遂白太祖以¶
爲琰腹誹心謗乃収付獄髡刑輸徒前所白琰者又白云¶
琰爲徒虬&KR0161;直視心似不平太祖亦以爲然遂殺之¶
<pb:KR3k0012_SBCK_642-7b>¶
又曰王陵字彦雲太原人陵爲發干長遇事髡刑五年當¶
道掃除時太祖下車過問此何徒左右以狀對太祖曰此¶
所坐亦公耳於是選爲驍騎主簿¶
三國典略曰太原公洋之赴晉陽也陽休之勸崔季舒¶
曰一日不朝其間容刀季舒　性好聲色心在閑放遂不¶
請行欲恣其&KR0075;樂司馬子如等縁𪧐憾乃奏暹及季舒過¶
狀各鞭二百徒於馬城晝則供役夜置地牢¶
璅語曰晉治氏女徒病弃之舞嚚之馬僮飲馬而見之病¶
徒曰吾良夢馬僮曰汝奚夢乎曰吾夢乗水如河汾三馬¶
當以告舞僮舞嚚自徃視之曰尚可活吾買汝荅曰旣弃¶
之矣猶未死乎舞嚚曰未遂買之至舞嚚氏而疾有間而¶
生荀林父(神異記/又載之)¶
鍾離意别傳曰司徒侯覇辟意署議曹&KR0122;以詔書送囚¶
<pb:KR3k0012_SBCK_642-8a>¶
徒三百餘人到河北連隂冬盛寒徒皆貫連械不復能行¶
到弘農縣使令出見錢爲徒作&KR0237;袴各有&KR0155;數令對曰&KR0013;¶
詔書不敢妄出錢意曰使者奉詔命寧私行耶出錢便上¶
尚書使者亦當上之光武皇帝得上狀見司徒侯覇曰所¶
使吏何乃仁怒用心乎誠良吏也&KR0237;袴旣且悉到前縣給¶
賜糜粥後謂徒曰使者不忍善人嬰刑飢寒感惻於心今¶
以得衣矣欲悉解善人械桎得逃去耶皆曰明使君哀徒¶
恩過慈父身成&KR0069;土不敢逃亡意復曰徒中無欲歸&KR0049;親¶
者耶其有節義名者五六十人悉解械桎先遣之與期日¶
㑹作所徒皆先期至也¶
劉楨京口記曰有龍目湖𥘿始皇東逰觀地勢曰有天子¶
氣使赭衣徒三千人鑿此中間長堽使斷因改名爲丹徒¶
風俗通曰徒不上墓說新遭刑罪原解者不可以上墓祠¶
<pb:KR3k0012_SBCK_642-8b>¶
祀令人死亡謹案孝經身體髪膚受之父母曽子病困啓¶
手足以歸全也今遭刑者髡首剔髮身&KR0013;加笞新出狴犴¶
臭&KR0126;不㓗凡𥙊祀者孝子致齋貴馨香如親存也時見子¶
&KR0013;刑心有惻愴縁生事死恐明不歆承當不上墓耳¶
郭子曰劉道真嘗爲徒扶風王司馬駿以五疋布贖之旣¶
而用爲從事中郎當時以爲羙談¶
孔融肉刑論曰今之洛陽道橋作徒囚於厮役十死一生¶
故國家常遣三府請詔月一案行又置南甄官使者主養¶
病徒僅能存之語所謂洛陽豪徒韓伯宻加笞三百不中¶
一髡頭至耳髮詣膝此自爲刑非國法之意¶
　　　　　徒作年數¶
周禮秋官上大司㓂曰以嘉石平罷民凢萬民之有罪過¶
而未麗於法而害於州里者桎梏而坐諸嘉石&KR0229;諸司空¶
<pb:KR3k0012_SBCK_642-9a>¶
重罪旬有三日坐朞&KR0229;其次九日坐九月&KR0229;其次七日坐¶
七月&KR0229;其次五日坐五月&KR0229;其下罪三日坐三月役使州¶
里任之則宥而舎之¶
又秋官上曰司圜掌收教罷民凢害人者弗使冠飾而加¶
明刑焉任之以事而収教之能改者上罪三年而舎中罪¶
二年而舎下罪一年而舎其不能改出圜圡者殺¶
漢書曰罪人獄巳决完爲城旦舂滿三&KR0010;爲&KR0017;薪白粲(應/劭)¶
(注曰鬼薪爲宗廟取/薪白粲澤米使正白)&KR0017;薪白粲一&KR0010;爲𨽻臣妾𨽻臣妄一¶
嵗免爲庻人¶
晉律曰髠鉗五&KR0010;刑笞二百(若諸亡詐僞將吏越武庫垣/兵守逃歸家兄弟保人之属)¶
(並五&KR0010;/刑也)四&KR0010;刑(&KR0002;復上闕入殿門上變事漏露泄選舉/事/發密事歐兄姊之属並四歳刑)三¶
&KR0010;刑(若傷人上而謗僞造官印不憂/軍事戲殺人之属並三嵗刑也)二&KR0010;刑(二&KR0010;刑減一/等入罰金二)¶
(嵗以至五嵗刑皆耐罪&KR0002;越城作穽走馬/衆中有挾天文啚䜟之属並爲二嵗刑)¶
<pb:KR3k0012_SBCK_642-9b>¶
張斐律序曰徒加不過六囚加不過五(罪巳定爲徒/未定爲囚)累作¶
不過十一嵗(五嵗徒犯一等加六嵗/犯六等加爲十一歳作)累笞不過千二百(五/&KR0010;)¶
(徒加六等笞/一千二百)¶
太平御覽卷第六百四十二¶
