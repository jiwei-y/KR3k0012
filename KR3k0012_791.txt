# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:46.390587
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 791
#+PROPERTY: FILE SB11n0727-791太平御覽-卷之七百九十一.
<pb:KR3k0012_SBCK_791-1a>¶
太平御覽卷第七百九十一　四夷部十二¶
　南蠻七¶
　　西南夷　夜郎　滇　卭¶
　　莋　嶲　冉駹　白馬¶
　　白狼夷　禪國　牂牁　濮¶
　　尾濮　木綿濮　文面濮　析腰濮¶
　　赤口濮　黒𤏡濮　朱提　昆弥¶
　　靣㸑　東女國¶
　　　　　西南夷¶
梁祚魏國統曰西夷土有異犀三角夜行如大炬火照數¶
十歩或時解脫則藏於深宻之處不欲令人見之王者貴¶
其異以爲簪札消除㓙逆¶
又曰西南夷有大湖名曰禁水水中有毒氣中有物嘖嘖¶
<pb:KR3k0012_SBCK_791-1b>¶
作聲射中木石則破裂中人則死其俗名曰鬼彈聞聲巳¶
至不可得見故也¶
郭義恭廣志曰建寧郡其氣平冬不極寒夏不極暑盛夏¶
如此五月盛冬如此九月天下之異地海内唯有此按月¶
令記五氣中之位冝在西南如此豈當土行之方戊巳之¶
域乎¶
　　　　　夜郎¶
漢書曰南夷君長以十數夜郎最大漢武帝建元六年太¶
行王恢擊東粤因兵威使番陽令唐蒙風曉南粤南粤食¶
蒙蜀枸醬(枸音/矩)蒙問所從來曰道西北牂牁江江廣數里¶
出番禺城下蒙歸至長安問蜀賈人獨蜀出枸醬多持竊¶
出市夜郎夜郎者臨牂柯江江廣百餘歩足以行舩南粤¶
以財物役属夜郎西至桐師然亦不能臣使也蒙廼上書¶
<pb:KR3k0012_SBCK_791-2a>¶
曰竊聞夜郎所有精兵可得十萬浮舩牂柯出不意此制¶
粤一竒也誠以漢之強巴蜀之饒通夜郎道爲置吏甚易¶
上許之乃拜蒙中郎將將千人從巴莋關入遂見夜郎侯¶
多同(多同其/侯名)厚賜諭以威德約爲置吏使其子爲令夜郎¶
旁小邑皆貪漢繒帛以爲漢道險終不能有也乃且聽蒙¶
約還報乃以爲犍爲郡發巴蜀卒治道自𤏡道指牂柯江¶
蜀人司馬相如亦言西夷卭莋可置郡使相如以中郎將¶
徃諭皆如南夷爲置一都尉十餘縣屬蜀後數歳道不通¶
士罷餓餧離暑濕死者甚衆西南夷又數反發兵興擊耗¶
費亡功上患之使公孫弘徃視問焉還報言其不便上許¶
之罷西夷獨置南夷兩縣一都尉稍令犍爲自保就(令自/保守)¶
(且脩成其/郡縣也)夜郎侯始倚南粤南粤(反/巳)滅還誅反者夜郎遂¶
入朝上以爲夜郎王¶
<pb:KR3k0012_SBCK_791-2b>¶
又曰昭帝始元中牂柯談指同並等二十四邑凢三萬餘¶
人皆反(並音伴談指同並後/皆爲縣属漢牂柯郡)遣水衡郡都尉發蜀郡犍爲¶
兵擊破之後姑繒葉榆人復反鈎町侯亡波率其人擊之¶
有功漢立亡波爲釣町王至成帝河平中夜郎王興與鈎町¶
王禹漏卧侯俞(漏卧侯邑名後/爲縣属牂柯)更舉兵相攻牂柯大守請¶
發兵誅興等議者以道逺不可擊遣太中大夫張匡持節¶
和解並不從杜欽說王鳯曰張匡和解蠻夷王侯王侯不¶
從不憚國威其効可見恐議者選耎復守和解(選耎怯不/前之意也)¶
(選音息兖反/耎音人兖反)太守察動静有變迺以聞如此則復曠一時¶
(曠空也一時三月言空/廢一時不早發兵也)王侯得収獵其衆申固其謀¶
黨助衆多各不勝忿必相殄滅自知罪成狂勃守尉(言起/狂勃)¶
(心而殺/守尉)逺藏温暑毒草之地雖有孫吴將賁育士若入水火¶
徃必焦没智勇俱亡所設施屯田守之費不可勝量冝因其¶
<pb:KR3k0012_SBCK_791-3a>¶
罪惡未成　疑漢加誅隂勑旁郡守尉練士馬大司農先¶
調穀積要害處(調發也要害者在我爲要/於敵爲害也調音徒釣切)選任職太守徃¶
以秋凉時入誅其王侯尤不軌者即以爲不毛之地亡用之¶
人聖王不以勞中國(即猶草也不毛/言不生草木也)冝罷郡放弃其民絶¶
其王侯勿復通如以先帝所立累代之功不可隳壞亦冝¶
因其萌芽早断絶之及巳成形後師興則萬姓𬒳害矣鳯¶
於是薦陳立爲牂柯太守立至牂柯迺從吏數十人出行無¶
何召興將數千人出徃立數責因断興頭出曉其衆皆釋¶
兵降(釋解/也)興子耶務収餘兵迫脅旁二十邑反立又擊平¶
之¶
後漢曰夜郎者𥘉有女子浣於遯水有三節大竹流入足¶
間聞其中有號聲剖竹視之得一男子歸而養之及長有¶
才武自立爲夜郎侯以竹爲姓武帝平南夷夜郎侯迎降¶
<pb:KR3k0012_SBCK_791-3b>¶
天子賜其王印綬後遂殺之夷獠咸以竹王非血氣所生¶
甚重之求爲立後牂柯太守吴霸以聞天子乃封其三子¶
爲侯死配食其父今夜郎縣有竹王神是也¶
　　　　　滇¶
漢書曰南夷君長其西靡莫之屬以十數滇地最大皆椎¶
髻耕田有邑聚楚威王時使將軍莊蹻將兵循江上　巴¶
黔中以西莊蹻至滇池地方三百里旁平地肥饒數千里¶
以兵威定屬楚欲歸報㑹秦擊奪楚巴黔中郡道塞不通¶
因迺以其衆王滇變服從其俗以長之秦時嘗破略通五¶
尺道漢元狩中天子乃令王然于柏始昌吕越人等十餘¶
軰間岀西南夷指求身毒國至滇滇當羗乃留爲求道(師古/曰當)¶
(羗滇/王名)四歳餘皆閉昆明莫能通滇王與漢使言孰與我大及¶
夜郎侯亦然各自以一州主不知漢廣大使者還因盛言滇¶
<pb:KR3k0012_SBCK_791-4a>¶
大國足事親附(師古曰可專事招/來之令其親附也)天子注意焉及南粤巳¶
滅乃使王然于以兵威風諭滇王入朝滇王有衆數萬人¶
其旁東北勞深靡莫皆同姓相杖未肯聽(杖猶倚也相依倚爲/援而不聽滇王入朝)¶
(也)勞莫數侵犯使者吏卒元封二年天子發巴蜀兵擊滅¶
勞深靡莫以兵臨滇滇王始首善以故弗誅滇王離西夷¶
舉國降請置吏入朝於是以爲益州郡賜滇王印復長其¶
民西南夷君長以百數獨夜郎滇受王印滇小邑也最寵¶
焉¶
後漢書曰滇郡有池周回二百餘里水源深而末更淺狹¶
有似倒流故謂之滇池河土平敞多岀鸚鵡孔雀有塩池¶
田漁之饒金銀畜産之冨人俗豪俠居官者皆冨及累代¶
及王莽政亂益州郡夷棟蚕若豆等起兵殺郡守越嶲姑¶
復夷人大牟亦皆叛莽遣寧始將軍廉丹發巴蜀吏人卒徒¶
<pb:KR3k0012_SBCK_791-4b>¶
十萬擊之連年不尅而還以廣漢文齊爲太守群夷始得其¶
和及公孫述據益土齊固守拒險聞光武即位乃聞道遣¶
使自聞蜀平徵爲鎭逺將軍封成義侯於道卒詔爲起祠¶
堂郡人立廟祠之¶
又曰建武十八年夷渠帥棟蚕與姑復挵㨂揲榆連然滇¶
池建怜昆明諸種反叛遣武威將軍劉尚發卒擊之尚軍¶
渡瀘水入益州界群夷皆弃壘奔走尚進軍連戰皆破之¶
追至不韋(孫盛蜀譜曰𥘉秦徙吕不韋子弟宗族於蜀漢/武開西南夷置郡縣徙吕氏以充之因置不韋)¶
(縣)斬獲甚衆諸夷悉平¶
又章帝元和中蜀郡王阜爲太守政化尤異有神馬四疋¶
出滇池中¶
蜀志曰後主建興二年諸葛亮率衆南征所戰皆捷孟獲¶
者爲夷所服募生致之旣得使觀於營陣之間問曰此軍¶
<pb:KR3k0012_SBCK_791-5a>¶
何如獲曰不知虚實故敗定易勝耳亮縱之使更戰七擒¶
而亮猶遣獲獲止不去曰公天威也南人不復反矣遂至¶
滇池南中皆平¶
　　　　　卭¶
漢書曰自滇以北君長以十數卭都最大皆椎髻耕田有¶
邑聚¶
後漢書曰卭都夷者武帝開以爲卭都縣無幾而地䧟爲¶
汙澤因名爲卭池南人以爲卭河其後復反叛元鼎六年¶
漢兵自越嶲水伐平之以爲越嶲郡其郡土地平原有稻¶
田俗多遊蕩而喜謳歌略與牂柯相類豪帥放縱難得制¶
御王莽時郡守枚根(枚根太守/姓名也)調卭人長貴以爲軍侯更¶
始二年長貴攻殺根自立爲卭榖王至光武因就封之授¶
越嶲太守印綬後劉尚擊益州夷路由越嶲長貴聞之疑¶
<pb:KR3k0012_SBCK_791-5b>¶
尚旣定南邊威法必行巳不得自放縱即聚兵招呼諸君¶
長多釀毒酒欲先以勞軍因襲擊尚尚知其謀即分兵先¶
據卭都遂掩長貴誅之徙其家属於成都¶
又曰安帝時永昌益州蜀郡夷(並今雲/南郡也)皆叛衆十餘萬破¶
壞二十餘縣益州刺史張喬乃遣從事楊竦將兵至楪榆¶
破之渠帥三十六種皆來降附竦因奏長吏姦猾侵犯蠻¶
夷者九十人皆减死論¶
又曰永平中卭都太守巴郡張翕政化清平得夷人和在¶
郡十七年卒夷人愛慕如䘮父母蘇祁斯人叟二百餘人¶
齎牛羊送喪至翕本縣起墳祭祀詔書嘉羙爲立祠堂後¶
夷人反亂天子以翕有遺愛乃拜其子湍爲太守夷人歡¶
喜皆奉迎道路曰郎君儀貌類我府君後湍頗失其心有¶
欲叛者諸夷耆老相曉語曰當爲先府君故遂得以安¶
<pb:KR3k0012_SBCK_791-6a>¶
南中八郡志曰卭河縱廣二十里深百餘丈多大魚長一¶
二丈頭持大遥視如載鐵釜狀¶
李膺益州記曰卭都縣下有一老姥家貧孤獨毎食輙有¶
小虵頭上戴角在床間姥憐飴之後稍長大遂長丈餘令¶
有駿馬虵遂吸殺之令因大忿恨令姥責出虵母云在床¶
下令即掘地愈大而無所見令遷怒殺姥虵乃感人以靈¶
言嗔令何殺我母當爲母報讎此後毎夜輙聞若風四十¶
許日百姓相見咸驚語汝頭郍忽戴魚是夜方四十里與¶
城一時俱䧟爲湖土人謂之爲䧟河唯姥宅無恙訖今猶¶
存漁人採捕必依止宿毎有浪輙居宅側恬静無他風静¶
水清猶見城郭樓櫓畟然(畟音/測)今水淺時土人没水取得¶
舊木堅貞光黒如漆好事者以爲枕相贈焉¶
　　　　　莋¶
<pb:KR3k0012_SBCK_791-6b>¶
漢書曰自嶲以東北君長以十數莋都最大其俗或土著¶
或移徒¶
後漢書曰莋都夷者武帝所開以爲莋都縣其人𬒳髪左¶
袵言語多好譬類居處略與汶山夷同土岀長年神藥仙¶
人山圖所居焉元鼎六年以爲沉黎郡至天漢四年并蜀¶
爲西部置兩部尉一居旄牛主徼外夷一居青衣主漢人也¶
　　　　　嶲¶
漢書曰桐師以東北至葉榆名爲嶲昆明編髪隨畜遷徙¶
無常處無君長地方可數千里¶
永昌郡傳曰越嶲郡在建寧西北千七百里治江都縣自¶
建寜髙山相連至川中平地東西南北八千餘里郡特好¶
桑蠶冝黍稷麻稻梁¶
　　　　　冉駹¶
<pb:KR3k0012_SBCK_791-7a>¶
漢書曰自荏以東北君長以十數冉駹最大其俗或着土¶
或移徙¶
後漢書曰冉駹夷者武帝所開元鼎六年以爲汶山郡(今/蜀)¶
(郡西北通/化郡地也)至宣帝地節三年夷人以立郡賦重帝乃省并¶
蜀郡爲北部都尉其山有六夷七羗九氐各有部落其王¶
侯頗知文書而法俗嚴重貴婦人黨母族死則燒其尸土¶
氣多寒雖在盛夏氷猶未釋皆依山居止累石爲室髙者¶
至十餘丈爲卭籠(今彼土夷/人呼爲雕)又土地剛鹵不生穀粟麻菽¶
唯以夌爲資而冝畜牧有旄牛無角一名犝牛肉重千斤¶
毛可爲毦(犝徒冬切/毦音貳)出名馬有羺羊(羚音/靈)可療毒又有食¶
藥鹿鹿麑有胎者其膓中糞亦療毒疾又有五角羊麝香¶
輕毛毼鷄猩猩其人能作旄氈班罽青頓毞毲羊羧之屬¶
(青頓毲羧並未/詳字書無二字)特多雜藥地有鹹土煑以爲塩麡羊牛馬¶
<pb:KR3k0012_SBCK_791-7b>¶
食之皆肥(麡音子/兮切)其西又有三河槃于虜北有黄石北地¶
盧水胡其表乃爲徼外後靈帝時復分蜀郡北部爲汶山郡¶
　　　　　白馬¶
漢書曰蜀之西冉駹以東北君長以十數白馬最大皆氐¶
類也¶
後漢書曰白馬氐者武帝元鼎中分開廣漢西部合以爲武¶
都土地險阻有麻田出名馬牛羊&KR0238;宻氐人勇戅抵冒貪¶
貨死利居於河池一名仇池方百頃四面斗絶數爲邊宼¶
郡縣討之則依固自守元封三年氐人反叛遣兵破之昭¶
帝元鳯中氐人復叛執金吾馬適建(姓馬適/名建)等將三輔太¶
常徙討破之建武𥘉氐人悉附隴蜀反隗囂㓕其酋豪乃¶
背公孫述降漢馬援上復其王侯君長賜以印綬後囂族¶
人隗茂反殺武都太守氐人大豪齊鍾留爲種類所敬信威¶
<pb:KR3k0012_SBCK_791-8a>¶
服諸豪與郡丞孔奮繫茂破斬之¶
　　　　　白狼夷¶
後漢書曰永平中益州刺史梁國朱輔好立功名慷慨有¶
大略在州數歳宣示漢德威懐逺夷自汶山以西前代所¶
不至正朔所不加白狼槃木唐菆等百餘國户百三十餘¶
萬口六百萬以上舉種奉貢稱爲臣僕輔上䟽曰臣聞詩¶
云𬒳狙者歧有夷之行傳曰歧道雖僻而人不逺詩人誦¶
詠以爲符驗今白狼王唐菆等慕化歸義作詩三章路經¶
卭來山太零髙坂峭危峻險百倍歧道繦負老㓜若歸慈¶
母逺夷之語辝意難正草木異種鳥獸殊類有犍爲郡掾¶
田恭與之習狎頗曉其言臣輙令訊其風俗譯其辝語今¶
遣從事史李陵與恭護送詣闕并上其樂詩昔在聖帝舞¶
四夷之樂今之所上庻備其一帝嘉之事下史官録其歌焉¶
<pb:KR3k0012_SBCK_791-8b>¶
(東觀記載其歌并載夷人之本語並重/譯訓語爲華言令范史所載者是也)至和帝永元十二年¶
旄牛徼外白狼樓薄蠻夷王唐繒等遂率種人十七萬口¶
内属¶
　　　　　樿國(音檀)¶
後漢書曰和帝永元九年樿國王雍由調遣使重譯奉國¶
珎寳和帝賜金印紫綬安帝永寧𥘉復遣使朝賀獻樂及¶
幻人能變化吐火自支解易牛馬頭又善跳丸數乃至千自¶
言我海西人海西即大秦也禪國西南通大秦明年元㑹安¶
帝作樂於庭封雍由調爲漢大都尉賜印綬金銀綵繒各有差¶
　　　　　牂柯¶
後漢書曰𥘉楚頃襄王時遣將莊豪從沆水伐夜郎軍至¶
且蘭㭬舩於岸而歩戰旣㓕夜郎因留王滇池以且蘭有¶
㭬舩牂柯處乃改其名爲䍧柯(異物志曰牂/柯擊舩戕也)牂柯地多兩¶
<pb:KR3k0012_SBCK_791-9a>¶
潦俗好巫鬼禁忌寡畜生又無蠶桑故其郡最貧句　縣¶
有桄榔木可以爲麵百姓資之○又曰公孫述時牂柯大¶
姓龍傳尹董氏與郡功曹謝暹保境爲漢乃遣使從番禺¶
江奉貢(番禺江今/南海郡)光武嘉之並加褒賞桓帝時郡人尹珍自¶
以生於荒裔不知禮義乃從汝南許慎應奉受經書學成¶
還郷里教授自是南域始有學焉永昌郡傳曰牂柯郡在¶
建寧東北千二百里處所險峻率皆髙山而少平地¶
唐書曰牂柯蠻首領亦姓謝氏其地北去兖州一百五十里¶
東至辰州二千四百里南至交州一千五百里西至昆明九¶
百里無城壁散爲部落而居土氣欝熱多霖雨稲粟再熟¶
無傜役唯征戰之時乃相屯聚刻木爲契其法劫盗者三倍¶
還贓殺人者出牛馬三十頭乃得贖死以納死家風俗物産略¶
與東謝同其首領謝龍羽大業末據其地勝兵數萬人¶
<pb:KR3k0012_SBCK_791-9b>¶
又曰武德三年牂柯蠻首領謝龍羽遣使朝貢授龍羽牂¶
州刺史封夜郎郡公貞觀四年復朝貢開元十年大酋長¶
謝元齊死詔立其嫡孫嘉藝襲其官封二十五年大酋長¶
趙君道來朝獻方物元和三年五月勑自今巳後委黔南¶
觀察使差本道軍將充押領　牂柯昆明等使四年正¶
月遣使來朝是月遣中使魏德和領其使并賷國信物降¶
璽書賜其王焉自後朝貢不絶¶
臨海異物志曰桄榔木生牂柯外皮有毛似栟櫚而散生¶
其木剛作鋤利如䥫中更利唯中焦根乃致敗耳皮中有¶
似檮稻米片又似麦麵作餅餌廣志曰桄榔樹大四五圍長¶
五六丈洪直旁無枝條其㒹生葉不過數十似授葉破其木¶
肌堅難傷入數寸得麵赤黃宻緻可食¶
　　　　　濮¶
<pb:KR3k0012_SBCK_791-10a>¶
周書㑹曰卜人丹沙云西南之蠻丹沙所出按卜人盖今¶
之濮人也¶
又曰陽令伊尹爲四方獻令伊尹曰臣請正南歐隑(五來/切)¶
柱國指子陸童百濮九箘請今以珠璣瑇琩象齒文犀翠¶
羽&KR1642;鶴短狗爲獻¶
永昌郡傳曰雲南郡在建寧南四十五里治雲南縣亦多¶
夷濮分布山野千五百人女大小蹲踞道側皆持數種器¶
杖時宼鈔爲郡邑之害¶
　　　　　尾濮¶
永昌郡傳曰郡西南千五百里徼外有尾濮尾若龜形長¶
三四寸欲坐輙先穿地空以安其尾若邂逅誤折尾便死¶
男女長各隨冝野㑹無有嫁娶猶知識母不復别父俗云¶
貸老相食則此濮也古人所說非目見也¶
<pb:KR3k0012_SBCK_791-10b>¶
扶南土俗傳曰枸利東有蒲羅中人人皆有尾長五六寸¶
其俗食人按其地並西南蒲羅盖尾濮之地名¶
梁祚魏國統曰西南有夷名曰尾濮其地出瑇琩犀象珠¶
璣金銀葛越桂木人皆蠻夷重譯乃通也¶
　　　　　木綿濮¶
郭義恭廣志曰木綿濮土有木綿樹多葉又房甚繁房¶
中綿如蚕所作其大如捲(音拳)¶
　　　　　文靣濮¶
廣志曰文靣濮其俗劖靣而以青畫之(劖音/讒)¶
　　　　　折腰濮¶
廣志曰折腰濮其俗生子皆折其腰¶
　　　　　赤口濮¶
廣志曰赤口濮在永昌南其俗折其齒劖其脣使赤又露¶
<pb:KR3k0012_SBCK_791-11a>¶
身無衣服¶
　　　　　墨𤏡濮¶
廣志曰墨𤏡濮在永昌西南山居耐勤苦其衣服婦人(以/一)¶
幅布爲裙或以貫頭丈夫以榖皮爲衣其境出白蹄牛犀¶
象武魄金銅華布¶
　　　　　朱提¶
永昌郡傳曰朱提郡在(犍/爲)南千八百里治朱提縣川中縱¶
廣五六十里有大泉池水湏名千湏池又有龍池以灌漑¶
種稻與𤏡道接時多援郡取鳴嘯於行人徑次聲聒人耳¶
夷分布山谷間食肉衣皮雖有人形禽獸其心言語服飾¶
不與華同有堂狼山山多毒草盛夏之月飛鳥過之不能¶
得去¶
又曰建寧郡朱提之東南六百里土氣和適盛夏之月熱¶
<pb:KR3k0012_SBCK_791-11b>¶
不鬱述猛冬時寒慘慄¶
又曰末昌郡在雲南西七百里郡東北八十里瀘倉津此¶
津有鄣氣徃以三月渡之行者六十人皆悉悶亂毒氣中¶
物則有聲中樹木枝則折中人則令奄然青爛也¶
又曰興古郡在建寜南八百里郡領九縣縱經千里皆有¶
瘴氣蒜榖雞豚魚酒不可食皆食啖病害人郡北三百有¶
盤江廣數百歩深十餘丈此江有毒瘴九縣之人皆号曰¶
鳩民言語嗜慾不與人同鳩民咸以三尺布角割作兩䄡¶
不復加鍼縷之功也廣頭着前狹頭覆後不盖其形與祼¶
身無異¶
　　　　　昆弥國¶
唐書曰昆弥國一曰出昆明西南夷也在㸑之西洱河爲¶
界即葉榆河其俗與突厥略同相傳云與匈奴本是兄弟¶
<pb:KR3k0012_SBCK_791-12a>¶
國也漢武帝得其地入益州部其後復絶諸葛亮定南中¶
亦所不至武徳四年嶲州治中吉弘使南寧因至其國諭¶
之至十二月遣使朝貢貞觀十九年四月右武侯將軍梁¶
建方討蠻降其部落七十二户力九千三百¶
　　　　　西㸑¶
唐書曰西㸑方南寜之渠帥也自云本河東安邑人也(七/丗)¶
祖仕晉爲南寧太守属中國亂遂王蠻夷梁元帝時南寧¶
州刺史徐文盛徵詣荆州有㸑瓉者遂據南寜之地延袤¶
二千餘里俗多華民饒駿馬明珠犀象瓉死有二子震翫¶
分統其衆隋開皇𥘉遣使朝貢文帝遣韋丗冲將兵鎮之¶
析置恭州恊州昆州未幾復叛後遣史萬歳擊之所至皆¶
破踰西洱河臨滇池而還翫懼而來朝文帝誅之諸子没¶
爲官奴不収其地因與中國絶髙祖受禪拜翫子弘逹爲¶
<pb:KR3k0012_SBCK_791-12b>¶
昆州刺史令持其父屍歸葬本郷益州叚綸又遣俞大施¶
至南寧諭其部落悉來歸𣢾自是朝貢不絶¶
　　　　　東女國¶
唐書曰東女國西羗之別種以西海中復有女國故稱東¶
女焉俗以女爲王東與茂州党項接東南與雅州接隔羅¶
女蠻及白狼夷其境東西九日行南北二十日行有大小¶
八十餘城王所居名康延川中有弱水南流用牛皮爲舩¶
以渡　四萬衆勝兵万餘人散在山谷女王号爲賔就有¶
女官曰髙覇平議國事在外官僚並男夫爲之其王侍女¶
數百人五日一聽政令王若死國中多歛金錢動至數万¶
更於王族求令女二人而立之大者爲王其次爲小王若¶
大王死即小王嗣立或姑死而婦継無有簒奪其所居皆¶
起重層屋王至九層國人至六層其王服青毛緌裙下領¶
<pb:KR3k0012_SBCK_791-13a>¶
衫上披青𫀆其䄂委地冬則羔裘飾以紋錦爲小鬟髻飾¶
之以金耳垂璫足履索&KR1919;俗重婦人而輕丈夫文字同於¶
天竺以十一月爲正¶
又曰東女國其俗毎至十月令巫者齎肴詣山中散糟夌¶
於空大呪呼鳥俄而有鳥如雞飛入巫者之懷因剖腹而¶
視之毎有一榖來歳必登若有霜雪必多災異其俗信之¶
名爲鳥卜其居喪服飾不改爲父母則三年不櫛沐貴人¶
死者或剥其皮而藏之内骨於缾中楺以金屑而埋之國¶
王將葬其大臣親属殉死者數十人隋大業中蜀王秀遣¶
使招之拒而不受(武徳中女王/囯歛臂鈐湯)湯傍氏始遣使貢方物髙¶
祖厚資遣之¶
又曰垂拱二年東女國王歛臂遣大臣湯劒石來朝仍請¶
官号則天冊拜歛臂爲左玉鈴衛將軍仍以瑞錦製蕃服¶
<pb:KR3k0012_SBCK_791-13b>¶
以賜之天授三年其王俄琰兒來朝開元二十九年十二¶
月其王趙曵夫遣子獻方物命有司宴于曲江令宰臣巳¶
下同宴又封曵夫爲歸昌王賜其子帛放還復以男子爲¶
王貞元九年七月其王湯立悉與寄隣國王董卧度白狗國¶
(王羅陁忽逋租囯王弟鄧吉知/南水囯蘇唐磨咄覇囯王董藐)蓬各率其種落詣劒南西川内附¶
其哥隣等國皆散居山川弱水王即國𥘉女國之弱水部落¶
其悉董國在弱水西故亦謂之弱水西悉董王舊皆分隷¶
邊郡祖父例授將軍中郎果毅等官自中原多故皆爲吐¶
畨所役属其部大者不過三二千户各置縣令十數人理¶
之土有絲絮歳輸於吐蕃至是悉與之同盟相率献𣢾兼¶
賫天寳中國家所賜官告共三十九通以進西川節度使¶
臯處其衆於維覇保等州給以種粮耕牛咸樂生業立悉¶
等數國王自來朝召見於麟德殿授官賞各有差　︻卷終¶
