# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:10.722269
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 230
#+PROPERTY: FILE SB11n0727-230太平御覽-卷之二百三十.
<pb:KR3k0012_SBCK_230-1a>¶
太平御覽卷第二百三十¶
　職官部二十八¶
　　　衛尉卿　武庫令　守宫令¶
　　　公車令　宗正卿　宗正少卿¶
　　　宗正丞　太僕卿　乗黄令¶
　　　廐令　車府令¶
　　　　　衛尉卿¶
六典曰衛卿之職掌&KR0022;國器械文物之事揔武庫武器守¶
宫三署之官屬少卿爲之貳凢大𥙊祀大朝㑹則供具羽¶
儀節龯金㦸帷弈茵蓆之屬¶
漢書百官表曰衛尉𥘿官也掌宫門衛屯兵漢因之景帝¶
&KR0004;更名中大夫後元年改爲衛尉¶
東觀漢記曰光武二十三年太尉鮑昱兼衛尉永元三年¶
<pb:KR3k0012_SBCK_230-1b>¶
司徒丁鴻兼衛尉¶
後漢書曰銚(音/遥)期字次况頴川人也拜衛尉卿期重於信¶
義憂國憂主其有不得於心必犯顔諌諍¶
續漢書曰隂興爲衛尉每諸將出征伐身行勞問無所愛¶
惜¶
又曰馬光字叔山爲衛尉卿上以光謹勑小心周宻畏慎¶
特親異之¶
又曰竇固字孟孫爲衛尉卿兩宫𪧐衛見重當時仁厚謙¶
恭甚有名稱¶
又曰趙喜字伯陽爲衛尉盡心事上夙夜匪懈母没上䟽¶
乞守服不許遣使釋服¶
又百官志曰衛尉卿秩中二千石掌官服衛士公車令百¶
官衛士左右都虞候宫掖門司馬皆屬焉¶
<pb:KR3k0012_SBCK_230-2a>¶
魏志曰辛毗爲衛尉清平與徐邈胡質皆以憂國忘私不¶
營産業賜穀二千斛錢三十萬布告天下¶
又曰田預爲并州刺史徴爲衛尉屢乞遜位司馬宣王以¶
預克壯書諭未聽預書荅曰年過七十而以居位譬猶鐘鳴¶
漏盡夜行不休是罪人也遂因稱疾¶
又曰辛毗字佐治爲衛尉卿帝方修殿舎毗諌曰詩云民¶
亦勞止汔可小康¶
吴志曰嚴畯爲孫權立吴及稱尊號畯常爲衛尉禄賜皆¶
散之親戚知故家常不充¶
晉書曰石崇拜衛尉與潘岳謟事賈謐謐與之親善號二¶
十四友廣成君每出崇降車路左望塵而拜其佞如此¶
宋書曰南郡王義宣子恢爲侍中領衛尉晉氏過江不置¶
衛尉世祖欲重城禁故復置衛尉自恢爲始也¶
<pb:KR3k0012_SBCK_230-2b>¶
唐書官品志曰衛尉卿位視侍中掌宫門屯兵卿每月丞每¶
旬行宫徼糺察不法統武庫令公車司馬令¶
漢官解詁曰衛尉主宫闕之内衛士於垣下爲廬各有貟部¶
凢居宫中者皆置籍於門按其姓名有毉巫僦人當入者¶
本官長吏爲封啓𫝊審其印信然後内之人有籍者皆復¶
有符用木長二寸以所長官兩字爲䥫印分符當出入者¶
案籍畢復齒符乃引内之也其有官位得出入者令執御¶
者各傳呼前後以相通昬至晨分部行夜夜有行者輙前¶
曰誰誰&KR0002;此不懈終歳更始所以重慎𪧐衛也¶
漢書舊儀曰衛尉寺在京内胡廣云宫闕之内衛士於周¶
垣下爲廬者&KR0002;今之伏𪧐屋矣¶
　　　　武庫令¶
六典曰武庫令掌藏&KR0022;國之兵仗器械辨其名數以備國¶
<pb:KR3k0012_SBCK_230-3a>¶
用承爲之貳¶
漢書百官表曰執金吾属官有武庫令¶
又曰杜欽爲大將軍武庫令職閑無事欽所好也¶
又曰武庫令一人昔武王伐紂散牛放馬倒載干戈韜以¶
虎皮而藏諸武庫武庫之職由來尚矣¶
續漢書曰武庫令一人秩六百石主兵器¶
晉書曰樂廣欲㑹荆揚士人武庫令黄慶進陶侃於廣人¶
或非之慶曰此子終當逺到復何疑也¶
　　　　　守官令¶
六典曰守官令掌&KR0022;國供帳之屬辨其名物㑹其出入凢¶
大𥙊祀大朝㑹及廵幸則設王公百官位於正殿南門外¶
續漢書曰少府属官有守官令丞主御&KR0083;筆墨及財物諸¶
用并封書泥之事¶
<pb:KR3k0012_SBCK_230-3b>¶
魏志曰荀彧字文&KR0002;年少時南陽何顒異之曰王佐才也¶
舉孝廉拜守宫令〇董巴漢中宫傳曰守官禁内署令秩¶
千石在省内用中人省外士人¶
齊職儀曰守宫周掌宫之職王行爲帷宫　即其任也¶
　　　　　公車令¶
漢書曰張釋之爲公車令¶
續漢書曰公車司馬令掌宫南門凢吏民上書四方貢獻¶
及徴詣公車者皆掌之¶
又曰周垂字子居拜侍御史公車司馬令不畏強禦以是¶
見怨於幸臣¶
應劭漢官儀曰公車司馬令周官也秩六百石冠一梁掌¶
殿司馬門徼夜宫中天下上事及闕下凢所徴召皆揔領¶
之李郃以公車司馬入爲侍¶
<pb:KR3k0012_SBCK_230-4a>¶
　　　　　宗正卿¶
六典曰宗正卿之職掌九族六親之属籍以别昭穆之序¶
并領崇𤣥署少卿爲之貳¶
漢書曰宗正𥘿官也(應劭曰周成王/時形伯入爲正)掌親屬¶
又曰劉德字路叔修黄老術有智略少時數言時事召見¶
甘泉宫武帝謂之千里駒昭帝&KR0004;爲宗正丞後爲宗正卿¶
徳妻死大將軍欲以女妻之德不敢畏盛滿也¶
又曰劉向字子政元帝時蕭望之周堪薦向宗室忠直明¶
經有行爲宗正¶
東觀漢記曰劉般字伯興遷宗正在朝廷竭忠盡節勤身憂¶
國夙夜不怠數納嘉謀州郡便冝清浄畏愼受職脩治振¶
施宗族¶
又曰劉平字公子以仁孝著聞永平三年爲宗正卿¶
<pb:KR3k0012_SBCK_230-4b>¶
後漢書曰劉&KR0942;字君文梁孝王㣧爲宗正卒官遂代掌宗¶
正焉¶
續漢書曰宗正卿一人秩二千石掌序録王國嫡庶之次¶
及諸宗室親屬逺近郡國歳計上宗室名籍〇晉起居注¶
曰咸寧元年以太中大夫王覽爲宗正卿¶
又曰太始二年以侍中中書監朱整爲宗正卿¶
後魏書曰杜銓&KR0004;宻太后父豹䘮在濮陽丗祖欲命迎葬¶
於鄴謂司徒崔浩曰天下諸杜何處望髙浩對京兆爲美¶
丗祖曰朕今方改葬外祖意欲取京兆杜中長老一人以¶
爲宗正命營護㐫事浩曰中書愽士杜銓其家今在趙即¶
是杜預之後於今爲諸杜最即命詔之及見銓器貌瓌雅¶
丗祖感恱謂浩曰此真吾所欲也以爲宗正¶
唐書官品志曰宗正卿位視列曹尚書主皇室外戚之籍¶
<pb:KR3k0012_SBCK_230-5a>¶
以宗室爲之¶
石氏星經曰宗正二星在帝座東南¶
山公啓事曰羊祜忠篤寛厚然不長理劇宗正卿缺不審¶
可轉作否¶
　　　　　宗正少卿¶
後魏職令曰宗正卿第四品上第二請用懿清和識叅教¶
典者先盡皇宗無則用庶姓¶
　　　　　宗正丞¶
六典曰宗正丞掌判寺事¶
　　　　　太僕卿¶
六典曰太僕卿掌&KR0022;國廐牧車輿之政令㹅乗黄典廐典¶
牧章府四署及諸監牧之官屬少卿爲之貳凢國有大禮¶
及大駕行幸則供其五輅属車之属¶
<pb:KR3k0012_SBCK_230-5b>¶
尚書冏命曰穆王命伯冏爲周太僕正(伯冏戌名爲太僕/作大御中大夫也)¶
作冏命曰昔在文武聦明齊聖小大之臣咸懷忠良今予¶
命汝作大僕正正于羣僕侍御之臣¶
周禮曰太僕正掌王之服位出入王之大命掌諸侯之復¶
逆王眡朝前正位而退入亦如之建路皷于太寢之門外¶
而掌其政以待逹窮者與遽令聞鼔聲則速逆御僕與御¶
庶子𥙊祀賔客䘮紀正王之服位詔法儀賛王牲事王出¶
入則自在左馭而前駈¶
漢書曰灌嬰自上&KR0004;起沛常爲太僕竟髙祖以太僕事惠¶
帝崩以太僕事髙后髙后崩(代王/之來)嬰與東牟侯入清宫以天¶
子駕迎代王共立文帝復爲太僕¶
又曰百官表曰太僕輿馬属官有大廐未夾央廐象馬三¶
令又車府路軨(音/靈)&KR0016;馬駿馬四令又龍馬閑(駒/槖)泉騊駼丞華五¶
<pb:KR3k0012_SBCK_230-6a>¶
監長丞又邊郡六牧苑　令各三丞又　収槖昆蹄令¶
丞皆属焉¶
東觀漢記曰𥙊(側界/切)彤膂力過人常貫三百斤弓入爲太¶
僕從帝過孔子講堂帝指子路室曰太僕吾之禦侮也¶
後漢書曰徴𥙊&KR0686;爲太僕&KR0686;在遼東幾三十年衣無兼副¶
顯宗旣嘉其功又美&KR0686;清約拜日賜錢一百万馬三疋衣¶
&KR0013;刀劒下至居屋什物大小無不悉備¶
續漢書曰趙歧字臺卿獻帝以爲太僕持節安慰天下¶
又百官志曰太僕秩中二千石掌車馬天子出奉駕大駕則馭¶
魏志曰國淵字子尼遷太僕居列卿位布衣&KR0188;食禄賜散¶
之舊故宗族以恭儉自守¶
又曰潘尼字正叔侍中爲太僕造乗輿箴漢舊儀曰太僕¶
牧師諸苑三十六所分布北邊以郎爲苑監官奴婢三萬人¶
<pb:KR3k0012_SBCK_230-6b>¶
分養三十萬頭擇取給六廐牛羊無數以給牲犧¶
漢雜事曰石慶爲太僕卿出上問車中幾馬慶以䇿數馬¶
䇿舉手曰六馬慶以兄弟中最爲簡易而猶如此¶
又曰公孫賀以太僕爲丞相子敬聲代爲太僕¶
晉諸公賛曰郭展爲太僕留心於養生是以廐馬充牣其¶
後征吴得以濟事¶
唐書官品志曰太僕卿位視黄門侍郎統南馬牧左右牧¶
龍廐内外廐丞¶
　　　　　乗黄令¶
六典曰乗黄令掌天子車輅辨其名數與馴馭之法丞爲¶
之貳¶
宋書曰乗黄令晉官也主乗輿金根車及安車追鋒諸衆¶
車馬¶
<pb:KR3k0012_SBCK_230-7a>¶
齊職儀曰乗黄令獸名也龍翼馬身黄帝乗之而仙後人¶
以名廐¶
　　　　　廐令¶
六典曰典廐令掌繫飼馬牛給養雜畜之事丞爲之貳¶
漢書曰太僕屬官有大廐未央廐象馬三令各五丞一尉¶
又車府輅軨&KR0016;馬駿馬四令丞(晉約日漢儀注大廐/名也主馬萬疋也)又龍¶
馬閑駒槖泉(如淳日廐在/槖泉宫下)騊駼丞革五監長丞牧槖昆蹄¶
令丞(應劭曰槖槖駞昆蹄好馬/名也如淳曰因以名厩也)¶
武帝太&KR0004;元年更名象馬爲桐馬(應劭日主乳馬取其汁/桐洛之味酢可飲因以)¶
(名官/相動)¶
又曰&KR0171;武爲栘中監(移中厩/名音移)¶
又曰上官桀遷未央厩上躰不安及愈見馬瘦上怒曰汝¶
以我不復見馬&KR0088;桀曰聖體不安曰夜憂懼意誠不在馬¶
<pb:KR3k0012_SBCK_230-7b>¶
言未卒泣數行下上以爲忠¶
齊職儀曰諸厩有圉師牧人養馬之官校人掌王之馬正¶
也¶
　　　　　車府令¶
六典曰車府令掌王公巳下車駱辨其名數及馴馭之法¶
丞爲之貳　史記曰趙髙爲𥘿車府令¶
漢書百官表曰太僕屬官有車府令一人六百石丞一人¶
東觀漢記曰永平中車駕出信陽侯隂就干車&KR0016;突鹵薄¶
車府令齊國徐匡就車収送獄詔書譴匡自繫不出吴良上¶
書信陽侯驕慢干突車&KR0016;無人臣禮大不敬匡執法守正而下獄¶
臣恐陛下政化由是隳矣於是詔出匡左遷即丘長¶
齊職儀曰車府署周有巾車典輅之職辨五輅之制¶
太平御覽卷第二百三十¶
