# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:16.813572
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 345
#+PROPERTY: FILE SB11n0727-345太平御覽-卷之三百四十五.
<pb:KR3k0012_SBCK_345-1a>¶
太平御覽卷第三百四十五¶
　兵部七十六¶
　　　　　刀上¶
釋名曰刀到也以斬伐到其所乃擊之也其末曰鋒言&KR0002;¶
蜂刺之毒利也其本曰環形似環也其室曰削削峭也其¶
形峭殻褁刀躰也室口之飾曰琫琫捧也捧來口也下末¶
之飾曰㻫㻫卑也在下之言也短刀曰拍髀帶時拍躰旁¶
也¶
又曰露拍言露見也佩刀在佩旁之刀也或曰容刀爲刀¶
形而幾刃備容儀而巳剪刀剪進前也書刀給書簡札有¶
所刋削之刀也封刀鉸刀皆隨時名之也¶
&KR0003;文曰刀兵也象形也㓵(五各/切)刀劒刃也削髀也欹&KR2683;曲刀¶
也(鞞布頂切剞居/綺切劂居衛切)¶
<pb:KR3k0012_SBCK_345-1b>¶
字林曰琫佩刀下飾也天子以玉諸侯以金㻫佩刀飾也¶
太公兵法曰刀之神名曰脫光¶
尚書曰赤刀大訓𢎞壁琬琰在西序(孔安國注曰寳刀赤/刀削也大訓虞書也)¶
詩曰執其鸞刀¶
又曰何以舟之維玉及瑶鞞琫容刀(舟帶/也)¶
禮記曰割刀之用鸞刀之貴貴其義也¶
左傳曰子皮欲使尹何爲宰子産曰猶未能操刀而使割¶
也¶
榖梁曰孟勞(魯之寳/刀也)¶
論語曰孔子之武城聞弦歌之聲夫子莞爾而𥬇曰割雞¶
焉用牛刀¶
春秋繁露曰禮之所爲興也刀之在右白虎之象也¶
春秋演孔圖曰八政不中則天雨刀¶
<pb:KR3k0012_SBCK_345-2a>¶
史記曰郭解姊子&KR0018;解之𫝑與人飲使之釂(子削/切)非其任¶
強灌之人怒拔刀刺殺解姉子亡去¶
漢書曰昭帝遣李陵故人隴西任立政等三人俱至匈奴¶
招陵立政等至單于置酒賜漢使者李陵衛律皆侍坐立¶
政等見陵未得私語即目視陵而數自循其刀環握其足¶
隂諭之言可歸漢也¶
又曰龔遂爲渤海太守民有帶持刀劒者使賣劒買牛賣¶
刀買犢可爲帶牛而佩犢者也¶
又曰盖寛饒奏事上以爲怨謗下吏寛饒引佩刀自剄北¶
闕下衆莫不憐之¶
又曰李廣利爲貳師將軍征大宛軍中無水㧞佩刀刺山¶
飛泉涌出¶
又曰王尊爲東平王相王曰願觀相國佩刀尊前引刀視¶
<pb:KR3k0012_SBCK_345-2b>¶
<pb:KR3k0012_SBCK_345-2b>¶
冝然¶
又曰應奉得賜金錯把刀¶
東觀漢記曰朱暉字文季年十三與舅母家属入宛城道¶
遇賊欲奪婦女衣暉抜刀曰錢物可得諸母衣不可奪今¶
日朱暉死也賊義之𥬇曰童子内刀遂放遣¶
又曰賜鄧遵金對鮮卑緄帶一具金錯刀五十辟把刀墨¶
再屈環撗刀金錯屈尺八佩刀各一¶
又曰𥙊遵襲略陽遣護軍王忠皆持鹵刀斧伐樹開道至¶
略陽襲隗囂¶
又曰班超曰臣乗聖威神出萬死之志兾立鈆刀一割之¶
用¶
又曰馬嚴爲陳留太守建&KR0004;中嚴病遣㓛曹史李襲奉章¶
詣闕上親召見襲問疾病形&KR0250;以黄金十斤佩刀書刀革¶
<pb:KR3k0012_SBCK_345-3a>¶
帶付龔賜嚴遣太醫送方藥¶
又曰張歩攻耿弇營飛矢中弇股以佩刀截之左右無知¶
者¶
獻帝春秋曰越&KR0016;校尉汝南伍孚忿董卓無道欲身自殺¶
之挾佩刀詣卓孚語畢辭出卓至閤執手孚因引刀刺卓¶
卓多力却不中即殺孚¶
英雄記曰董卓謂𡊮紹曰劉氏種不足復遺紹勃然曰天¶
下徤者豈唯董公撗刀長揖徑出懸節於上東門而奔兾¶
州¶
漢魏春秋曰劉琮乞降不敢告備備亦不知乆而覺之遣¶
所親問琮琮令宋忠詣備宣白是時曹公在宛備乃驚駭¶
謂忠曰卿諸人作事如此不早相語今禍至告我不亦大¶
劇乎引刀向忠曰今斷卿頭誠不足以&KR0281;忿亦耻大丈夫¶
<pb:KR3k0012_SBCK_345-3b>¶
臨别復殺卿軰也¶
魏志曰王祥事後母至孝後母嫉之伺祥卧以刀斫之值¶
祥出外持刀斫着&KR0013;祥知不言如故¶
又曰許禇從討𡊮紹於官渡時常從士徐他等謀爲逆以¶
禇常侍左右憚之不敢發伺禇休下日他等懷刀入禇至¶
下舎心動即還侍他等不知入帳見禇大驚愕他色變禇¶
&KR0116;之即擊殺他等太祖益親信之出入同行不離左右¶
又曰典韋陳留人形皃魁梧旅力過人好節俠襄邑劉氏¶
與睢陽李禮爲讎韋爲報之禮故冨春長備怨甚謹韋乗¶
車載雞酒僞爲候者門開懷匕首入殺禮并殺其妻徐出¶
取車上刀㦸歩去禮居近市一市盡駭追者數百莫敢近¶
之¶
魏武帝令曰往歳作百辟刀五枚適成先以一與五官將¶
<pb:KR3k0012_SBCK_345-4a>¶
其餘四吾諸子中有不好武而文學將以次與之¶
呉志曰孫堅至錢塘㑹海賊掠賈人堅行操刀上岸以手¶
東西指麾&KR0002;分部人兵以邏遮収賊賊望見以爲官兵捕¶
之即委財物散走¶
又曰孫權以公孫淵稱蕃遣張彌許晏至遼東拜淵爲燕¶
王張昭諌切權不能堪按刀而怒曰吴國士人入宫則拜¶
孤出宫則拜君孤之敬君亦爲至矣而數於衆折孤孤常¶
恐失計昭熟視權曰臣雖知言不見用而毎竭愚忠者誠¶
以太后臨崩呼老臣於床下遺詔頋命之言故耳因泣涕¶
撗流權擲刀置地與昭對泣¶
吴書曰凌統怨甘寜殺其父操寕常備統不得讎之嘗於¶
吕䝉舎㑹酒酣統乃以刀儛寕起曰寕能𩀱㦸儛蒙曰寕¶
雖能未&KR0002;䝉之巧也因操刀持楯以身分之後權知統意¶
<pb:KR3k0012_SBCK_345-4b>¶
因令寕將兵徙屯¶
江表傳曰孫權抜刀斫前奏案曰諸將吏敢復有言當迎¶
曹操者與此案同¶
蜀志曰&KR0004;孫權以妹妻先主妹才捷剛猛有諸兄風侍婢¶
百餘人皆親執刀侍立先主毎入心常懔懔¶
王隱晉書曰衛瓘&KR0101;軍護軍鍾㑹素與瓘至厚坐則同¶
床行則同輿㑹書板上欲殺胡烈等示瓘瓘言不可㑹¶
自削弃反問瓘何許聞消息相疑益露瓘厠上見烈故¶
給使令出語三軍㑹逼瓘不得議定經𪧐不眠各撗刀¶
𦞃上¶
陸機晉書曰王濬之在巴郡也夢懸四刀於其上甚惡之¶
濬主簿李毅拜賀曰夫三刀爲州而見四刀爲益一也明¶
府其臨益州乎後果爲益州¶
<pb:KR3k0012_SBCK_345-5a>¶
晉中興書曰&KR0004;魏徐州刺史任城吕䖍有佩刀工相之以¶
爲必三公可服此刀䖍謂別駕王祥曰苟非其人刀或爲¶
害卿有公輔之量故以相與祥始辭之固強乃受祥爲司¶
空祥死之日以刀授弟覧曰吾兒皆凡汝後必興足稱此¶
刀故以相與覽後弈丗賢興於江東¶
又曰孫恩者亦名靈秀琅邪人孫秀之族也丗奉事北斗¶
之道恩叔泰字敬逺師事錢塘杜子恭弟子子恭有祕術¶
嘗就人借𤓰刀其主求之子恭曰當送相還刀主行至嘉¶
興有魚躍入舩中破魚得𤓰刀其爲神效往往如此¶
又曰郭翻武昌人墜刀於水路人爲取翻仍以與之路人¶
不取至於三四固辭翻曰尓尚不取我豈能復得路人曰¶
我&KR0002;取此將爲天地&KR0017;神之所責矣翻知其終不受復沈¶
刀於水路人悵然乃復驚汲爲取之翻於是不逆其意十¶
<pb:KR3k0012_SBCK_345-5b>¶
倍刀價與之其廉不受惠皆此𩔖矣¶
晉書曰元帝以劉琨爲侍中太尉其餘如故并贈名刀琨¶
荅曰謹當躬自執佩馘截二虜¶
又載記曰慕容翰北&KR0300;宇文歸旣而逃還歸乃遣勁&KR0016;百¶
餘追之翰遥謂追者曰吾旣思戀而歸理無反靣吾之弓¶
矢汝曹足知無爲相逼自取死也汝可百歩竪刀吾射中¶
者汝便冝反不者可來前也歸&KR0016;解刀竪之翰一發便中¶
刀鐶追&KR0016;乃散¶
又曰赫連勃勃以叱干阿利領將作大匠發嶺北夷夏十¶
萬人於朔方之北黒水之南營起都城勃勃自言朕方統¶
一天下君臨萬&KR0022;可以統萬爲名阿利性尤工巧然殘忍¶
刻暴乃蒸土築城錐入一寸即殺作者而并築之勃勃以¶
爲忠故委營繕之任又造五兵之器精銳尤甚旣成呈之¶
<pb:KR3k0012_SBCK_345-6a>¶
工匠必有死者射甲不入即斬弓人如其入也便斬鎧匠¶
又造百錬剛刀爲龍雀大環號曰大夏龍雀銘其背曰古¶
之利器吴楚湛盧大夏龍雀名冠神都可以懷逺可以柔¶
逋如風靡草威服九區丗甚珎之復鑄銅爲大皷飛廉翁¶
仲銅駞龍獸之属皆以黄金飭之列於宫殿之前凡殺工¶
匠數千以是器物莫不精麗¶
蕭子顯齊書曰丗祖武皇帝諱𧷤字宣逺不豫徙御延昌¶
殿乗輿始登階而殿屋鳴咤上惡之詔曰我識滅之後身¶
上着𦘕天衣純烏犀導常所服身刀長短二口鐵環者隨¶
我入梓宫¶
北齊書曰綦母懷文造𪧐鐡刀其法燒生鐵精以重柔鋌¶
數𪧐則成鋼以柔鋌爲刀　以五特之¶
脂斬甲三十札今㐮國治家所鑄𪧐鐡柔鋌是其遺法也¶
<pb:KR3k0012_SBCK_345-6b>¶
刀猶甚快利但不能截札耳¶
梁書曰席闡文爲西中郎中兵叅軍領城扄梁武帝之將¶
起兵闡文勸頴曹同焉仍遣客田祖恭私報帝并獻銀裝¶
刀帝報以金如意¶
南史曰韓子髙㑹稽山隂人也家本微賤侯景之亂寓都¶
下景平陳文帝出守呉興子髙年十六爲揔角容㒵美麗¶
&KR0250;似婦人於淮渚附部伍&KR0009;載還郷里文帝見而問曰能¶
事我乎子髙許諾子髙本名蠻子帝改名之性恭謹&KR0106;執¶
備身刀¶
唐書曰李嗣業京兆髙陵人也身長七尺壯勇絶倫天寳¶
&KR0004;隨募至安西頻經戰𨷖于時諸軍&KR0004;用陌刀業善用之¶
毎爲隊頭所向必䧟¶
又曰王及善&KR0004;除右千牛衛將軍髙宗曰朕以卿忠謹故¶
<pb:KR3k0012_SBCK_345-7a>¶
與卿三品要職他人非捜辟不得至朕所卿佩大撗刀在¶
朕側知此官貴否¶
河圗曰恠目勇敢重瞳天雨刀楚之&KR0022;(宋均注/曰項羽)¶
遁甲開山圖曰神芝五色生於名山之隂五色雲氣覆之¶
其味甘苦以銅刀收之¶
又曰霍山有玉石芝生大石上萬人牽終不拔以竹刀割¶
之即断¶
太公六韜曰大擼刀重一斤長四尺三百枚¶
傳咸奏事曰尚書舊奏給介士二百人人給大銅口刀各¶
一枚¶
博物志曰周書云西域獻火浣布昆吾氏獻切玉刀浣布¶
汙燒之則絜切玉刀切玉如泥(一云切玉/如䗶蜜)布漢魏丗有獻¶
者刀則未聞¶
<pb:KR3k0012_SBCK_345-7b>¶
崔豹輿服注曰吴大皇帝有寳刀三一曰百錬二曰青犢¶
三曰漏影¶
拾遺記曰帝解鳴鴻刀賜東方朔朔曰此刀黄帝時採首¶
陽之金鑄爲此刀雄者巳飛雌者獨在(一出洞/&KR0115;記)¶
林邑記曰林邑王范文先是夷奴&KR0004;收牛洞中得鱧魚私¶
將還欲食之其主撿求文恐因曰將礪石還非魚也主往¶
看果是石文知異看石有鐵鑄石爲兩刀呪曰魚爲刀&KR0002;¶
斫石入者文當爲此國王斫石即入人情漸附之¶
裴淵廣州記曰石林竹勁利削爲刀切象皮如纎茅¶
楊泉物理論曰古有阮師之刀天下之所寳貴也阮之作¶
刀受法於金精之靈七月庚辛見金神於治&KR0101;之門其人¶
光色煒燿向而再拜神執其手曰子可教也阮致之閑宴¶
設饌而問焉神教以水火之齊五精之陶用隂陽之候取¶
<pb:KR3k0012_SBCK_345-8a>¶
剛軟之和行其術三年作刀千七百七十口而䘮其明其¶
刀平背狹刃方口洪首截輕微絶絲髮之系斫堅剛無變¶
動之異丗不恡百金精求不可得也其次有&KR0171;家刀雖不¶
及阮家亦一時之利器也次有陽紀趙青間皆不能継¶
虞喜志林曰古人鑄刀以五月丙午取純火精以恊其數¶
也¶
魏武帝内戒令曰百錬利器以辟不祥攝服姦宄者也¶
捜神記曰宫亭湖孤石有估客下都徑其下見二女子云¶
可爲買兩量絲履自厚相報估客至都有好絲履并箱盛¶
之自市一書刀亦在箱中旣還以箱及香置廟中而去忘¶
取刀湖中正汎忽有鯉魚跳入船中破魚得刀¶
祖台志恠曰廷尉徐元禮嫁女從祖與外兄孔正陽共詣¶
徐家道中有土墻見一小兒倮身正赤手持刀長五六寸¶
<pb:KR3k0012_SBCK_345-8b>¶
坐墻上磨甚駛獨語因跳車上曲蘭中坐反覆視刀輙䑛¶
之至徐家門前枽樹下又跳下坐&KR0069;中復更磨刀日晡新¶
婦就車中見小兒持刀入室便刺新婦新婦應刀而倒扶¶
還解衣視心腹紫色如酒槃大有頃便亡&KR0017;子出門儛刀¶
上有血塗枽樹火燃斯湏燒盡¶
神異經曰南荒之中有如之何樹三百歲作華九百歳作¶
實實有核形如棗子長五尺金刀割之則飴木刀割之則¶
辛食之得地仙¶
列仙傳曰丁次卿者不知何許人也漢順帝賣刀遼東市¶
時人名之丁氏次卿有寳刀¶
神仙傳曰蜀人李阿傳丗不老有古強者隨阿入青城山¶
恐有虎狼取父大刀阿見而怒取強刀以擊石刀折敗強¶
竊憂刀敗阿復取刀左右擊地刀復如故還強也¶
<pb:KR3k0012_SBCK_345-9a>¶
列異傳曰有神王方平降陳節方家以刀一口長五尺一¶
長五尺三寸名泰山環語節方曰此刀不能爲餘益然獨¶
卧可使無&KR0017;入軍不傷勿以入厠溷且不冝乆服三年後¶
求者急與果有戴卓以錢百萬請刀¶
録異傳曰有王更生者爲漢中太守郡界有𡊮氏廟靈響¶
更生過廟𥙊去而遺其刀而遣小史李髙還取刀髙見刀¶
在廟床上髙進取去仰見座上有一君着大冠&KR0129;衣頭𩯭¶
半白謂髙曰可取還勿道見我後吾當祐汝髙還如言不¶
道後髙仕爲郡守當復遷爲郡髙時年巳六十餘祖髙者¶
百餘人髙乃道昔爲更生小吏見遣至廟所取遺刀見廟¶
神使吾莫道至今不敢道然心常以欺君爲慙言畢此刀¶
立刺髙心下湏&KR0119;死¶
廬江七賢傳曰漢武帝出淮陽到舒州不覧城問曰此郷名¶
<pb:KR3k0012_SBCK_345-9b>¶
何陳翼對曰郷名不覽上曰萬乗主所問不祥耶欲舉燔¶
之翼曰臣言不欺佩刀當生毛欺則無毛也視之刀有毛¶
長寸乃不燔¶
列士傳曰專諸持一剛刀置魚腹中以刺王僚¶
列女傳曰龐娥親者酒泉龐子夏妻趙君安女君安爲同¶
縣李壽所殺三子遭疫而死壽大喜娥親聞曰李壽汝莫¶
喜焉知娥親不手刃汝耶乃隂市刀志在殺壽後於都亭¶
奮刀斫壽刀折抜壽佩刀断壽頭詣獄求死詔赦之¶
吴時外國傳曰扶南諸王殺其國人以刀斫刺往往有不¶
入者以汗露塗刀刃斫之乃入國人名之曰蟬也¶
蒲元傳曰君性多竒思得之天然　𩔖之事出&KR0002;神不嘗¶
見鍜功忽於斜谷爲諸葛亮鑄刀三千口鎔金造器特異¶
常法刀成白言漢水鈍弱不任淬用蜀江爽烈是謂大金¶
<pb:KR3k0012_SBCK_345-10a>¶
之元精天分其野乃命人於成都取之有一人前至君以¶
淬乃言雜涪水不可用取水者猶悍言不雜君以刀𦘕水¶
云&KR0258;八升何故言不取水者方叩頭首伏云實於涪津渡¶
&KR0018;倒覆水懼怖遂以涪水八升益之於是咸共驚服稱爲¶
神妙刀成以竹筒宻内鐵珠滿其中舉刀断之應手靈落¶
&KR0002;薙生蒭故稱絶當丗因曰神刀今之屈耳環者是其遺¶
範也¶
費禕別傳曰孫權以手中嘗所執寳刀贈之禕荅曰臣不¶
才何以堪明命然刀所以討不庭禁暴亂者也但願大王¶
勉建功業同&KR0324;漢室臣雖闇弱不&KR0018;來頋¶
桂陽先賢𦘕讃曰成武丁以疾而終殮畢其友從臨武縣¶
來至郡道與武丁相逢友曰子欲何之而不將人荅曰今¶
吾南遊爲過報小兒善護大刀到其門見其妻哭泣問之¶
<pb:KR3k0012_SBCK_345-10b>¶
荅曰夫没友大驚曰吾適與相逢乃發棺視了無所見遂¶
除縗絰而心喪之咸以武丁得神仙¶
太平御覽卷第三百四十五¶
<pb:KR3k0012_SBCK_345-11a>¶
<pb:KR3k0012_SBCK_345-12a>¶
