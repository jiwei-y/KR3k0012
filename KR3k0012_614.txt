# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:33.584631
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 614
#+PROPERTY: FILE SB11n0727-614太平御覽-卷之六百一十四.
<pb:KR3k0012_SBCK_614-1a>¶
太平御覽卷第六百一十四¶
　學部八¶
　　㓜學　晚學　好學　廢學¶
　　　　　㓜學¶
禮記學記曰糿者聽而不問學不躐等也¶
又曲禮曰十年曰㓜學¶
論語爲政曰子曰吾十有五而志于學三十而立(學成能/有所立)¶
漢書曰東方朔十三學書三冬文史足用十五學擊劒十¶
六學詩書誦二十二萬言十九學孫吴兵法鉦鼓之教亦¶
誦二十萬言時莫之比¶
司馬彪續漢書曰荀恱十二能讀春秋貧無書毎至市間¶
閱篇牘一見多能誦記¶
後漢書曰張堪早孤讓先父餘財數百萬與兄子年十六¶
<pb:KR3k0012_SBCK_614-1b>¶
受業長安志美行厲諸儒號曰聖童¶
魏志曰鍾㑹母性矜嚴勤見規誨四歳授孝經七歲誦論¶
語八歳誦詩十歳誦尚書十一誦易十二誦春秋左氏國¶
語十三誦周禮十四誦成侯易記十五便入太學問四方¶
竒文異訓謂㑹曰學猥則倦倦則意怠故以漸訓汝今可¶
以獨學矣¶
西晉趙至字景真年十四隨人入太學觀書時嵇康於學寫¶
石經古文異事訖去遂逐車問康異而語之爲諸生¶
宋書曰王儉㓜篤學手不釋卷賔客或相稱美僧䖍曰我¶
不患此兒無名正恐名太盛耳乃手書崔子玉坐右銘以¶
貽之丹陽尹袁粲聞其名及見之曰宰相之門栝栢豫章¶
雖小巳有棟梁氣矣¶
南史曰虞荔字山披㑹稽餘姚人也㓜聦敏有志操年九¶
<pb:KR3k0012_SBCK_614-2a>¶
歳隨從伯闡候太常陸倕問五經十事荔對無遺失　倕¶
甚異之太守衡陽王辟爲主簿荔又辭以年小不就¶
後魏書曰祖瑩字元珎范陽人年八歳能誦詩書十二爲¶
中書博學　躭書以晝継夜父母恐其成疾禁之不¶
能止常宻於灰中藏火駈逐僮僕父母寢睡後燃火讀書¶
以衣𬒳蔽䆫户恐漏光明爲人所覺内外親戚呼爲聖小¶
兒¶
又曰任城王澄子順字子和年九歳師事樂安陳豊𥘉書¶
王羲之小學篇數千言晝書夜誦旬有五日一皆通利豊¶
竒之白澄曰豊十五從師迄于白首耳目所經未見此比¶
江夏黄童不得無雙也澄笑曰藍田生玉何容不尓十六¶
通杜氏春秋恒集門生討論同異¶
三國典略曰齊王紘字師羅太安狄郡人北豫州刺史基¶
<pb:KR3k0012_SBCK_614-2b>¶
之子也年十三楊州刺史郭元貞撫其背曰汝讀何書對¶
曰誦孝經元貞曰孝經云何曰在上不驕爲下不亂元貞¶
曰吾作刺史豈其驕乎紘曰雖不驕君子防未萌亦願留¶
意¶
梁書曰西陽王大鈞性厚重不妄戲弄年七歳武帝問讀¶
何書對曰學詩因令諷誦即誦周南音韻清雅帝重之因¶
賜王羲之書一卷¶
三國典略曰梁孝元字丗誠𥘉年五歳梁武問曰讀何書¶
對曰能讀曲禮梁武曰汝試言之孝元即誦上篇左右莫¶
不驚歎及長精神爽儁¶
殷興通語曰殷禮字往嗣幼而郷里異之七歳就官學書¶
在師未甞戲弄諷誦恒不爲聲潜識而巳師殺雞詣禮父¶
穎曰賀此子能興君門行在舟車手不釋卷從曲阿往返¶
<pb:KR3k0012_SBCK_614-3a>¶
遂不知隄瀆廣狹及行旅喧閙未甞視之時人語曰竒才¶
強記殷往嗣後與張温使蜀至荆州虎牙遭水衆人失色¶
往嗣見之無異諸葛亮見之歎曰東吴菰蘆中乃有此竒¶
偉¶
　　　　　晚學¶
國語曰晉文公問元帥於趙衰(元帥/上卿)對曰郄縠可行年五¶
十矣(縠晉/大夫)守學弥惇夫先王之法德義之府也(志/記)德義生¶
民之本也能惇篤者不忘百姓也請使郄縠公從之¶
說苑曰晉平公問師曠曰吾年七十欲學恐晚如何對曰¶
少年如日出之光二十而學如日中之光老學如炳燭之¶
明孰與夜行乎公曰善哉¶
後漢書曰獻帝詔曰孔子歎學之不講(講者/習也)不講則所識¶
日忘今耆儒年踰六十去離本土營求粮資不得專業結¶
<pb:KR3k0012_SBCK_614-3b>¶
童入學白首空歸長委農野永絶榮望朕甚愍焉其依科¶
罷者聽爲太子舎人(劉艾獻帝紀曰時長安中謡曰頭白/皓然食不充粮褁衣褰裳當還故郷)¶
(聖主愍念悉用𥙷郎/舎是布衣𬒳服玄黄)¶
齊書曰張充字延符少好逸遊父緒甞告歸至吴始入西¶
郭逢充獵右臂鷹左牽狗遇舡至便放紲脫韝拜於水次¶
父緒曰一身兩役無乃勞乎充曰充聞三十而立今充二¶
十九矣請至來年緒曰過而能改顔氏子焉延明年便改¶
多所該通¶
唐書曰姚元崇玄宗獵于渭濵上曰卿頗知獵乎元崇曰¶
臣少居廣城大澤不知書唯以射獵爲事年四十方遇張憬¶
藏謂臣當以文學備位將相無爲自弃尓來折節讀書今¶
雖官位過忝至於馳射老而猶能於是乎驅鷹放犬遟速稱¶
旨上大恱曰乆不見卿思有顧問卿可於宰相行中行常¶
<pb:KR3k0012_SBCK_614-4a>¶
後上縱轡乆顧之曰卿行何後公曰臣官踈賤不合叅宰相¶
行上曰可兵部尚書平章事¶
桓子新論曰髙君孟頗知律令常自伏冩書署郎哀其老¶
欲代之不肯云我躬自冩乃當十遍讀¶
魏應璩荅韓文憲書曰昔公孫引皓首入學顔涿聚五十¶
始渉師門朝聞道夕殞聖人所貴足下之年甫在不惑如¶
以學藝何晚之有若能上迨南榮忘食之樂下踵寧子黒¶
夜之勤窮文盡義無微不綜規冨貴之榮取金紫之爵¶
是夏侯勝拾芥之謂也¶
　　　　　　好學¶
論語曰子曰十室之邑必有忠信如丘者焉不如丘之好¶
學也巳矣¶
又曰有顔淵者好學不遷怒不貳過不幸短命死矣今也¶
<pb:KR3k0012_SBCK_614-4b>¶
則亡未聞好學者也¶
又曰孔文子何以謂之文也子曰敏而好學不恥下問是¶
以謂之文¶
又曰我非生而知之者好古敏以求之也¶
又曰子夏曰日知其所亡月無亡其所能可謂好學也巳¶
禮記檀弓上曰孔子與門人立拱而尚右二三子亦皆尚¶
右孔子曰二三子之嗜學我則有姉之喪故也二三子皆¶
尚左¶
新序曰葉公諸梁問樂王鮒曰晉大夫趙文子爲人何若¶
對曰好學而受規諌仁也江出岷山其源若甕口至楚國¶
其廣十里無它故其下流多也好學受規諌冝乎立哉¶
漢書曰陳平少時家貧好讀書治黄帝老子之術兄伯常¶
耕田縱平遊學¶
<pb:KR3k0012_SBCK_614-5a>¶
東觀漢記曰馮豹字仲文好儒學以詩傳教授郷里爲之¶
語曰道德斌斌馮仲文¶
又曰和熹鄧后七歳讀論語志在書傳母常非之曰當習¶
女工今不是務寧當學博士耶后重違母意晝則縫紉夜¶
私買脂燭讀經傳宗族外内皆號曰諸生¶
范曄後漢書曰荀爽㓜好學太尉杜喬見而稱之曰可爲¶
人師爽遂躭思經書慶弔不行徴命不應¶
張璠漢記曰朱穆字公叔好學專精每一思至中食失飡¶
行墜坑坎亡失冠履其父常言穆大專幾不知馬之幾足¶
後漢書曰張覇就樊儵受嚴氏公羊春秋遂博覽五經諸¶
生孫綝劉固等慕之各市宅其傍以就學耶¶
魏書曰吉茂字叔暢好書不耻惡衣惡食而耻一物之不¶
知建安𥘉與扶風蘇則共入武功南山精思數歳¶
<pb:KR3k0012_SBCK_614-5b>¶
北齊書曰劉逖字子長少而聦敏在遊宴之中卷不離手¶
值有文籍所未見者則終日諷誦或通夜不歸其好學如¶
此也¶
文士傳曰李庸字蕭逺篤志好學善屬文詞藻清美常燃¶
柴草火以讀之¶
南史曰梁劉峻字孝摽平原人也永明中從桑乾還自謂¶
所見不博更求異書聞京師有者必往祈借清河崔蔚祖¶
謂之書淫¶
北史曰隨劉臻爲儀同性怳忽躭經史經日覃思至於丗¶
事多所遺忘有劉訥者亦任儀同俱爲太子學士情好甚¶
宻臻住南訥住東臻甞欲㝷訥謂從者曰汝知劉儀同家¶
乎從者不知㝷訥謂還家因荅曰知於是引之而去旣扣¶
門臻尚未悟謂至訥家乃據鞌大呼曰劉儀同可出矣其¶
<pb:KR3k0012_SBCK_614-6a>¶
子迎門臻驚曰汝亦來耶其子荅曰是大人家於是顧盻¶
乆之乃悟叱從者汝大無意吾欲造劉訥耳¶
杜預自叙曰少而好學在官則勤於吏治在家則滋味典¶
籍¶
玄晏春秋曰余家素貧窘晝則務作於勞夜則甘疲寐及¶
二時之務書卷生塵篋不解緘唯季冬裁得一旬學或兼¶
夜寐或戲獨否或對食忘飡或不覺日夕是以遊出之事¶
吉凶略絶冨陽男數以全生之道誨予方之好色號子爲¶
書帙¶
　　　　　廢學¶
毛詩緇衣曰子衿刺學校廢也丗亂則學校不脩焉青青¶
子衿悠悠我心縱我不往子寧不嗣音¶
尚書曰不學牆面涖事惟煩¶
<pb:KR3k0012_SBCK_614-6b>¶
論語曰德之不修學之不講是吾憂也¶
左傳曰學者植也不學將落也¶
史記曰周道旣廢焚燒詩書故明堂石室金匱玉板圖籍¶
散亂也¶
又曰始皇諸生到者拜爲郎七百人宻種瓜於驪山山温¶
成實令諸生就視說之人人不同乃爲伏機方難未定機¶
發從上土填之其坈在陽西南三望里今爲閔儒郷也¶
又曰秦始皇令天下有藏詩書百家語者悉詣守尉燒之¶
敢偶詩書者棄市以古非今者族之¶
漢書曰夫子没而微言絶七十子終而大義乖¶
前漢書曰綘侯不好文學毎召諸生東向坐而責之不以¶
賔主之禮相接¶
東觀漢記曰班超字仲升家貧爲官傭冩書輟書歎曰文¶
<pb:KR3k0012_SBCK_614-7a>¶
夫當効傳介子張騫立功異域以取封侯安能乆事筆硯¶
乎¶
三國典略曰齊許惇無學術與邢劭魏收等同列諸人談¶
說經史惇隱几而睡深爲勝流所輕¶
梁書曰栁津字元舉性強直乏風華或勸之聚書津曰吾¶
甞令道士上章驅鬼安用此鬼名耶¶
隋書曰宇文慶沉深有器局少以聦敏見知周𥘉受業東¶
觀頗渉經史旣而謂人曰書足記姓名而巳安能乆事筆¶
硯爲腐儒之業于時文州民夷相聚爲亂慶應募從征賊¶
保據巖谷徑路懸絶慶束馬而進襲破之以功授都督¶
唐書曰馬燧少甞與諸兄讀書乃輟卷歎曰天下將有事¶
矣丈夫當立功征伐以濟四海安能矻矻爲一儒也¶
西京雜記曰傳介子年十四好學書常弃瓢而歎曰大丈夫¶
<pb:KR3k0012_SBCK_614-7b>¶
當立功絶域何能坐爲散儒卒斬匈奴使者還報拜中郎¶
將後復斬樓蘭王首封義陽侯¶
金樓子曰曹子文少善射御力格猛獸不避險阻數從征¶
伐志意慷慨魏武常抑之曰汝不念讀書而好乗馬擊劒¶
此一夫之用何足貴也¶
太平御覽卷第六百一十四¶
