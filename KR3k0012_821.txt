# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:48.787174
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 821
#+PROPERTY: FILE SB11n0727-821太平御覽-卷之八百二十一.
<pb:KR3k0012_SBCK_821-1a>¶
太平御覽卷第八百二十一¶
資産部一¶
　　　　　田¶
釋名曰土巳耕者曰田田塡也五稼塡滿其中心也¶
尚書禹貢曰冀州厥田惟中中(孔安國曰田之高下肥/瘠九州之中爲第五)兖¶
州厥田惟中下(第/六)青州厥田惟上下(第/三)徐州厥田惟上中¶
(第/二)楊州厥田惟下下(第/九)荆州厥田惟下中(第/八)豫州厥田惟¶
中上(第/四)梁州厥田惟下上(第/七)雍州厥田惟上下(第/一)¶
周禮春官下籥章曰凡國祈年於田祖歌豳雅擊土鼓以¶
樂田畯(祁年祁豐年也田祖始耕田者謂神農/也田畯古先教田者爾雅曰畯農夫也)¶
又地官司徒之職曰均土地以稽其人衆而周知其數上¶
地家七人可任者家三人中地家六人可任者家二人下¶
地家五人可任者家一人(鄭玄日均平也周猶徧也一家/男女七人以上則授上地所養)¶
<pb:KR3k0012_SBCK_821-1b>¶
<pb:KR3k0012_SBCK_821-1b>¶
(天子使大夫治之自/此以外餘地皆然)¶
禮記月令季夏　後五日大雨時行乃燒薙行水利以殺¶
草可以糞田疇可以美土疆(薙謂迫地芟草也此謂欲耕/菜田先薙其草草乾燒之此)¶
(月大雨流水潦蓄其中則草/死不復生而地美可耕稼也)¶
又王制曰方一里者爲田九百畝(一里方/三百步)方十里者爲方¶
一里者百爲田九萬畝方百里者爲方十里者百爲田九¶
十億畝(億今/十萬)方千里者爲方百里者百爲田九萬億畝(萬/億)¶
(今萬/萬也)自恒山至於南河千里而近(冀州/域)自南河至於江千¶
里而近(豫州/域)自江至於衡山千里而遥(荆州/域)自東河至於¶
東海千里而遥(徐州/域)自東河至於西河千里而近(亦冀/州域)自¶
西河至於流沙千里而遥(雍州/域)西不盡流沙南不盡衡山¶
東不盡東海北不盡恒山凡四海之内斷長𥙷短方三千¶
里爲田八十萬億一萬億畝(九州之/大計)方百里者爲田九十¶
<pb:KR3k0012_SBCK_821-2a>¶
億畝山陵林麓川澤溝瀆城郭宫室塗巷三分去一其餘六¶
十億畝(以一大囯爲率其/餘所以授民也)¶
又曰古者公田籍而不稅(籍之言借也借民力治公田美/惡取於此不税民之所自始也)¶
(古者謂/殷時)¶
左傳僖公三十一年曰春取濟西田分曹地也(二十八年晉/文討曹分其)¶
(地境界未定至/是乃以賜諸侯)使臧文仲徃宿於重館(高平方與縣西/北有重郷城)重¶
館人告曰晉新得諸侯必親其共不速行將無及也從之¶
分曹地自洮以東傳于濟盡曹地也(文仲不書請田而/巳非聘享㑹同也)襄¶
仲如晉拜曹田也¶
又宣公下十五年曰初稅畝非禮也榖出不過籍(周法民/耕百畝)¶
(公田十畝借民力/而治之稅不過此)以豐財也¶
又襄公六曰子産治鄭使田有卦洫(封界/洫溝)從政一年輿人¶
誦曰取我衣冠而禇之取我田疇而伍之孰殺子産吾其¶
<pb:KR3k0012_SBCK_821-2b>¶
與之及三年民又誦之曰我有子弟子産誨之我有田疇¶
子産闢之子産而死誰其嗣之¶
又哀公上曰季孫欲以田賦(兵賦之法因其田財通出馬/一疋牛三頭今欲别其田及)¶
(家財各爲一/賦故言田賦)使冉有訪諸仲尼仲尼曰丘不識也三發(三/發)¶
(問)卒曰(卒終/也)子爲國老待子而行若之何子之不言也仲¶
尼不對(不公/荅)而私於冉有曰君子之行也(行政/事)度於禮施¶
取其厚事舉其中斂從其薄如是則以丘亦足矣(丘十六/井出戎)¶
(馬一疋牛三頭/是賦之常法)若不度於禮而貪冒無厭則雖以田賦將¶
又不足且子季孫若欲行而法則周公之典在若欲苟而¶
行又何訪焉弗聽(爲明年用/田賦傳)¶
又哀公上曰子胥曰得志於齊猶獲石田也無所用之(石/田)¶
(不可/耕)¶
糓梁傳宣公五年曰𥘉稅畝(宣公履畝擇/而税之也)古者田什一而¶
<pb:KR3k0012_SBCK_821-3a>¶
籍(言借民力十井而爲公/耕一謂之什一而税也)𥘉稅非正也¶
毛詩小雅白華曰滮池北流浸彼稻田(滮流貌箋云池澤/浸潤稻田使之生)¶
(殖)¶
又甫田曰倬彼甫田歳取十千(倬明貌甫田謂天下/田也十千言多也)¶
又大雅崧髙曰王命召伯徹申伯土田(徹治也箋云治者/正其井牧定其賦)¶
(稅)¶
爾雅曰田一歳曰菑(今江東呼𥘉耕/地反草爲菑)二歳曰新田(詩日于/彼新田)¶
三歳曰畬(易日不/菑畬)¶
史記曰魏文侯使李悝作盡地力之教(悝苦/回反)以爲地方百¶
里提封九萬畝理田勤謹則畝益三斗不勤則損亦如之¶
地方百里之増減輙爲粟百八十萬碩矣必雜五種以備¶
災害力耕數耘収獲如宼盗之至(謂促遽之甚恐/爲風雨損也)¶
又曰秦孝公任啇鞅鞅以三晉地狹人貧(三晉謂韓魏趙/三卿今河東道)¶
<pb:KR3k0012_SBCK_821-3b>¶
(之/地)秦地廣人寡故草不盡墾地利不盡出於是誘三晉之¶
人利其田宅復三代無知兵事而務夲於内而使秦人應¶
敵於外故廢井田制阡陌任其所耕不限多少數年之間¶
國冨兵强天下無敵其後韓聞秦之好興事欲疲之乃使¶
水工鄭國聞說秦令鑿涇水自中山西抵瓠口爲渠並北¶
山東注洛三百餘里欲以漑田中作而覺秦欲殺國國曰¶
始臣爲間然渠成亦秦之利也秦以爲然卒使就渠用注¶
愼閼之水漑澤鹵之地四萬頃収背畝一種於是關中爲¶
沃野無凶年命曰鄭國渠(閼音於/據切)¶
又曰王翦將行請善田宅園池甚衆始皇曰將行矣何憂¶
貧乎¶
戰國䇿曰魏叔座爲將攻韓趙勝之魏王賞田百万座曰使¶
士卒不崩直而不倚撓㨂不辟者此呉起餘教也鼔之不¶
<pb:KR3k0012_SBCK_821-4a>¶
敢怠倦者臣也王特爲臣右手之倦賞臣可也若以有功¶
臣何力之有焉王曰善於是索呉起之後賞田二十萬以¶
座不掩士之迹又與田二十萬¶
漢書晁錯奏曰古者稅民不過什一至秦則不然用啇鞅¶
之法改帝王之制一歳屯戍萬計力役三十倍於古田租¶
口賦塩鐵之利二十倍於古(如淳曰秦賣塩鐵/貴故下民受其困)或耕豪民¶
之田稅十五(如淳曰/稅其五)故貧民常衣馬牛衣而食犬彘之食¶
又董仲舒說上曰秦用啇鞅之法改帝王之制除井田人¶
得賣買冨者田連阡陌貧無立錐之地漢興循而未改古¶
井田法雖難猝行冝少近古限人占田以贍不足塞兼井¶
之路然後可善治也上不能用¶
又曰是時冨豪皆爭匿財唯卜式尤欲助費於是以式終¶
長者乃召拜爲中郎賜爵左庶長田十頃布告天下尊顯¶
<pb:KR3k0012_SBCK_821-4b>¶
以諷百姓¶
又曰貢禹上書曰臣禹年老貧窮家貲不滿萬錢妻子糠¶
豆不贍短褐不完有田百三十畝陛下過意徴臣臣賣田¶
十畝以供車馬¶
又曰楊惲免官常不得志乃歌曰田彼南山蕪穢不治種¶
一頃豆落而爲萁人生行樂耳須冨貴何時¶
又曰張禹爲人謙愿内殖貨財家以田爲業及冨貴多買¶
田至四百頃皆涇渭漑灌極膏腴上價¶
又曰寗成曰仕不至二千石賈不至千萬安可比於人乎¶
乃貰貸陂田千餘頃假貧民役使數千家致産數千萬爲¶
任俠持吏長短從數十騎其使民威重於郡守¶
又溝洫志曰太始三年趙中大夫白公復奏穿渠引涇水¶
首起谷口尾入櫟陽涇渭中漑四千五百餘頃田名曰白¶
<pb:KR3k0012_SBCK_821-5a>¶
渠民歌田曰於河許池陽谷口鄭國在前白渠起後舉鍾¶
爲雲決渠爲雨涇水一石其泥數斗且漑且糞長我稷黍¶
後漢書曰光武時天下墾田多不以實又户口年紀互有¶
増减十五年詔下州郡檢覆其事而刺史太守多不平均¶
或優饒豪右侵刻羸弱百姓嗟愁遮道號呼時諸郡各遣¶
使奏事帝見陳留吏牘上有書視之云潁川弘農可問河¶
南南陽不可問帝詰吏由趣吏不肯服抵言長壽街上得¶
之(抵欺/也)帝怒時顯宗爲東海公年十二在幄後言曰吏受¶
郡勑當欲以墾田相方耳帝曰即如此何故言河南南陽¶
不可問對曰河南帝城多近臣南陽帝郷多近親田宅踰¶
制不可爲准帝令虎賁將詰問吏吏乃實首服如顯宗對¶
於是遣謁者考實具知姧狀¶
又曰樊重開廣田土三百餘頃其所起廬舎皆有重堂髙¶
<pb:KR3k0012_SBCK_821-5b>¶
閣陂渠灌注貲至巨萬而賑贍宗族恩加郷閭外孫何氏¶
兄弟爭財重恥之以田貳頃解其忿訟縣中稱美推爲三¶
老¶
又曰馬援辭兄况欲就邊郡田牧(東觀記曰援以况出爲/河南太守次两兄爲吏)¶
(京師見家用不足乃辭/况欲就邊郡畜牧也)况曰汝大才當晚成良工不示人¶
以朴旦從所好後援辭隗囂歸洛陽居數月而無他職任¶
援以三輔地曠土沃而所將賔客猥多乃上書求屯田上¶
林范中帝許之¶
東觀漢記曰司隷校尉梁松奏特進防光廖廖子豫兄弟¶
父子並受爵士筞顯冠世多買京師膏腴美田作大廬近¶
帯城郭妨困小民¶
又曰郭丹字少卿南陽人累世千石父稚爲丹買田宅居¶
業丹爲司徒視事五年薨詔問丹家時宗正劉匡對曰郭¶
<pb:KR3k0012_SBCK_821-6a>¶
丹爲三公典牧州郡田畝不増¶
張璠漢記曰鄭㤗字公業少有才略多謀家冨於財有田¶
四百頃而食常不足名聞山東¶
華嶠後漢書曰范遷爲司徒在公輔有宅數畝田不過一¶
頃推與兄子¶
又曰周爕專精禮易不讀非聖之書不脩賀問之好有先¶
人草廬結于崗畔下有陂田常肆力自勤以給非身所耕¶
漁則不食¶
魏志曰夫定國之術在於強兵足食秦人以急農兼天下¶
(孝武以屯田定西域此先丗之良式也是/歳乃募民屯田於許得穀數百万斛於是)州郡例置田官¶
所在積穀征伐四方無軍粮之患遂得以兼滅羣兇克平¶
天下¶
又曰鄧艾遷尚書郎時欲廣田稸榖爲滅賊資使艾行陳¶
<pb:KR3k0012_SBCK_821-6b>¶
項巳東至壽春艾以爲田良水少不足以盡地利冝開河¶
渠可以大積軍粮又通運漕之道乃著濟河論以喻其指¶
又以爲昔破黃巾因爲屯田積榖許都以制四方今三隅¶
巳定事在淮南毎大軍征舉運兵過半功費巨億以爲大¶
役陳蔡之間土下田良可省許昌左右諸稻田并水東下¶
今淮北二萬人淮南三萬人十二分休常有四萬人且田¶
且守水豐常収三倍於西計除衆費歲完五百萬斛以爲¶
軍資六七年間可積三千萬斛於淮上此則十萬之衆五¶
年食也以此乗呉無不克矣宣王善之事皆施行正始三¶
年乃開廣漕渠每東南有事大軍興衆汎舟而下逹于江¶
淮資食有儲而無水害艾所建也¶
又曰司馬郎爲丞相主簿以爲冝復井田徃者以民各有¶
累世之業難中奪之是以至今承大亂之後民人分散土¶
<pb:KR3k0012_SBCK_821-7a>¶
業無主皆爲公田宜及此時復之¶
又曰鄭渾遷陽平沛郡太守郡界下濕患水澇百姓饑乏¶
渾於蕭相二縣界興陂堨開稻田郡人皆以爲不便渾曰¶
地勢洿下冝漑灌終有魚稻經乆之利此豐民之夲也遂¶
躬率吏民興立功夫一冬間皆成比年大収頃畝歳増租¶
入倍常民頼其利刻石頌之號曰鄭陂¶
又曰劉靖都督河北諸軍事又脩廣戾渠陵大遏水漑灌¶
薊南北三百里使種稻邊民利之¶
蜀志曰𥘉諸葛亮自來成都有田十五頃子弟食自餘饒¶
晉要事曰安帝義熈九年右丞張湏元議瑯瑯及湖熟界¶
有皇后脂澤田四十餘頃參詳悉以借食民¶
南史曰宋王惠兄鑒頗好聚歛惠意不同謂曰何用田爲¶
鑒怒曰無田何由得食惠又曰何用食爲¶
<pb:KR3k0012_SBCK_821-7b>¶
齊書曰王騫歷黄門郎司徒右長史不事産業有舊田在¶
鍾山八十頃與諸宅及故舊共佃之常謂人曰我不如鄭¶
公業有田四百頃而食常不周以此爲愧¶
梁書曰夏侯夔爲豫州刺史率軍人於蒼陵立堨漑田千¶
餘頃歳収榖百餘萬石以充儲備兼贍貧人境内頼之也¶
又曰鄧元起少時嘗至西沮田舎有沙門造之乞元起有¶
稻幾二千斛悉以施之時人稱其有大度¶
後魏書曰髙允爲著作郎太武引見因問允萬機何者爲¶
先時多禁封良田又京師逰食者衆允因曰臣少也賤所¶
知唯田請言農事古人云地方一里則爲田三頃七十畝¶
萬里則田三萬七千頃若勸之則畝益三升不勸則畝損¶
亦如之損益之率爲粟二百二十二萬斛况以天下之廣¶
乎若公私有儲雖遇饑年復何憂哉帝善之除田禁悉以¶
<pb:KR3k0012_SBCK_821-8a>¶
授百姓¶
又曰裴延儁遷幽州刺史范陽郡有舊督亢渠徑五十里¶
陽燕郡有故戾陵諸堨廣袤三十里皆廢毀多時水旱不¶
調延儁乃表求營造遂躬自履行相度形勢隨力分督未¶
幾而就漑田百萬餘畝爲利十倍百姓頼之¶
北齊書曰帝賜穆提婆晉陽之田斛律光言於朝曰此田¶
神武帝以來常種禾飼馬數千疋以擬㓂難今賜提婆無¶
乃闕軍務也由是提婆怨光¶
唐書曰貞元十六年盧羣爲義成軍節度鄭滑觀察營田¶
使羣先寄寓鄭州典質得良田數頃及授節度各以本地¶
契書分付所管令長令召還夲主時人稱美¶
又曰起居郎崔覲隱居城固山所有良田分給奴婢令遞¶
日供飲食之費覲與妻家事一不以問但水石自婢而已¶
<pb:KR3k0012_SBCK_821-8b>¶
又曰温造爲河陽節度觀察使復懷州古秦渠三縣弃地¶
悉爲良田後造左遷出爲㓪州刺史至則開後郷渠九十¶
七里漑田二千頃郡人名其渠曰右史渠¶
范子計然曰請問九田隨世盛衰有水旱貴賤願聞其情¶
計然曰諸田各有名其從一官始以終九官所以設諸田¶
差髙下始進退也假令一直錢百金一直錢九百此略可¶
知從一畝至百畝直是大貴之極也¶
孟子曰百畝之田勿奪其時數口之家可以無饑矣¶
又曰易其田疇薄其稅歛民可使冨也¶
傳子曰陸田者命懸於天也人力雖修水旱不時則一年¶
功弃矣田制之由人人力苟修則地利可盡天時不如地¶
利地利不如人事¶
吕氏春秋曰魏襄王與羣臣飲酒酣王爲羣臣祝令羣臣¶
<pb:KR3k0012_SBCK_821-9a>¶
皆得志史起對曰羣臣不肖者得志則不可王曰如西門¶
豹之爲人臣也史起對曰魏氏之田也漳水存其傍西門¶
豹不知用是過也明日召史起問漳水猶可以灌鄴田乎¶
對曰臣爲之民必大怨臣臣雖死願王使他人遂之王使¶
之爲鄴令史起因徃爲之鄴民大怨欲籍史起史起不敢¶
出避之乃使他人遂爲之水巳行民大得其利相與歌之¶
曰鄴有聖令號爲史公決漳水兮灌鄴旁終古斥鹵生稻¶
梁¶
春秋後語曰趙列侯謂其相公仲建曰寡人所愛可以貴¶
之乎曰富可也貴之則不列侯乃命以田萬畝賜善歌者¶
二人公仲建許諾而不與居一月列侯之代還問曰與之¶
乎曰未有可者¶
家語曰虞芮二國爭田而訟連年不決乃相謂曰西伯仁¶
<pb:KR3k0012_SBCK_821-9b>¶
人盍徃質焉入其境則耕者讓畔行者讓路入其朝則士¶
讓爲大夫大夫讓爲卿虞芮之君曰嘻吾儕小人不可以¶
入君子之朝遂自相與成以其所爭爲閑田¶
蕭廣濟孝子傳曰郭原平墓下有數十畝田不屬原平毎¶
至農月耕者恒祼祖原平不欲使慢其墳墓乃貨家資買¶
此田三農之月輙束帶垂泣躬自耕墾之¶
汜勝之奏曰昔湯有旱灾伊尹爲區田教民糞種負水澆¶
稼収至畝百石勝之試爲之収至畝四十石¶
越絶書曰呉北野禺櫟東所舎大疁者呉王田也¶
又曰冨中大塘者勾踐治以爲義田也肥饒謂之冨中¶
盛弘之荆州記曰桂陽郡界有温泉其下流有田恒資以¶
浸灌常十二月種至明年三月新榖便登温液所周正可¶
數畝過此水氣輙冷不復生苗¶
<pb:KR3k0012_SBCK_821-10a>¶
豫章記曰郡江之西岸有槃石下多良田極膏腴者一畝¶
二十斛稻米之精者如玉暎澈於器中¶
續搜神記曰陽人姓何忘其名隱遁養志常至田舎人収¶
穫在場上忽有一人長一丈黃踈單衣角巾來詣之翩翻¶
舉其兩手並儛而來語何云君常見韶舞不足舞也便去¶
何㝷逐遥向一山山有一穴裁容人其人即入穴何亦隨¶
之𥘉入甚急前輙開廣便失人見良田數十頃何遂墾作¶
以爲世業子孫于今頼之¶
崔寔政論曰昔者聖王立井田之制分口耦地各相副適¶
使人饑飽不偏勞逸齊均冨者不足僣差貧者無所企慕¶
王㓪上求賑貸民表曰昔在西京有鄠杜膏腴之饒池陽¶
谷口之利涇渭二川之水鄭國白渠之漑雲雨年成糞與¶
灌並畝貨一金號爲陸海¶
<pb:KR3k0012_SBCK_821-10b>¶
應璩書曰是以忽此蘇子帶郭之業求彼孫叔寢丘之地¶
故求遠田在關之西南臨洛水北據芒山¶
曹植表曰乞城内田及城邊好田盡所賜百年力者臣雖¶
生自至尊然心甘田野性樂稼穡¶
又籍田論曰營疇萬畝厥田上上經以大陌帶以橫阡竒¶
栁夾路名菓𬒳園宰農寔掌是謂公田¶
唐明皇雜録曰上命宇文融爲招田使融方恣睢稍不已¶
附者必加誣譛密奏以爲盧從愿廣致田園有地數百頃¶
上素器重亦倚爲相者數矣而又族望官婚鼎盛於一時¶
故上亦重言其罪但目從愿爲多田翁¶
<pb:KR3k0012_SBCK_821-11a>¶
¶
太平御覽卷第八百二十一¶
