# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:42.546671
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 744
#+PROPERTY: FILE SB11n0727-744太平御覽-卷之七百四十四.
<pb:KR3k0012_SBCK_744-1a>¶
太平御覽卷第七百四十四¶
　工藝部一¶
　　　叙藝　射上¶
　　　　　叙藝¶
書曰以旦代某之身予仁&KR0002;考能多材多藝¶
禮曰是月也命將講武習射御角力執弓挾矢以獵¶
又曰德成而上藝成而下¶
又曰尚&KR0458;而賤車則人興藝¶
周禮曰保氏掌諌王惡而養國子以道(馬融曰/道六藝)乃敎之六¶
藝禮樂射御書數¶
論語曰太宰問於子貢曰夫子聖者歟何其多能也子貢¶
曰固天縱之將聖又多能也¶
又曰志於道據於德依於仁遊於藝¶
<pb:KR3k0012_SBCK_744-1b>¶
漢書曰元帝多&KR0458;藝¶
華嶠後漢書曰鄧禹十三男各令習一藝¶
梁書曰栁惲字文暢早有令名少工篇什彈琴爲士流涕¶
一帝謂周捨曰吾聞君子不可求俻至於栁惲可謂具美¶
分其才藝足了十人¶
又曰朱异字彦和通覽五經渉獵子史&KR0054;弈書筭尤善沈¶
約面試皆妙乃戲之曰君何不廉天下有藝君一時持去¶
可謂不廉也¶
後漢書曰祖珽字孝徴裴譲之字士禮俱崇文學邢劭省¶
中爲之語曰多&KR0458;多能祖孝徴能賦能詩裴讓之皆一時¶
之美也¶
後趙録曰張材&KR0458;烏譚部人也善棊&KR0054;蹴鞠&KR0242;雞諸&KR0458;身¶
長八尺飲酒石餘不亂¶
<pb:KR3k0012_SBCK_744-2a>¶
　　　　　射上¶
中論藝紀曰射以平志御以和心書以綴事數以理煩¶
李顒遊藝箴曰邈矣&KR0078;旦惟藝之淵¶
易曰弦木爲弧剡木爲矢弧矢之利以威天下蓋取諸睽¶
(睽乖也物乖則爭興弧/矢之用所以威乖爭也)¶
又曰公用射隼于髙墉之上獲之無不利子曰隼者禽也¶
弓矢者器也射之者人也君子藏器於身待時而動何不¶
利之有動而不括是以岀而有獲語成器而後動者也(括結/也君)¶
(子待時而動則/無結閔之患也)¶
詩曰旣張我弓又挾我矢¶
又曰終日射侯不岀正&KR0006;¶
禮曰工尹啇陽與陳弃疾追吴師及之陳弃疾謂工尹啇¶
陽曰王事也子手弓子射諸射之斃一人韔弓(丑亮切/韔弓衣)止其¶
<pb:KR3k0012_SBCK_744-2b>¶
御曰朝不坐燕不與殺三人亦足以反命矣(朝燕于寢大/夫坐於上士)¶
(立於下然則啇陽/與御者皆土也)孔子曰殺人之中又有禮焉善之¶
又曰孔子云士使之射不能則辭以疾懸弧之義也(男子/生而)¶
(設弧於門左示有/射道而未能也)¶
又曰射有似乎君子失諸正鵠反求諸其身(反求於其身/不以怨人也)¶
(盡曰正皮/曰鵠也)¶
又曰孔子射於矍相之圃蓋觀者如堵墻(矍相地名也/樹菜&KR0188;曰圃)射¶
至於司馬使子路執弓矢岀延射曰賁(房吻/切)軍之將亡國¶
之大夫與爲人後者不入其餘皆入蓋去者半入者半(先/行)¶
(飲酒禮將射弓以司馬子路執弓矢延/射則爲司射也賁讀爲僨僨猶覆則也)又使公罔之裘序¶
&KR0039;楊觶而語曰㓜壯孝悌&KR0132;耋好禮不從流俗修身以俟¶
死者不在此位也蓋去者半處者半序㸃楊觶而語曰好¶
學不倦好禮不變耄期(音/基)稱道不亂者不在此位也蓋僅¶
<pb:KR3k0012_SBCK_744-3a>¶
有存焉(之發聲也射畢又使此二人舉觶者古者於旅也/語語謂&KR0003;美理也三十曰壯&KR0132;耋皆老也流俗失)¶
(俗也處猶留也不可以在此賔位序&KR0039;/或爲徐&KR0039;壯或爲將耄期或爲旄動)¶
又曰射之爲言繹也或曰舎也繹者各繹己之志也故心¶
平體正持弓矢審固持弓矢審固則射中矣故曰爲人父¶
者以爲父鵠爲人子者以爲子鵠爲人君者以爲君鵠爲¶
人臣者以爲臣鵠故射者各射巳之鵠故天子大射謂之¶
射侯射侯者射爲諸侯也射中則得爲諸侯射不中不得¶
爲諸侯(大射將&KR0021;擇士之射也以爲某鵠者將射還視侯/中之則成人不中之則不成人也得爲諸侯爲有)¶
(慶也不得爲諸/侯謂有譲也)天子將&KR0021;必先習射於澤澤者所以擇士¶
也已射於澤而后射於射宫射中者得與於&KR0021;不中者不¶
得與於&KR0021;不得與於&KR0021;者有讓削以地得與於&KR0021;者有慶¶
益以地進爵絀地是也(澤宫名也士謂諸侯朝者諸臣及/所貢士也皆先令習射於澤巳乃)¶
(射宫課中否也諸侯有慶者/先進爵有讓者先削地也)故男子生桑弧蓬矢六以射¶
<pb:KR3k0012_SBCK_744-3b>¶
天地四方天地四方者男子之所有事也故必先有志於¶
其所有事然後敢用榖也¶
左傳曰晉楚將戰潘尫乏子黨與養由基蹲甲而射之徹¶
七禮焉(蹲/聚)以示王曰君有二臣如此何憂於戰王怒曰大辱¶
國詰朝尓射死藝(言汝以射自多/必當以藝死也)吕錡夢射日中之退入¶
於&KR0378;(吕錡魏/錡也)占之曰&KR0078;姓日也異姓月也射而中之退入¶
於&KR0378;亦必死矣及戰射恭王中目王召養由基與之二矢¶
使射吕錡中項伏弢(他力切/弓衣也)以一矢復命(言一發/而中)¶
又曰衛獻公出奔&KR0004;尹公他學射於&KR0067;公差&KR0067;公差學射¶
於公孫丁二子追公(二子也與差也/爲孫氏逐也)公孫丁御公子魚曰¶
射爲背師不射爲戮射而禮乎(子魚&KR0067;公差也/禮射不求中也)射兩軥而¶
還(軥車軛卷者今/俗謂之軥心木)尹公他曰子爲師我則逺矣乃反之(他/不)¶
(從丁學故曰逺始與公/差具退悔而獨還射丁)公孫丁授公轡而射之貫臂(貫手/公他)¶
<pb:KR3k0012_SBCK_744-4a>¶
(臂)¶
又曰吴子諸樊伐楚以報舟師之役門于巢(攻巢/門也)巢牛臣¶
曰吴王勇而輕&KR0002;啓之親門(啓開/門也)我獲射之必殪(殪死/也)是¶
君也死疆其少安從之吴子門焉牛臣隱於短墻以射之¶
卒¶
又曰昔賈大夫惡(貌醜/也)娶妻而美三年不言御以如臯射¶
雉獲之其妻始&KR0015;而言¶
周禮曰不司樂掌成均之法(鄭司農云均調也樂師主調/其音大司樂主受此成事已)¶
(調之/樂)大射王岀入令奏王夏及射令奏騶虞(騶虞樂章名/在召南之卒)¶
(章王射以騶/虞爲節也)詔諸侯以弓矢舞(舞謂執弓挾矢/揖讓進退之儀)¶
又曰樂師掌國學之政以教國子少舞(謂以年㓜少/時教之舞)凡射¶
王以騶虞爲節諸侯以貍首爲節大夫以采蘋爲節士以¶
采繁爲節(騶虞采蘋采䌓皆樂章名在/囯風召南爲貍首在樂記)¶
<pb:KR3k0012_SBCK_744-4b>¶
又曰王以六耦射三侯三獲三容樂以騶虞九節五正諸¶
侯以四耦射二侯二獲二容樂以貍首七節三正&KR0012;卿大¶
夫以三耦射一侯一獲一容樂以采蘋五節二正士以三¶
耦射犴侯一獲一容樂以采蘋五節二正(鄭司農云三侯/虎熊豹也容者)¶
(乏也待&KR0023;者所蔽也九節析/羽九重設於長杠正所射也)&KR0002;王大射則以貍歩張三侯¶
(鄭司農云貍歩謂不舉足爲<折 t="33"/>歩於今爲半歩也&KR0007;謂貍善/傳者也行則止而擬度焉其發必&KR0023;是以量侯道法之也)¶
王射則令去侯立於後以矢行吿卒令取矢(鄭司農云射/人王令人去)¶
(侯所而立於後也以矢行告射人/以矢行髙下左右告於王者也)¶
又曰射鳥氏掌射鳥(鳥謂中膳羞者鳬/鴈鳴鴞之屬也)&KR0021;祀以弓矢敺烏¶
鳶凡賔客㑹同軍旅亦如之(烏鳶善鈔/盗便汗人)射則取矢矢在侯¶
髙則以并夾取之(鄭司農云王射則射鳥氏主取其矢在/侯髙者矢着侯髙人手不能及則以并)¶
(夾取之并夾鍼箭具夾讀爲習故司/弓矢職曰大射燕射共弓矢并甲)¶
又曰庭氏掌射國中之祅鳥&KR0002;不見鳥獸則以救日之弓¶
<pb:KR3k0012_SBCK_744-5a>¶
與救月之矢夜射之(不見鳥獸謂夜來鳴呼爲恠者獸狐/狼之屬鄭司農云救日之弓救月之)¶
(矢謂日月食所作弓矢玄謂日月之食隂陽相/勝之變也於日食則射太隂月食則射太陽)&KR0002;神也則¶
以太隂之弓與枉矢射之(神謂非鳥獸之聲&KR0002;或叫/于宋大廟譆譆出岀者)¶
又曰王大射則共虎侯熊侯豹侯設其鵠諸侯則共熊侯¶
豹侯卿大夫則共麋侯皆設其鵠(大射者爲祭祀射王將/有郊廟之事與&KR0022;國所)¶
(貢之士可以與祭者射者可以觀徳行其容躰比於禮其/節比於樂而中多者得與於&KR0021;凢大射各於其射宫侯者)¶
(其所射也以虎豹熊麋之皮飭其側所謂皮侯三之大射/虎侯王所自射也熊侯諸侯所射豹侯卿大夫以下所射)¶
(諸侯之大射熊侯諸侯所自射豹侯羣臣/所射卿大夫之大射麋侯君臣共射焉)¶
又曰保氏掌養國子以道教之五射(五射一曰白矢二曰/參連三曰剡注四曰)¶
(襄尺五曰/井儀也)¶
論語曰君子無所争必也射乎(言於射而/後有争也)揖讓而&KR0155;下而¶
飲(射於堂&KR0155;及下皆/揖讓而相飲也)其爭也君子(多筭飲少筭君/子之所爭也)¶
又曰射不主皮(射有五善焉一曰和志體和也二曰和容/有容儀三曰主皮能中質四曰和順合雅)¶
<pb:KR3k0012_SBCK_744-5b>¶
(頌五曰與舞同射者不但以/中皮爲善亦兼取其和容也)爲力不同科古之道也(爲力/力役)¶
(之事亦在上中下設三/科焉故曰不同科也)¶
韓詩外傳曰楚熊渠子夜行見寢石以爲伏虎彎弓而射¶
之没金飲羽下視知其石也因復射之矢摧無跡也¶
三禮射侯圗曰天子大射之時天子虎侯九十歩諸侯熊¶
侯七十歩卿大夫豹侯五十歩畿内諸侯大射君熊侯九¶
十歩卿大夫參侯七十歩士豻(五旦/切)侯五十歩天子卿大¶
夫射君臣共射一麋侯五十歩諸侯卿大夫亦如之天子¶
及諸侯之士皆無大射叅侯者以豹皮爲鵠以麋皮爲飾¶
叅之爲言&KR0258;也豻侯者以胡大皮爲鵠亦以爲飾¶
又曰天子賔射亦三侯天子射五正侯諸侯射三正侯卿¶
大夫射二正侯諸侯賔射二侯君三正卿大夫賔射君臣¶
共射一侯二正士與士賔射豻侯二正士　不得&KR0030;雲氣¶
<pb:KR3k0012_SBCK_744-6a>¶
故以豻皮飾其側也畿内諸侯與外國同其侯道亦如之¶
又曰天子燕射天子熊侯諸侯卿大夫士虎豹侯諸侯燕¶
射君亦熊侯卿大夫亦冝叅侯士鹿豕卿大夫與其臣燕¶
射君臣共射虎豹侯士燕射亦冝豹侯&KR0030;鹿豕焉畿内諸¶
侯與外國用其侯道亦如賔射¶
戰國䇿曰楚有養由基者善射去楊葉百歩而射之百發¶
百中有一大夫過之曰善射可敎矣由基子試代我射之¶
客曰我非能敎子出左屈右也夫射者百發百中而不以¶
善息少焉氣衰力勌弓撥矢拘一矢發而不中前功盡弃¶
矣¶
又曰更羸與魏王處廡下有鴈從東方來更羸虚發而鴈¶
下魏王曰射可至此乎更羸曰其飛徐其鳴悲飛徐者故¶
瘡痛也鳴悲者失群也故痛未息驚心末去故聞弦音而¶
<pb:KR3k0012_SBCK_744-6b>¶
下¶
史記曰漢有善&KR0016;射者樓煩楚挑戰三合樓煩輙射殺之¶
又曰李廣爲右北平太守出獵見草中石以爲虎射之中¶
石没鏃視之石也因復更射之終不復入廣所居郡聞有¶
虎常自射之及居右北平射虎虎騰傷廣廣亦竟射之廣¶
爲人猨臂其善射亦天性也雖其子孫他人學者莫能及廣¶
擊匈奴中貴人從匈奴三人射之中貴人殺其&KR0016;且盡中¶
貴人走廣廣曰是必射鵰者(鵰鳥善射/者射之也)逐之果然廣爲將¶
其射見敵非十歩之内度不中不發發即應弦而倒用此¶
爲將兵數困辱¶
漢書曰匈奴畏郅都之威刻木像都之狀交弓射之莫能¶
一中¶
又曰堂邑父胡人也善射與張騫俱使西域每處困之時¶
<pb:KR3k0012_SBCK_744-7a>¶
射鳥獸供食¶
後漢書曰王寵善射十發十中皆同處焉¶
又曰董卓膂力過人&KR0031;帶兩鞬左右馳射爲羌胡所畏¶
魏志曰挹婁國古肅愼氏之國也善射入人目¶
又曰文帝共上常獵爲虎所逐顧射應聲而倒太祖壯其¶
摯勇使將武&KR0016;¶
魏略曰成公英從太祖出獵有三鹿走過太祖命英射之¶
三發三鹿皆應弦而倒¶
吴志曰太史慈字子義&KR0004;北海相孔融以黄巾㓂&KR0064;出屯¶
都昌爲賊管亥所圍慈乃帶䭈攝弓上馬將兩&KR0016;自隨各¶
作一的持之開門直出外軍圍下左右人並驚駭兵馬牙¶
岀慈引馬至城下塹内植所持的各一出射之射畢徑入¶
門晨復如此圍下人或起或卧故慈復植的射之畢復入¶
<pb:KR3k0012_SBCK_744-7b>¶
門明晨復岀如此無復起者於是鞭馬直突圍中馳去此¶
賊覺知慈行巳過又射數人皆應弦而倒故無敢追者慈¶
猿臂善射弦不虚發甞從孫䇿討麻保賊賊於屯裏縁樓¶
上行罵以手持樓棼慈引弓射之矢貫手着棼圍外萬餘¶
人莫不稱善其妙如此¶
晉書曰劉曜字永明身長九尺六寸垂手過膝雄武有膂¶
力射鐡入一寸焉時號神射也¶
又曰&KR0067;翼時有衆萬詔加都督征討諸軍事師次襄陽大¶
㑹僚佐陳旌甲親授弧矢曰我之行也善此射矣遂三起¶
三疊徒衆屬目其氣十倍¶
又曰&KR0067;翼鎮武昌謝尚數詣翼諮謀軍事甞與翼共射翼¶
曰卿&KR0002;破的當以鼓吹相賞尚應聲中之翼即以其副鼓¶
吹給之¶
<pb:KR3k0012_SBCK_744-8a>¶
又曰楊濟遷太子太傳濟有才藝常從帝校獵北邙山下¶
與侍中王濟俱着布袴褶&KR0016;馬執角弓在輦前猛獸突岀¶
帝令濟射之應弦而倒須&KR0119;復一岀濟受詔又射殺之六¶
軍大呌稱快¶
又曰魏舒累遷後將軍鍾毓長史毎與叅佐射舒常爲畫籌¶
而巳後遇朋人不足以舒滿數毓&KR0004;不知其善射舒容貌¶
閑雅發無不中舉坐愕然莫有敵者毓歎而謝曰吾之不¶
足以盡卿才有如此射矣　一¶
又曰江州刺史&KR0067;恱隆安中爲司徒長史曾至京口劉毅¶
時甚窶先就府借東堂與親故出射而恱與僚佐徑來詣¶
毅吿之曰毅軰迍否之人合一射甚難君於諸堂並可望¶
以今日見讓恱不許射者皆散唯毅留射如故¶
又曰王愷以帝舅奢豪有牛名八百里駮常瑩其蹄角王¶
<pb:KR3k0012_SBCK_744-8b>¶
濟請以錢千萬與牛對射而賭之愷亦自恃其能令濟先¶
射一發破的因據胡牀叱左右速探牛心來湏&KR0119;而至一¶
割便巳¶
齊春秋曰冝都王鑑字宣徹太祖第十六子善射常取甘¶
蔗挿地百歩射之十發十中古之楊葉殆不能加¶
陳書曰禇玠剛毅有膽决長&KR0016;射常從司空侯安都於徐¶
州出獵遇猛獸玠射之再發中口入腹俄而獸斃¶
燕書曰賈堅字丗固彎弓三石餘烈祖以堅善射故親試¶
之乃取一牛置百歩上召堅使射曰能中之乎堅曰少壯¶
之時能令不中今巳年老正可中之恪大&KR0015;射發一矢拂¶
脊再一矢磨腹皆附膚落毛上下如一恪曰復能中乎堅¶
曰所貴者以不中爲竒中之何難一發中之堅時年六十¶
餘　觀者咸服其妙¶
<pb:KR3k0012_SBCK_744-9a>¶
又曰慕容根善射甞從行獵有一野羊立於懸崖太祖命¶
左右射之莫有中者根自募求射之一發而中¶
崔鴻十六國春秋燕録曰建威翰奔還夲國有勁&KR0016;百餘¶
追之翰遥謂之曰吾旣思戀而歸必無返面吾之弧矢汝¶
曹知否無爲相逼自取死也吾處汝國乆矣誓不殺汝可¶
百歩竪刀吾射中者汝便冝返不中者可前也諸&KR0016;解刀¶
竪之翰發而中鐶追&KR0016;乃散¶
又後燕録曰慕容盛行遇賊盛曰汝欲當鋒乎試竪汝手¶
中箭百歩我善中之冝慎汝命如不中當束身相授盗乃¶
竪箭盛一發中之盗曰相試耳資而遣之¶
又前&KR0087;録曰符琳字永瑶堅之第五子也有文武才藝引¶
弓五百斤射銅犁耳至於山水文詠皆綺秀清麗¶
又前凉録曰索孚字國明燉煌人善射十中八九或謂之¶
<pb:KR3k0012_SBCK_744-9b>¶
曰射有法乎孚曰射之爲法猶人主之治天下也射者弓¶
有強弱矢有銖兩弓不合度矢不端直主雖逢蒙不能以¶
中才不稱官萬務荒殆雖有尭舜之君亦無以治也¶
又趙録王劉曜親圍陳安於隴城安突圍而岀近則刀矛¶
俱發輙害六七逺則&KR0031;帶兩鞬左右馳射¶
太平御覽卷第七百四十四¶
