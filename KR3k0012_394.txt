# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:19.680459
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 394
#+PROPERTY: FILE SB11n0727-394太平御覽-卷之三百九十四.
<pb:KR3k0012_SBCK_394-1a>¶
太平御覽卷第三百九十四¶
　　人事部三十五¶
　　　行　歩　趨¶
　　　走　跳　蹲¶
　　　　行¶
易困卦曰臋無膚其行趑趄¶
毛詩谷風曰行道遲遲中心有違(遲遲舒/行㒵)¶
又黍離曰彼黍離離彼稷之苗行邁靡靡中心搖搖¶
又載驅曰汶水湯湯行人彭彭¶
又我行其野曰我行其野蔽芾其樗昬&KR0666;之故言就爾居¶
又蟋蟀枤杜曰獨行蝺蝺¶
禮記仲尼燕居曰行則有隨行而無隨則亂於塗也¶
又王藻曰君與尸行接武(尊者尚徐/蹈半迹)大夫繼武(迹相/及也)士中¶
<pb:KR3k0012_SBCK_394-1b>¶
武(迹間/容迹)端行頥霤如矢弁行剡剡起屨凡行容惕惕(直疾/㒵也)¶
(凡行謂/道路也)¶
左傳襄五曰衛獻公使與寗喜言寗喜告蘧伯玉伯玉曰¶
瑗不得聞君之岀敢聞其入遂行從近關岀¶
論語述而曰子曰三人行必有我師焉¶
史記曰伍子胥曰爲我謝申包胥吾日暮途逺吾故倒行¶
而逆施之(譬如人行前塗尚逺日勢巳暮/在㒹倒疾行何得責吾順行禮)¶
漢書曰袁盎使吴見守從史適在守盎校爲司馬司馬曰¶
君第去臣亦且亡辟吾親君何患廼以刀决帳盎解節旄¶
履歩行七十里(着屐歩行/而逃亡)¶
吴書曰孫䇿討山越斬其渠帥悉令左右分行逐賊獨騎¶
與虞翻相得山中翻曰危事也令䇿下馬此草深卒有警¶
急馬不及人翻善用矛請在前行得平地勸䇿乗馬䇿曰¶
<pb:KR3k0012_SBCK_394-2a>¶
卿無馬奈何荅曰飜能歩行日可三百里明府試鞭馬翻¶
能䟽歩屬之¶
東方朔別傳曰武帝問朔曰公孫丞相倪大夫等先生自¶
視何與此哉朔曰臣觀其臿齒牙樹頰胲(音/改)吐脣吻擢項¶
頥結股肱連脽(音/誰)凥逶虵其迹行歩偊旅臣朔雖不肖尚¶
兼此數子¶
神仙傳曰黄盧子者姓葛名越年二百八十歲行及走馬¶
王眞者上黨人也年十七八乃學道服食胎息之術行及¶
走馬力兼數人河上公者莫知其姓名也又能行及走馬¶
頭上常有五色氣髙丈餘孔安者魯人也行氣服鈆丹有¶
陳和者樂安人也重之求事安遂受其方合藥服之二百¶
餘年頭色轉黒氣力百倍行及走馬也¶
列仙傳曰沈建者丹陽人也丗爲長史建獨好導引服食¶
<pb:KR3k0012_SBCK_394-2b>¶
之術一日行五百里能舉千斤¶
葛仙公別傳曰孫堅欲害仙公馳馬徃遂見仙公徐行逐¶
之不及¶
　　　　歩¶
釋名曰徐行曰歩歩捕也如有所司捕務安詳也¶
爾雅曰堂下謂之歩¶
禮記王制曰古者以周尺八尺爲歩今以周尺六尺四寸¶
爲歩¶
又祭義曰故君子跬歩而弗敢忘孝也¶
漢書曰息夫躬曰匈奴飲馬於渭水邊境雷動四野風起¶
京師雖有武&KR1123;(音/鋒)精兵末有能窺左足而先應者也(窺音/跬丰)¶
(歩曰跬歩也/言一舉足也)¶
又曰蔡義河内温人也以明經爲給事大將軍幕府家貧常¶
<pb:KR3k0012_SBCK_394-3a>¶
歩行禮不逮衆門下好事者相合爲義置犢車令乗之¶
又曰盖寛饒爲人剛直髙節家貧俸禄數千半以給吏人¶
爲耳目爲司隷常歩行¶
續漢書曰李固少有儁才雅志好學爲三公子常躬歩行¶
驅驢負書從師¶
范曄後漢書曰楊震轉涿郡太守子孫常𬞞食歩行¶
魏志曰崔林字德儒清河東武城人也除鄢陵長家貧無¶
單車疋馬歩行之官¶
莊子曰壽陵餘子學歩於邯鄲未得其能失其故歩匍匐¶
而歸(以此効彼/兩失之)¶
白虎通曰人踐三尺法天地人也再舉足爲歩備隂陽也¶
郭子曰王丞相拜司空廷尉作兩角髻葛裙柱杖臨路邊¶
窺之歎曰人言阿龍超(導小名/赤龍)阿龍故自超不覺歩至䑓¶
<pb:KR3k0012_SBCK_394-3b>¶
門方言曰半歩爲跬¶
丗說曰阮宣子常歩行以百錢桂杖頭至酒店上便獨酌¶
酣暢¶
　　　　趨¶
說文曰趨低頭疾行也赴直行也¶
釋名曰疾行曰趨趨赴也赴所斯也¶
毛詩魚藻曰綿蠻黃鳥止于丘隅豈敢憚行畏不能趨¶
禮記曲禮曰遭先生於道趨而進正立拱手不與之言則¶
趨而退¶
又曰帷薄之外不趨堂上不趨執玉不趨¶
論語郷黨曰没階趨進翼如也¶
爾雅曰門外謂之趨¶
漢書曰上欲自擊陳　周昌泣曰始皇攻破天下未曽自¶
<pb:KR3k0012_SBCK_394-4a>¶
行今上行是無人可使者乎上以爲愛我賜入殿門不趨¶
又曰萬石君諸子入里門趨至家¶
　　　　走¶
釋名曰疾趨曰走走奏也促有所奏至¶
禮記玉藻曰凡君召以三節二節以走一節以趨(節所以明信/也使使召臣)¶
(急則持三緩則持一周礼曰鎮圭以檄/守其餘末聞也如今漢使者持之節)¶
左傳僖下曰衛叔武將沐聞君至而喜捉髮走出前驅射¶
而殺之¶
又昭七年曰荀躒以晉侯之命唁公且曰寡君使躒以君命¶
討於意如意如不敢逃死君其入也公日君惠顧先君之¶
好施及亡人將使歸糞除宗祧以事君則不能見夫人已¶
　能見夫人有如河(夫人謂/季孫也)荀躒掩耳而走¶
公羊傳定公曰陽虎竊寳玉而走¶
<pb:KR3k0012_SBCK_394-4b>¶
又哀公曰齊景公謂陳乞曰吾欲立舎何如陳乞曰君欲¶
立臣請立之(陳乞欲言不可/恐景公殺陽生)陽生曰吾聞子將不立我也¶
陳乞曰吾不立子者所以生子也與之玉節而走之(節信/也折)¶
(王與陽生爲/後當迎之)¶
爾雅曰中庭謂之走¶
史記曰周昌常入奏事髙帝方擁戚姬昌還走帝逐得騎¶
昌項問曰我如何主也昌仰曰桀紂主也¶
東觀漢記曰上降頴陽雖得入意不安門下有擊馬着皷¶
者馬驚硠(音/郎)礚(音/搕)鄧晨起走出視之乃馬也¶
魏略曰曹眞字子丹沛郡人夲姓秦養曹氏或云其伯父¶
南宿與太祖善共平袁術部黨與太祖相攻刼太祖出爲¶
寇所追走入秦氏伯南開門受之寇問所在荅云我是寇¶
遂害之由此太祖思其功遂變其姓¶
<pb:KR3k0012_SBCK_394-5a>¶
江表傳曰陸遜破劉備於夷陵備捨舡歩走燒皮鎧以斷¶
道使挽車走入白帝¶
晉書曰陳安字虎侯驍壯果毅武幹過人多力善射持七¶
尺刀貫甲奔及馳馬¶
又曰唐彬字儒宗魯國鄒人也少便弓馬好遊獵身長八¶
尺走及奔鹿強力絶人¶
後魏書曰伊馛(扶拂/切)代人也少而勇徤走及奔馬善射多¶
力曳牛却行¶
趙書曰劉靈陽平人也年二十餘常厮役於縣走及馳馬¶
前秦録曰符堅大敗爲流矢所中遁走甚飢民有進壷飱¶
豚髀者堅食之大恱¶
隋書曰麦鐡杖始興人也驍勇有膐力日行五百里走及¶
奔馬毎以漁獵爲事不治産業¶
<pb:KR3k0012_SBCK_394-5b>¶
吴越春秋曰慶忌僚子也勇爲人所聞走及奔馬¶
吴氏春秋曰今與驥俱走則人不勝驥矣居其車上則驥¶
不勝人¶
又曰有莘氏女子採桑得嬰兒於空桑之中獻之其君令¶
養之察其所以然曰其母居伊水之上孕夢神告曰臼出¶
水而東走千里邑盡爲水身化爲空桑故命之曰伊尹¶
戰國䇿曰昔曽參處費魯人有與曽參同姓名者殺人人¶
告其母曰曽參殺人曽參母投杼踰牆而走¶
楚漢春秋曰淮隂武王反上自擊之張良居守上躰不安¶
卧輼車中行三四里留侯走東追上簮墮𬒳髮及輼車排¶
户曰陛下即弃天下欲以王葬乎以布衣葬乎上罵曰若¶
翁天子也何故以王及布衣葬乎良曰淮南反於東淮隂¶
害於西恐陛下倚溝壑而終也¶
<pb:KR3k0012_SBCK_394-6a>¶
莊子曰藏舟於壑藏山於澤謂之固矣然則夜半有力者¶
負之走而昧者不知¶
荀卿子曰伯禽將歸國周公謂之曰君子力如牛不與牛¶
爭力走如馬不與馬争走智如士不與士争智¶
淮南子曰漁者走淵木者走山¶
又曰躄者見虎不走非勇也¶
又曰飛不以尾挫尾則飛不能逺走不以手縳手則走不¶
能疾¶
抱朴子曰柠木實之赤者餌之一年老者少昔道士梁湏¶
年七十服之年百三十歲能夜讀書走及馬(柠丁吕切/又音楮)¶
丗說曰鍾㑹撰四夲論始畢甚欲使嵇公見一置懷中旣¶
詣定畏其有難不敢相示因出户遥擲靣便走¶
俗說曰桓公豹奴善騎乗亦有極快馬時有一諸葛郎自¶
<pb:KR3k0012_SBCK_394-6b>¶
云能走與馬等桓車騎以百疋布置埒頭令豹奴乗與諸¶
葛竟走先至者得布便俱走諸葛常與馬齊欲至垀頭去¶
布三丈許諸葛一跳坐布上遂得之¶
魯女生別傳曰魯女生長樂人也少好學道𥘉服餌胡麻¶
乃永絶榖八十餘年日更少壯面如桃花日行三百里走¶
及麞鹿¶
　　　　跳¶
釋名曰跳條也如草木枝條務上行也¶
左傳僖下曰魏犫束匈見使者曰以君之靈不有寜也距¶
躍三百曲踊三百(距躍超越也/曲踊跳踊也)¶
崔鴻十六國春秋前趙録曰劉翌驍幹過人能一手舉殿¶
柱跳過平陽門出¶
神仙傳曰壷公者不知何許人也從逺方來賣藥得錢與¶
<pb:KR3k0012_SBCK_394-7a>¶
飢凍者常懸一壺於坐上日入後跳入壷市掾費長房於¶
樓上見之知非常人身爲掃除并進餅餌公令房共跳入¶
壷中但見樓觀重門侍者數十人¶
　　　　蹲¶
王隱晉書曰王長文字德叡州辟別駕不就追求之乃於¶
成都賣熟市見長文蹲地齧胡餅州知不屈乃送還家¶
山海經曰大荒之外有大人之堂有一大人踆其上張其兩¶
臂(踆古/蹲字)¶
郭璞遊仙詩曰安見山林士擁膝對巖蹲¶
王褒僮約曰奴入市不得夷蹲旁卧悪言醜罵¶
太平御覽卷第三百九十四¶
<pb:KR3k0012_SBCK_394-7b>¶
