# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:07.064614
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 159
#+PROPERTY: FILE SB11n0727-159太平御覽-卷之一百五十九.
<pb:KR3k0012_SBCK_159-1a>¶
太平御覽卷第一百五十九¶
　州郡部五¶
　　河南道中¶
　　　虢　汝¶
　　　鄭　宋¶
　　　曹　亳¶
　　　單　許¶
　　　陳　頴¶
　　　蔡¶
　　　　虢州¶
十道志曰虢州弘農郡禹貢䂊州之域春秋爲虢地七國¶
時秦韓之境秦併天下爲三川郡漢元鼎中置弘農郡¶
左傳僖二年曰晉荀息以屈産之乗垂棘之璧以假道於虞¶
<pb:KR3k0012_SBCK_159-1b>¶
以伐虢¶
應劭漢官儀云弘大也所以廣大農業也¶
漢志曰武帝置弘農縣於秦故函谷關山嶺下¶
戴延之西征記曰函者道形如函也孫卿子曰秦有松柏¶
之塞是也¶
帝王丗紀曰虢有三焉周興封虢仲於西虢此其地也封¶
虢叔於東虢即成臯是也今陜郡平陸縣是北虢¶
漢書曰楊僕爲樓舩將軍恥爲關外人於是徙關新安割¶
秦河南南陽二郡之西境於故函谷置弘農郡¶
漢書郊祀志曰黄帝以首山之銅鑄鼎於荆山之下後名¶
其地爲鼎湖(今胡城/縣也)¶
郡國縣道記曰盧氏西虢之別也¶
遁甲開山圗曰盧氏山冝五榖可以避水災因山以名縣¶
<pb:KR3k0012_SBCK_159-2a>¶
　　　　　汝州¶
十道志曰汝州臨汝郡禹貢豫州之域春秋時爲周王畿¶
及鄭楚之地¶
十三州志曰戰國時梁屬魏秦置三十六郡屬三川郡漢¶
爲河南郡之梁縣也¶
左傳昭二十九年傳曰陶唐氏旣衰其後有劉累學擾龍¶
于豢龍氏以事孔甲能飲食之夏后嘉之賜氏曰御龍一¶
雌死濳醢以食夏后夏后饗之而使求之懼而遷于魯縣¶
(即魯山/縣也)¶
又曰楚白公之亂葉公率國人攻白公白公奔山縊死葉¶
公遂邑焉(即今葉/縣也)¶
家語曰葉公好龍䆫壁皆畫龍形眞龍爲降葉公見而喪¶
魄¶
<pb:KR3k0012_SBCK_159-2b>¶
漢書曰漢王至成臯轅生說漢王曰漢楚相拒滎陽數歳¶
漢常困願君王岀武關項王必引南走王深壁令滎陽成¶
臯且休息使韓信等輯河北地連燕齊君王乃復走滎陽¶
如此則楚所備者多漢得休息王從其計出兵宛葉間¶
左傳曰邘晉應韓武之穆也注曰應城在襄城城父縣西¶
南¶
韓詩外傳曰周成王與弟戯以桐葉爲珪以封汝周公曰¶
天子無戲言王應時而封曰應侯今應城是也¶
　　　　　鄭州¶
十道志曰鄭州滎陽郡禹貢豫州之境秦兼天下爲三川¶
郡¶
帝王丗紀曰黄帝都於有熊今新鄭是也¶
漢志曰新鄭夲髙辛氏火正祝融之墟¶
<pb:KR3k0012_SBCK_159-3a>¶
國語曰鄭桓公爲司徒問於史伯曰王室多故余懼及焉¶
何以逃死史伯對曰王室將卑戎翟必昌不可偪也當成¶
周者南有荆蠻申呂應鄧陳蔡隋唐北有衛燕翟鮮虞路¶
泉徐蒲(鮮虞姬姓路泉徐/蒲皆赤翟隗姓也)西有虞虢晉隗霍楊魏芮(八國/姬姓)¶
(也)東有齊魯曹宋滕鄒莒是非王之友子母弟甥舅也皆¶
則蠻夷戎狄之人也非親作頑不可入也其濟洛河頴之¶
間乎(言此四水/之間可逃)是其子男之國虢鄶爲大(虢東虢仲之/後鄶姬姓)虢¶
叔恃勢鄶仲恃險皆有淫侈怠慢之心加之以貪冒君若¶
以周難之故寄孥與賄焉不敢不許(學妻子/賄財也)周亂而是驕¶
而貪必將背君君若以成周之衆奉辭伐罪無不克矣克¶
二邑鄢弊𥙷舟依柔歷華君之土也(言克虢鄶此/八邑可得)若前華¶
後河右洛左濟主芣騩而食溱洧(芣醜山名主/為神主也)修典刑以¶
守之可以少固公說乃東孥與賄虢鄶受之十邑皆有寄¶
<pb:KR3k0012_SBCK_159-3b>¶
也(後桓公之子武公竟取十邑之地而居之/今河南新鄭是十邑謂前八邑及虢鄶)¶
韓詩外傳曰鄭國俗以二月桃花水下時㑹于溱洧之上¶
以自祓除也故詩曰溱與洧方渙渙兮¶
漢書曰漢王數困滎陽成臯間計欲捐成臯以東屯鞏雒¶
以距楚酈食其曰夫敖倉天下轉輸乆矣臣聞其下藏粟¶
甚多楚人抜滎陽不能堅守敖倉此天所以資漢願足下¶
急進兵攻滎陽據敖倉之粟即天下知所歸矣¶
晉書曰阮籍甞登廣武見劉項戰處歎曰時無英主使竪¶
子成名(其地在/滎陽)¶
地道記曰陽武滎陽有博浪沙張良爲韓擊秦始皇處¶
　　　　　宋州¶
十道記曰宋州睢陽郡理宋城縣虞舜十二州爲豫州之¶
境周爲青州之域武王封微子之邑後爲齊楚魏所滅三¶
<pb:KR3k0012_SBCK_159-4a>¶
分其地魏得其梁陳留齊得濟隂東平楚得沛梁即今州¶
地¶
禮記曰武王克殷下車而封殷之後於宋禹貢曰導荷澤¶
𬒳孟豬(孟豬澤在今虞/城縣明都澤是)¶
博物志曰宋北至泗水南迄睢渦有孟豬之澤碭山之基¶
元和郡國志曰秦併天下改爲碭郡後改爲梁國漢文帝¶
封子武爲梁王自漢至晉爲梁國屬豫州宋改爲梁郡隋¶
於睢陽置宋州¶
唐書曰天寳末禄山亂兩河郡縣多所䧟没張巡許逺守¶
睢陽賊將尹子竒併力攻圍踰年不下城中食盡竟爲賊¶
所䧟巡等抗詞不撓遂𬒳害¶
陳留風俗傳曰宋之地猶有先王遺風重厚多仁好稼穡¶
惡衣食以致畜藏¶
<pb:KR3k0012_SBCK_159-4b>¶
史記曰梁孝王築東苑三百里是曰兎園又爲複道自宫¶
屬諸平臺三十餘里¶
圗經曰梁王有脩竹園園中竹木天下之選集諸方遊士¶
各爲賦故館有鄒枚之號又有鴈鶩池周廻四里亦梁王¶
所鑿又有淸冷池有釣臺謂之淸冷臺¶
漢志曰寧陵屬陳留莽曰康善孟康曰故葛伯國今葛郷¶
是也¶
漢書曰梁孝王武以孝文十二年徙梁梁爲大國居天下¶
膏腴地北界㤗山西至髙陽四十餘城多大縣於是孝王¶
築東苑方三百餘里廣睢陽城七十里大治宮室爲複道¶
自宫連居於平臺四十餘里¶
　　　　　曹州¶
十道志曰曹州濟隂郡置在濟隂縣禹貢豫州之域周爲¶
<pb:KR3k0012_SBCK_159-5a>¶
曹國地後屬宋七國時屬齊漢爲濟隂郡地在濟水之南¶
故以爲名曹詩曰薈兮蔚兮南山朝躋(曹南/山也)¶
左傳僖二十八年曰晉侯圍曹門焉多死曹人尸諸城上¶
(磔晉死人/於城上人)晉侯患之聽輿人之誦曰移舎於墓(言將/發冡)曹人¶
兇懼因其兇也而攻之入曹而分曹衛之田以賜宋人晉¶
侯有疾曹伯之竪侯獳貨筮史使曰以曹爲解齊桓公爲¶
㑹而封異姓今君爲㑹而滅同姓曹叔振鐸文之昭也先¶
君唐叔武之穆也且合諸侯而滅兄弟非禮也公說復曹¶
伯¶
尚書曰夏師敗績遂伐三鬷俘厥寳玉(孔曰三鬷國/名今定陶也)¶
水經曰荷水俗謂之五丈溝東經定陶¶
漢書曰髙祖五年春二月甲午即皇帝位於定陶汜水之¶
陽¶
<pb:KR3k0012_SBCK_159-5b>¶
左傳曰衛孫蒯田于隧飲馬于重丘重丘人毀瓶因詬之¶
(重丘今/乗氏縣)¶
　　　　　亳州¶
十道志曰亳州譙郡置在譙縣禹貢豫州之域春秋時陳¶
國之譙邑六國時屬楚秦爲碭郡地漢爲譙縣屬沛郡¶
左傳曰楚成得臣帥師伐陳遂取焦夷(杜注焦/今譙國)¶
史記曰周武王封神農之後於譙國¶
漢書地理志曰王莽以譙爲延成亭¶
魏志曰後漢熹平五年黄龍見譙太史令單颺以爲其國¶
當有王者興不及五十年亦當復見及文帝即位果如其¶
言以先人舊都立爲譙國與長安許昌鄴洛陽號爲五都¶
元和郡縣志曰後魏立南兖州周武改爲亳州¶
魏略曰太祖於譙東五十里澤中築起精舎讀書射獵¶
<pb:KR3k0012_SBCK_159-6a>¶
閉絶賔客即謂之譙東¶
史記曰老子苦縣人也(告縣即今/眞源縣)¶
　　　　　單州¶
五代史曰單州本單父縣梁爲輝州後唐同光二年復舊¶
隷宋州周廣順中割隷曹州¶
史記曰虙不齊字子賤爲單父宰反命於孔子曰國有賢¶
者賢不齊者五人敎不齊所以治者孔子曰惜哉不齊所¶
治者小所治者大則庶幾矣¶
吕氏春秋曰宓子賤治單父彈鳴琴身不下堂而單父治¶
　　　　　許州¶
十道志曰許州許昌郡禹貢豫州之域周爲許國¶
左傳曰許太岳之㣧也¶
說文曰許炎帝之後也武王伐紂時封之¶
<pb:KR3k0012_SBCK_159-6b>¶
漢志曰潁川許縣舊許國也¶
魏略曰後漢建安元年太祖迎獻帝都於許即此邑也魏¶
文帝即位改許昌縣焉¶
左傳曰鄭伯請釋泰山之祀而祀周公以㤗山之祊易許¶
田(仐有魯故城/在長社縣)¶
後漢書曰宋寵爲潁川太守問功曹鄭凱曰聞貴郡山川¶
多産竒秀前賢往哲可得聞乎凱對曰鄙郡禀嵩髙之靈¶
中岳之精是以聖賢龍蟠俊乂鳯集昔許由巢父恥受堯¶
禪洗耳河濵重道輕帝邈丗髙蹈樊仲父者志㓗心遐恥¶
山河之功賤天下之重抗節叅雲公儀許由俱出陽城留¶
侯張良竒謀輔丗玄笇入微濟生民之命恢帝王之略功¶
成而不居爵厚而不受岀于父城胡元安體曽參之至行¶
履樂正之純業喪親泣血骨立形存精神通於神明雉兎¶
<pb:KR3k0012_SBCK_159-7a>¶
集於左右出潁陽彪義山英姿秀偉逸才挺出究孔子之¶
房隩存文武於將墜出於昆陽杜伯夷經學著於師門政¶
事熈於國朝清身不茍有於陵之操損巳存公有公儀之¶
節岀定陵¶
又曰獻帝建安元年遷都許¶
魏略曰黄𥘉五年文帝東征留郭后於永始臺霖雨百餘¶
日城樓多壞有司請移后曰昔楚昭王出遊貞姜留漸臺¶
江水至使者迎而無符不出卒没今帝在逺未有急奈何¶
移也又景福殿賦曰鎭以崇臺寔曰永始(臺在許/昌縣)¶
魏志曰荀彧字文若潁川潁隂人也董卓之亂彧謂父老¶
曰潁川四戰之地天下有變當爲兵衝冝亟去無乆留郷¶
人多懷土猶豫㑹兾州牧韓馥迎彧獨將宗族至兾州後¶
董卓遣李催等岀關東所過虜掠至潁川郷人留者多見¶
<pb:KR3k0012_SBCK_159-7b>¶
殺略¶
　　　　　陳州¶
十道志曰陳州淮陽郡置在菀丘縣¶
元和郡國圖曰禹貢豫州之域夲太昊之墟周武王封嬀¶
滿於陳春秋時楚滅之秦滅楚屬潁川郡漢髙分置淮陽¶
國後漢改爲陳國¶
毛詩陳風曰坎其擊鼓宛丘之下¶
又曰東門之池可以漚麻注水經曰東門池水至清而不¶
耗不生諸草¶
爾雅曰陳有宛丘又曰丘上有丘爲宛丘¶
漢書曰髙帝十一年立子友爲淮陽王罷潁川郡以益之¶
七賢傳曰漢武出淮陽到監郷帝問陳翼曰此名爲何翼¶
曰監郷上曰何欺乎翼曰臣言不欺若不欺佩刀當生白¶
<pb:KR3k0012_SBCK_159-8a>¶
毛若欺則無毛視之刃果有毛(監郷在/盧江縣)¶
　　　　　潁州¶
十道志曰潁州汝隂郡置在汝隂縣¶
元和郡縣圖曰禹貢豫州之域春秋胡子國楚滅之秦併¶
天下爲潁川郡在漢州則汝南郡之汝隂縣也魏晉於此¶
置汝隂郡後魏改置潁州¶
毛詩曰遵彼汝墳伐其條枚¶
史記曰蒙恬伐楚寢丘今汝隂縣有寢丘故城在焉¶
吕氏春秋曰楚孫叔敖戒其子曰我死王必封汝無受利¶
地荆楚之間有寢丘其地爲不利可長有也其子從之楚¶
封功臣二葉而滅唯寢丘不奪一名沈丘¶
　　　　　蔡州¶
十道志曰蔡州汝陽郡禹貢豫州也¶
<pb:KR3k0012_SBCK_159-8b>¶
圖經曰春秋時爲沈蔡二國之地後爲楚魏二國之境秦¶
兼天下以其地爲三川漢爲汝南郡地形志曰謂之懸瓠¶
城亦名懸壷城又水經曰汝水周城形如懸瓠故取名焉¶
史記曰周武王克殷封叔度於蔡挾武庚作亂周公殺管¶
叔而放蔡叔與車七乗子改行率德周公聞之舉胡以爲¶
魯卿士故魯國治復封胡于蔡是爲蔡仲輿地志曰新蔡¶
縣蔡平侯自上蔡徙都之故曰新蔡¶
漢志曰汝南郡髙帝置王莽曰汝汾¶
又曰鮦陽屬汝南郡在銅水之陽也鮦音紂¶
又曰呉房夲房子國也楚靈王遷房于楚呉王闔閭弟夫¶
槩王犇楚楚封於此爲堂谿氏以封呉故曰呉房¶
史記蘇秦說韓王曰韓之劒㦸出堂谿¶
又曰李斯上蔡人也二丗二年七月具斯五刑論要斬咸¶
<pb:KR3k0012_SBCK_159-9a>¶
陽市斯出獄與其中子俱執頋謂子曰吾欲與客復牽黄¶
犬出上蔡東門逐校兎可得乎¶
後漢書曰許劭字子將汝南平輿人也兄䖍亦知名汝南¶
人稱平輿淵有二龍焉(平輿故城今蔡州汝陽縣/東北有二龍郷月且里)¶
太平御覽卷第一百五十九¶
<pb:KR3k0012_SBCK_159-9b>¶
