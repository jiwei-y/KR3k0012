# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:50.313645
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 841
#+PROPERTY: FILE SB11n0727-841太平御覽-卷之八百四十一.
<pb:KR3k0012_SBCK_841-1a>¶
太平御覽卷第八百四十一¶
百榖部五¶
　豆　麻¶
　　　　　豆¶
焦贑易林漸之乹曰旦種菽豆暮成藿葉心之所願志快¶
意惬¶
毛詩豳雅曰七月烹葵及菽¶
又魚藻采菽曰采菽采菽筐之筥之¶
又后稷曰蓺之荏菽荏菽斾斾¶
左傳成公曰晉周子有兄而無惠不能辯菽麥¶
春秋佐助期曰豆神名靈殖姓樂¶
春秋&KR0003;題辭曰菽者属也春生秋熟理通體屬也菽赤黒¶
隂生陽大體應節小變赤象陽色也(宋均注曰隂陽而春/夏也大體謂多黒也)¶
<pb:KR3k0012_SBCK_841-1b>¶
(小變謂時/之然也)¶
孝經援神契曰赤土冝菽¶
爾雅曰戎菽謂之荏菽(郭璞注曰孫叔然以為大豆按春/秋齊侯獻戎捷榖傳曰戎菽也管)¶
(子亦云北戎山戎岀冬葱及戒/菽布之天下今之胡豆是也)¶
龍魚河圗曰歳暮夕四更取二十豆子二十七麻子家人¶
頭髮少合麻豆著井中呪勑井吏其家竟年不遭傷寒辟¶
五温&KR0017;¶
史記曰張儀&KR0003;韓王曰韓地險𢙣山居五榖所生非菽而¶
麥民之食大抵飯菽藿羹一歳不収民不饜糟糠¶
又曰棄爲兒時好種樹麻菽麻菽美¶
東觀漢記曰閔仲叔太原人也與周黨相友黨毎過仲叔¶
共唅菽飲水無菜茹¶
又曰赤眉平後百姓飢餓人相食黄金一斤易豆五升¶
<pb:KR3k0012_SBCK_841-2a>¶
又曰光武二年㓂恂爲潁川郡大生旅豆収得一萬餘斛¶
以應給諸營¶
又曰鄧禹攻赤眉陽敗弃輜重走車皆載土以豆覆其上¶
兵士飢争取之¶
又曰劉平甞爲餓賊所得平叩頭曰老母飢少氣待平爲¶
命願得還飯母馳來就死賊即遣去母己食平曰向與賊¶
期義不可欺乃復徃賊驚怪其信義曰不忍食汝平旣免¶
脫乃摭莢得三&KR0155;豆以謝賊恩¶
又曰倪萌字子明齊國臨淄人兄爲赤眉賊所得賊欲殺¶
啖之萌詣賊叩頭言兄年老羸瘠不肥徤願代兄賊義而¶
不啖命歸求豆來贖兄萌歸不能得豆復自&KR0350;詣賊賊遂¶
放之¶
後漢書曰丗祖自薊東南至饒陽蕪蔞亭馮異獻豆粥一¶
<pb:KR3k0012_SBCK_841-2b>¶
又曰馮異破延岑時百姓飢餓人相食黄金一斤易豆五斗¶
道路斷隔委輸不至軍士悉以果實爲粮¶
又曰獻帝在長安榖貴豆一斛二十餘萬¶
又曰汝南有舊鴻郄陂成帝時丞相翟方進毀之時人歌¶
曰敗我陂者翟子威飴我大豆烹我芋魁(方進宇子威/芋魁芋根也)¶
漢名臣奏曰丞相薛宣曰陛下八月酎祠嘉美上昇皇天¶
報應茂陵寢廟上食日𤣥鳥來至集吐所含大豆紫黒色¶
食物之象也¶
蜀志曰彭羕與諸葛亮書先民有言左手據天下之圖右¶
手刎咽喉愚夫不爲况僕頗別菽¶
魏志曰華佗還家太祖累書呼佗佗恃能饜事猶不上道¶
託妻疾太祖大怒使徃視&KR0002;妻信疾賜小豆四十斛¶
吴志曰孫權北征使陸遜與諸葛瑾攻襄陽陸遜遣親人¶
<pb:KR3k0012_SBCK_841-3a>¶
韓扁賫表報遇敵於江中羅得扁瑾聞之甚懼書與遜云¶
大駕以旋賊得韓扁具知吾闊狹且當急去遜未荅方催¶
人種豆與諸將弈棊射戲如常¶
又曰趙逹善笇使人取小豆數&KR0155;播之席上立處其數驗¶
覆果信計飛蝗射隱伏無不中¶
王隱晉書曰時王浚稱制邊陲潜使人問霍原原不荅浚¶
旣衘之又有遼東内徒三百餘人依山爲賊意欲刼原爲¶
主亦未能行時有謡曰天子在何許近在豆田中浚以爲¶
豆者霍也浚遂害原懸其首諸生悲哭其中¶
宋書曰廢帝子業景和&KR0004;人種紫花草及豆皆化爲白花¶
俄而帝見廢之應¶
南史曰傳琰爲山隂令有二野父争雞琰各問雞所食一¶
人云粟一人云豆乃破得粟罪言豆者縣内稱神明¶
<pb:KR3k0012_SBCK_841-3b>¶
北齊書曰庫狄伏連之家口百數盛夏之日料以倉米二¶
&KR0155;不給塩菜常有飢色冬至之日親表稱賀其妻爲設豆¶
餅伏連問此豆何因而得妻對向於食馬豆中分减充用¶
伏連大怒典馬掌食之人並加杖罰¶
唐書曰裴諝爲河東道租庸等使時大旱諝請入計代宗¶
召見問搉酤之利一歳幾何諝乆之不對帝復問之對曰¶
臣有所思帝曰何思對曰臣自河東來其間三百里見農¶
夫愁歎榖菽未種誠爲陛下憂之而乃責臣以利故臣未¶
敢即對¶
又曰貞元中李元諒爲隴右節度使開部下荒田數十里¶
勸軍士樹藝歳収菽粟數十萬斛¶
山海經曰廣都之野爰有膏菽(菽豆/也)¶
管子曰桓公伐山戎得戎菽以布天下¶
<pb:KR3k0012_SBCK_841-4a>¶
鶡冠子曰兩葉蔽目不見太山兩豆塞耳不聞雷霆¶
孟子曰易其田疇薄其賦稅民可使冨也民非水火不生¶
聖人治天下使菽粟如水火¶
淮南子曰河水中調而冝菽¶
又曰孟夏仲夏天子衣紫衣乗赤(騮赤馬/黒髦也)食菽與雞¶
&KR0003;菀曰齊景公嘗賞賜及後宫文繡&KR0013;臺榭菽粟食鳬鴈¶
出而見殣謂晏子曰此何爲死晏子曰此餒而死公曰嘻¶
寡人之無德也何甚矣對曰君之德著而彰何爲無德也¶
景公曰何爲也對曰君之德及後宫與臺榭君之玩物衣¶
以文繡君之鳬鴈食以菽粟君之營内自樂延及後宫之¶
族何謂其仁徳也頃臣願有請於君之意自樂之心推而¶
與百姓同之則何殣之有君不推此而苟營内好私使財¶
貨偏有所聚菽粟幣帛腐於囷府惠不遍加于百姓公心¶
<pb:KR3k0012_SBCK_841-4b>¶
不周乎萬國則桀紂之所以亡也夫士民之所以叛由偏¶
之也君如察臣嬰之言推君之盛徳公布之於天下則湯¶
武可爲也一殣何足恤哉¶
吕氏春秋曰得時之菽長莖而短足其莢二七以爲族多¶
枝數節競葉嗇實(二七十/四實也)大菽則圎小菽則&KR0366;以芳稱之¶
重食之息以香如此者不蟲先時者必長以蔓浮葉䟽節¶
小美不實後時者短莖䟽節夲虚不實¶
丗&KR0003;曰魏文帝使東阿王七歩作詩不成當行大法王應¶
聲曰箕在釡下燃豆在釡中泣夲自同根生相煎何乃急¶
又曰石崇爲客作豆粥咄嗟便辦恒冬天得韮以萍菹¶
汜勝之書曰大豆保&KR0010;易爲冝古所以備凶年也種大豆¶
率人五畒大豆忌申夘三月榆莢時雨髙田可種大豆夏¶
至後二十日尚可種小豆不保歳難得宜椹黒時種畒五¶
<pb:KR3k0012_SBCK_841-5a>¶
&KR0155;豆生布葉鋤之生五六葉又鋤之治養美田𠭇可得十¶
石一斗大豆有萬千粒¶
又曰夏至二十日可種豆帶甲而生不用深耕豆花憎見¶
曰則黄爛而根焦矣知歳所冝以囊盛種平量理隂地冬¶
至後五十日以發取量之最多者種焉¶
&KR0003;文曰小豆菽也箕豆莖也藿菽之小也¶
物理論曰菽者衆豆之揔名¶
嵇康養生論曰豆令人重榆令人&KR0578;¶
&KR0258;五行書曰常以正月旦亦用月半以麻子七枚赤豆二¶
七枚著井中辟温病甚神効(與龍魚河圗語/卜異故重出)¶
又曰正月七日男吞赤豆七枚女吞十四枚竟年無病¶
益部𦒿舊傳曰朱倉字卿雲之蜀從處士張寧受春秋糴¶
小豆十斛屑之爲粮閉户精誦寧矜之歛得米二十石倉¶
<pb:KR3k0012_SBCK_841-5b>¶
不受一粒¶
陳留𦒿舊傳曰小黄恒牧爲都尉功曹與郎君共歸郷里¶
爲赤眉所得欲殺啖之牧求先死賊義釋之送營豆一斛¶
又曰八月雨爲豆花雨¶
廣雅曰大豆菽也小豆荅(都合/切)也豍(丘迷/切)豆豌豆留豆也¶
胡豆䜶(爻尨𩀱音/切/豆𩀱)也豆角謂之莢其葉謂之藿也巴菽巴¶
豆也¶
廣雅曰重小豆一歳三熟味甘白豆麤大可食刺豆亦可¶
食梪豆苗似小豆紫華可爲&KR0727;生朱提建寧胡豆有青有¶
黄者¶
鄴中記曰石虎諱胡胡物皆改名胡豆曰國豆¶
古今注曰宣帝元康四年南陽雨豆光武建武三年春縑¶
一疋易一斗豆夏野生旅豆民収取之明帝永平十八年¶
<pb:KR3k0012_SBCK_841-6a>¶
下邳雨大豆似槐實¶
王子年拾遺記曰東極之東有湏離豆見日即傾葉食者¶
歷歳不飢豆莖皆大&KR0002;指而縁一莖爛澷數畒¶
愽物志曰左元放度荒年法擇大豆麤細調均種之必生¶
者熟挼令有光使煖氣徹豆心先一日不食以冷水頓服¶
三&KR0155;服訖其魚&KR0079;菜果酒醬鹹酢甘苦之物一不得復經¶
口渴則飲水愼不可煖飲&KR0004;小困極數十日後體力更壯¶
徤不復思食大較法服三&KR0155;爲劑亦當隨人先食多少増¶
損之歳豊欲還食者煑葵子及脂&KR0171;肥&KR0079;羮漸漸飲之湏¶
豆下乃可食豆未下盡而食實物膓塞則殺人(此未試於/理或可尔)¶
又曰人食豆三斗則身重行止動難恒食小豆令人肌燥¶
麤理¶
夲草經曰大豆黃卷味甘平生平澤治濕痺䈥挛𦞃痛生¶
<pb:KR3k0012_SBCK_841-6b>¶
大豆張騫使外國得胡麻　豆或曰戎菽塗癕腫煑汁飲¶
之殺&KR0017;毒止痛赤小豆下水排癕腫血生太山¶
吴氏夲草曰大豆黃卷神農黄帝雷公無毒採無時去面¶
䵟得前胡烏喙杏子牡厲天雄䑕屎共&KR0097;和佳不欲海藻¶
龍膽此法大豆&KR0004;岀圡黄牙是也生大豆神農歧伯生熟¶
寒九月採殺烏頭毒並不用𤣥參赤小豆神農黃帝醎雷¶
公甘九月採小豆花一名應累一名付月神農甘無毒七月¶
採隂乾四十日治頭痛止渴¶
魏王花木志曰交州記木豆岀徐僮間子美似烏頭大葉¶
似栁一年種數年采¶
唐明皇&KR0258;録曰盧懷慎清身素不營産業常器重宋璟及¶
盧從愿見之甚喜留連永日命設食有蒸豆兩甌菜數爼¶
而已此外脩然無辨¶
<pb:KR3k0012_SBCK_841-7a>¶
孔融教髙宻令曰志士鄧子然告困焉得愛釡&KR0067;之間以¶
傷烈士之心今與豆三斛後乏復言¶
曺子建鷂雀賦曰言雀者但食牛矢中豆馬矢中粟¶
葛龔薦戴昱曰兄弟同居二十餘年及爲宗老所分昱持¶
妻子逃舊業入虞澤裙穫野豆以自賑給¶
　　　　　麻¶
毛詩&KR0112;離丘中有麻曰丘中有麻彼留子嗟¶
禮記月令曰仲秋之月天子乃以犬甞麻先薦寢廟(鄭𤣥/注曰)¶
(麻新/黂)¶
爾雅曰黂枲實(孫炎注曰黂/麻子音汾)¶
吕氏春秋曰得時之麻必　以長䟽節而危陽小本而莖¶
堅厚枲以均後熟多榮日夜分復生如此者不蝗(蝗虫不/食麻節)¶
(也)¶
<pb:KR3k0012_SBCK_841-7b>¶
東觀漢記曰周黨遺閔仲叔生麻叔歎曰我欲省煩耳受¶
而不食¶
齊書曰宣帝陳皇后生髙帝髙帝年二歳乳人乏乳后夢¶
人以兩甌麻粥與之&KR0116;而乳驚因此豊足¶
淮南子曰三秋之月天子衣白衣乗白輅食麻與大¶
又曰汾水濛濁而冝麻¶
王子年拾遺記曰有飛明麻葉黒實如玉風吹之如塵亦¶
名明塵麻¶
又曰東極之東有紫麻粒如粟色紫迮爲油則汁如清水¶
食之目視&KR0017;魅又有倒葉麻葉如倒巨色紅紫亦名紅冰¶
麻言水麻乃有實食之顔色白㓗¶
塩鐡論曰大夫李斯與鮑丘子俱事孫卿鮑丘飯麻蓬藜¶
脩道白屋之下李斯爲秦丞相終致五刑¶
<pb:KR3k0012_SBCK_841-8a>¶
本草經曰麻子味甘無毒主&KR0024;中益氣令人肥徤¶
養生要集曰麻子味甘無毒主&KR0024;中益氣服之令人肥徤¶
麻子一名蕡一名麻㪍¶
太平御覽卷第八百四十一¶
<pb:KR3k0012_SBCK_841-8b>¶
