# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:00.862687
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 34
#+PROPERTY: FILE SB11n0727-034太平御覽-卷之三十四.
<pb:KR3k0012_SBCK_034-1a>¶
太平御覽卷第三十四¶
　時序部十九¶
　　熱　寒¶
　　　　　熱¶
釋名曰熱爇也如火之燒𤑔也或曰暑煑也如煑物也¶
&KR0003;文曰溽濕暑也¶
易曰暑往則寒來¶
書曰哲時燠&KR0002;¶
又曰豫&KR0106;燠&KR0002;(君行逸豫/常暖順之)¶
詩曰誰能執熱逝不以濯¶
禮曰季夏之月土潤溽暑(鄭𤣥注曰/潤溽塗漏)¶
又曰仲春行夏令則國乃大旱煖氣早來¶
又曰仲秋行夏令則其國火災寒熱不節¶
<pb:KR3k0012_SBCK_034-1b>¶
漢書曰𦋺賔國武帝時剽殺漢使成帝時復遣使奉獻謝¶
罪杜欽&KR0003;大將軍王鳯不令使(上聲使/去聲)向𦋺賔國曰此國¶
道經大小頭痛之山赤圡身熱之坂令人頭痛歐吐¶
唐書曰代宗時有迎凉草鳯首木迎凉草幹如竹葉細於¶
杉乾枯而未嘗凋落盛暑而刺之䆫户間則凉風自至¶
易稽覽圖曰夏至之後三十日極温¶
京房易飛&KR0049;曰有雲大如車蓋十餘此陽水之氣必暑有¶
暍者(暍音/謁)¶
禮斗威儀曰君喜怒無常時則常熱¶
五經通義曰冬至陽動於下推隂而上之故大寒於上夏¶
至隂動於下推陽上之故大熱於上故易云日月運行一¶
寒一暑日在牽牛則寒在東井則暑牽牛外宿逺人故寒¶
東井内宿近人故温也¶
<pb:KR3k0012_SBCK_034-2a>¶
白虎通曰夏至隂始起反大熱何隂起陽氣推而上故大¶
熱也¶
又曰至人神矣入大澤不濡焚而不能熱也¶
又曰暍者反凍於冷風¶
管子曰善爲國者使農寒耕而熱耘¶
淮南子曰熱焦沙寒凝水¶
抱扑子曰洪從祖仙公毎大醉及夏天盛熱輙入深淵之¶
底一日許乃出以能閉氣胎息故耳¶
又曰或問不熱之道或服玄冰丸或服飛雪散㓜子伯王¶
仲都用此方也¶
桓子新論曰元帝&KR0013;病廣求方士漢中送道人王仲都者¶
詔問所能對曰但能忍寒暑耳因爲待詔至夏大暑日使¶
暴坐又環以十鑪鑄火不言熱而身不汗出¶
<pb:KR3k0012_SBCK_034-2b>¶
益州記曰瀘水即武侯渡處水有熱氣暑不敢行¶
廣志曰南方炎洲炎氣薫數萬里爲寒瘴¶
又曰南方地暑熱交阯麥不成秀䔉不生蕪菁無根¶
括地圖曰天毒國最大暑熱夏草木皆乾死民善没水以¶
避時暑常入寒泉之水¶
語林曰劉眞長見王丞相時盛夏王公以腹熨彈棊局曰¶
何乃渹(吴人以冷爲渹/渹音楚敬切)劉旣出人問見王公如何對曰未見¶
他異唯作吴語耳¶
山海經曰壽林之國爰有大暑不可以徃¶
丗&KR0003;曰荀奉倩與婦至篤冬月婦病熱倩乃出庭中自取¶
冷還以身熨之¶
黄帝素問曰黄帝問歧伯曰人傷於寒而轉爲熱何也曰¶
夫寒盛則生於熱也¶
<pb:KR3k0012_SBCK_034-3a>¶
楚招魂辭曰東方不可託些(些語𦔳/蘇賀切)十日代出流金鑠石¶
些(鑠銷也言東方有扶桑之木十日並在/其上其熱酷烈金石堅剛皆爲銷鑠也)彼皆集之魂往¶
必釋些(釋解也魂/徃必解爛)¶
宋鮑昭苦熱行曰赤坂撗西阻火山燃南威身熱頭且痛¶
鳥墮魂未歸湯泉發雲澤燋煙起石沂日月有&KR0106;昬雨霧¶
未嘗晞丹虵踰百尺𤣥蜂盈十圍含沙射流影吹蠱病行¶
暉瘴氣晝燋體　露夜沾衣飢猿莫暇食晨禽不敢飛毒¶
&KR0075;尚多死渡瀘寜具㫵(病/也)生軀蹈死地昌志登禍機¶
魏王粲大暑賦曰或赫㸍以癉炎或鬱術而燠蒸獸狼望¶
以𠋣喘鳥垂翼而弗翔根生苑而焦炙豈含血而能當仰¶
庭槐而嘯風風旣生其如湯氣呼吸以祛短汗雨下而沾¶
裳就清泉以自沃猶淟涊而不凉體煩茹以於悒心憤悶¶
而窘惶¶
<pb:KR3k0012_SBCK_034-3b>¶
又曹植大暑賦曰大暑赫其遂蒸元服革而尚黄虵拒鱗¶
於靈窟龍解角於皓蒼遂乃温風赫㸍草木垂幹山拆海¶
沸沙融礫爛飛魚躍渚潜黿浮岸鳥張翼以逺栖獸交逝¶
而雲散¶
晉傳咸感凉賦曰踐朱明之中月暑&KR0650;隆以肇興赫融融¶
以彌熾乃沸海而焦陵¶
稽含困熱賦序曰夫閏於夏則崇暑在冬則増寒永熈元¶
年閏在仲夏三伏之節始奏啇秋之辰未期余以下里貧¶
生居室卑陋小巷不來清風短廡不足增䕃外困流汗内¶
懷煩暵歎彼夏屋之士口饜珎味體逸髙廊並天而寒暑¶
殊同丗而憂樂異¶
卞伯玉大暑賦曰體沸灼乎如燎汗流瀾&KR0006;珠連¶
程曉詩曰平生三伏時道路無行車閉門避暑卧出入不¶
<pb:KR3k0012_SBCK_034-4a>¶
相過今丗能襶(能音柰/襶音戴)子觸熱到人家主人聞客來頻就¶
(子六/切)柰此何謂當行起去安坐止跘跨(跘音盤/跨音誇)所說了無¶
急&KR0689;吟一何多疲倦向之以甫問居極郍摇扇臂中疼流¶
汗正澇沲莫謂此小事亦是人一瑕傳戒諸髙明熱行冝¶
見呵¶
晉傳𤣥詩曰朱明運將極溽暑晝夜興裁動四支廢舉身¶
&KR0002;山陵珠汗洽玉體呼吸氣鬱蒸塵垢自成&KR0378;素粉隨手¶
凝¶
魏曹植九詠曰温風翕&KR0006;煎沙石(翕熱/皃也)鳥罔竄&KR0006;獸無蹠¶
(蹠之石切足履踐也言天煖石焦/地熱鳥無所逃獸無所蹈履也)¶
　　　　　寒¶
釋名曰寒捍也捍格也¶
&KR0003;文曰　寒也從雨執聲&KR1006;清寒也(丁/念切)¶
<pb:KR3k0012_SBCK_034-4b>¶
書曰休徴謀時寒&KR0002;咎徴急&KR0106;寒&KR0002;(孔安囯曰君能謀則/時寒順之君行急則)¶
(常寒/順之)¶
又曰冬祁寒小民亦惟曰怨咨¶
詩曰一之日觱發(風寒/也)二之日栗列(寒氣/也)¶
又曰北風刺虐也衛國並爲威虐百姓不親莫不相携持¶
而去焉北風其凉雨雪其滂(北風寒凉之風也滂盛貌也/箋云寒凉之風病害萬物諭)¶
(君政教酷暴使/民散亂而去)¶
禮記曰天地嚴凝之氣始於西南而盛於西北此天地之¶
義氣也¶
又月令曰仲春行秋令則寒氣惣至¶
又曰季冬之月命有司大儺旁磔以送寒氣(鄭𤣥曰丑爲/牛言歲正者)¶
(也送猶/畢也)¶
又曰九月中氣是月也霜始降則百工休(謂膠&KR0238;/作停)乃命有¶
<pb:KR3k0012_SBCK_034-5a>¶
司曰寒氣惣至人力不堪其皆入室(霜降後清風戒寒/所以令人入室)¶
又曰孟冬行夏令則國多暴風(巽爲風立夏巽用事/故行夏令則多暴風)方冬不¶
寒(夏氣干時/方冬而温)蟄虫復出(虫以寒蟄/温而復出)¶
又曰大寒之日雞始乳鴈北嚮¶
又曰是月也乃命有司曰寒氣緫至民力不堪其皆入室¶
又曰季春行冬令則寒氣時發草木皆肅¶
又曰孟冬行夏令則國多暴風方冬不寒蟄虫復出¶
傳曰楚莊王圍蕭申公巫臣曰師人多寒王廵三軍拊而¶
勉之三軍之士皆如挾纊¶
史記曰須賈見范睢曰今叔何事范睢曰臣爲人傭賃須¶
賈意哀之留與坐飲食曰范叔寒如此哉乃取一綈&KR0129;以¶
賜之¶
漢書曰上聞韓王信降匈奴上將擊之連戰乗勝逐北至¶
<pb:KR3k0012_SBCK_034-5b>¶
樓煩㑹大寒士卒墮指者十二三¶
又曰邴&KR0123;爲廷尉時有老人年八十餘無子妻死娶後妻¶
生一子而翁老死其子年數歳有前妻女曰非我父之胤¶
遂上聞&KR0123;曰吾聞老人之子而不耐寒日中無影遂令驗¶
之皆如其言¶
又曰晁錯上書曰夫胡貉之地積隂之處也木皮三寸(文/潁)¶
(曰土地/寒故也)冰厚六尺食肉而飲酪其人宻理鳥獸毳毛其性¶
能(音/耐)寒¶
又曰王莽天鳯四年八月莽親之南郊鑄作威斗鑄日大¶
寒百官人馬有凍死者¶
又曰雲南郡有熊倉山特寒四月五月中猶積雪皓然¶
謝承後漢書曰盛夏多寒韋彪上䟽諌曰臣聞治政之夲¶
必順隂陽伏見立夏以來當暑而寒迨刑罰刻急郡國不¶
<pb:KR3k0012_SBCK_034-6a>¶
時令之所致也¶
東觀漢記曰王郎起兵上自東南馳夜至無蔞亭時天寒¶
冽衆皆飢疲馮異上豆粥明旦上謂諸將曰昨得公孫(馮/異)¶
(字公/孫)豆粥飢寒俱解¶
續漢書五行志曰獻帝&KR0004;平四年六月寒風如冬時¶
又曰和光六年冬大寒北海東萊瑯邪井中冰厚尺餘大¶
有年¶
又窮谷之地固隂冴寒¶
趙書曰汲桑六月盛暑重裘累茵使人扇之患無清凉斬¶
扇者軍中謂之謡曰奴爲將軍何可羞六月累茵披貂裘¶
不識寒暑斬人頭¶
易稽覽圖曰冬至之後三十日極寒¶
京房易妖占曰春夏寒政教急¶
<pb:KR3k0012_SBCK_034-6b>¶
又京房傳曰有德遭險兹謂逆命厥異春寒秋運斗樞日¶
行失則雖當燠反寒¶
春秋考異郵曰繆公即位仲夏大寒冰錯亂甚也¶
老子曰躁勝寒靜勝熱¶
文子曰婦人當年不織天下有受其寒者¶
尸子曰雨雪楚莊王&KR0013;裘當户曰我猶寒彼百姓賔客甚¶
矣乃使廵國中求百姓賔客之無居𪧐絶粮者賑之國人¶
大恱¶
又曰朔方之寒冰厚六尺木皮三寸北極左右有不釋之冰¶
晏子曰景公時雪三日公&KR0013;狐白裘晏子入公曰恠哉雨¶
雪三日不寒晏子曰古之賢君飽而知人飢暖而知人寒¶
公曰善出裘發粟以與飢寒者¶
又曰景公起火臺歳寒&KR0229;人凍餒者有焉¶
<pb:KR3k0012_SBCK_034-7a>¶
管子曰大寒大暑大風大雨其至不時此謂四刑¶
淮南子曰北方有北極之山曰寒門(積寒所在/故曰寒門)¶
又曰夏䖝不可與語寒(蜩蟬不/知寒雪)¶
又曰青女(天神青/女玉女)仲春二月之夕乃閉其寒¶
吕氏春秋曰衛靈公天寒鑿池宛春曰天寒恐傷民公曰¶
寒哉春曰君衣狐裘坐熊席取火是故不寒民衣弊不苴¶
君則不寒民則寒矣公曰善命罷&KR0229;左右曰是德必歸於¶
春不可公曰春而有之善乃寡人之善也衛人恱當時謂¶
公得君道矣¶
又曰冬之德寒¶
又曰見瓶水之冰而知天下之寒(淮南子/又載也)¶
國語曰火見而清風戒寒(火心星青/風寒風也)清風至而脩城郭¶
戰國䇿曰田單爲齊相過淄水有老人渉淄而寒不能行¶
<pb:KR3k0012_SBCK_034-7b>¶
單乃解裘衣與之襄王曰單之厚施欲取我國乎有貫珠¶
者聞之曰不知因以爲巳下令曰寡人憂民之寒單解裘¶
衣與之稱寡人意於是閭里相與語曰單之愛人乃王之¶
教也¶
周書時訓曰小寒之日鴈不北嚮民不懷主鵲不始巢國¶
家不寧雉不始雊國乃大水大寒之日雞不乳淫女亂男¶
鷙鳥不厲國不除兵水澤不堅言乃不從¶
&KR0003;苑曰國有五寒而水凍不與焉一曰政外二曰女廣三¶
曰謀泄四曰不敬卿士而國敗五曰不能治内而務外此¶
五者一見惟禍無福¶
桓譚新論曰元帝時漢中送道人王仲都能忍寒乃於盛¶
寒日令&KR0221;衣載以駟馬於昆明池上環水而走御者厚衣¶
狐裘甚寒而仲都獨無變色此耐寒也〇方言曰&KR1404;寒也¶
<pb:KR3k0012_SBCK_034-8a>¶
論衡曰&KR0003;寒温者曰人君喜則温怒則寒¶
又曰河東項曼都好道學仙去家三年而反曰去時有數¶
仙人將上天離月數里而上月之旁其寒凄凄¶
穆天子傳曰天子遊黄室之丘日中大寒雨雪有凍死人¶
天子作黄竹詩以&KR0598;之¶
葛仙公別傳曰公與客談語時天大寒仙公謂客曰居貧¶
不能人人得鑪火作請一大火共致暖者仙公因吐氣火¶
赫然從口出湏&KR0119;火滿屋客皆熱脫衣¶
孝子傳曰閔子騫事後母絮騫衣以蘆花御車寒失紖父¶
怒笞之後撫背之衣單父乃去其妻騫啓父曰母在一子¶
寒母去三子單¶
石虎别傳曰十三年春二月虎率三公九卿躬耕籍田后¶
率二夫人命婦先蠶近郊是歳八月雨雪大寒行旅凍死¶
<pb:KR3k0012_SBCK_034-8b>¶
鐘離意别傳曰嚴遵昔與光武俱爲諸生暮夜宿息二人¶
寒不得寢卧更相謂曰後日豪貴憶此勿相忘別後數年¶
光武有天下徴遵不至也¶
西京雜記曰淮南王好方士士皆以術見嘘吸爲寒暑¶
劉向别録曰燕地寒谷不生五榖鄒衍吹律以暖之乃生¶
禾&KR0112;因名&KR0112;谷¶
廣志曰挹樓國城寒人多穴居也¶
又曰北方寒冰厚三尺地凍入一丈氣出口爲凌馬首常¶
創¶
洪範五行傳曰秦始皇九年四月寒凍民有死者¶
又曰聽不聦事不謀厥罰&KR0106;寒¶
晉朝&KR0258;事曰永寧二年十二月大寒凌破河橋¶
又曰大興四年大寒傷民冰厚時王敦肆亂殺戮忠良¶
<pb:KR3k0012_SBCK_034-9a>¶
神異經曰北方有増冰萬里厚百丈下有鼷䑕在冰下圡¶
中其形如䑕食冰草肉重萬斤作脯食之巳熱其毛長八¶
尺可以爲褥卧之可以却寒¶
又曰東南方海中烜(興逺/切)洲上有湖其中唯有鯽魚長八¶
尺食之冝暑而辟風寒(㝷陽有林湖鯽魚大二尺/餘食之肥美可以巳寒)¶
黄帝素問曰地氣上爲寒¶
太公金匱曰武王伐紂紂駐洛邑天隂寒雨雪十餘日¶
漢張奐與延篤書曰太隂之地冰厚三尺木皮三寸風寒¶
冽肌傷骨但以非老憊者所堪而復加之以師旅因之以¶
飢饉衆艱罄集不可一二而言也¶
後漢張衡思𤣥賦曰逼區中之隘陋&KR0006;將北度而宣遊(宣/遍)¶
(也)行積冰之皚皚&KR0006;清泉泫而不流(冴凍/也)寒風凄其永至¶
&KR0006;拂穹岫之騷騷𤣥武縮於殻中&KR0006;騰虵寃而自糾(龜與/虵交)¶
<pb:KR3k0012_SBCK_034-9b>¶
(曰𤣥/武也)魚矝鱗而并凌&KR0006;鳥登木而失條(凌氷/也)¶
晉潘岳寡婦賦曰夜漫漫以悠悠&KR0006;寒凄凄以凛凛¶
魏應璩新詩曰嵐山寒折骨面目盡生瘡(嵐山𦍑/中山名)¶
傳玄詩曰季冬時𢡖烈猛寒不可勝嚴風截人耳素雪隨¶
地凝牀上飛霜起波中自生冰未夕結重衾崇朝不敢興¶
又陸機樂府苦寒行曰北遊幽朔城凉野多嶮難俯入穹¶
谷底仰陟髙山盤凝冰結重澗積雪&KR0013;長巒隂雲與巖側¶
悲風鳴樹端不覩白日景但聞寒鳥喧猛虎慿林嘯𤣥猿¶
臨岸歎(平/聲)夕宿喬木下𢡖愴&KR0106;尠歎渇飲堅冰漿飢噉零¶
露飡¶
又連珠曰沉寒凝海不能結風¶
琴操曰曽子嘗耕於泰山之下遭天雨雪寒凍旬日不得¶
歸乃作憂思歌也¶
<pb:KR3k0012_SBCK_034-10a>¶
宋𡊮淑七言詠寒雪曰渚幽寒&KR0006;石烟聚日華收&KR0006;山氣¶
深邊亭哀&KR0006;夜燧滅孫松振&KR0006;空岫吟魚戢鱗&KR0006;鳥矝翰¶
虹蟄火&KR0006;龍藏金¶
太平御覽卷第三十四¶
<pb:KR3k0012_SBCK_034-10b>¶
