# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:25.033816
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 484
#+PROPERTY: FILE SB11n0727-484太平御覽-卷之四百八十四.
<pb:KR3k0012_SBCK_484-1a>¶
太平御覽卷第四百八十四¶
　　人事部一百二十五¶
　　　　　貧上¶
&KR0003;文曰貧財分少也¶
尚書六極四曰貧¶
毛詩曰岀自北門憂心殷殷終窶且貧莫知我艱(窶者無/禮也貧)¶
(者困/於財)¶
又曰自我徂爾三歲食貧¶
又曰大東小東杼軸其空¶
禮記曰君子雖貧不鬻&KR0021;噐雖寒不衣&KR0021;服¶
又曰子路曰傷哉貧也生無以養死無以爲禮子曰啜菽¶
飲水盡其歡斯之爲孝歛手足形還葬而無槨稱其財斯¶
之謂禮(還猶疾謂不/及其日月也)¶
<pb:KR3k0012_SBCK_484-1b>¶
又曰君子辭貴不辭賤辭冨不辭貧¶
又曰儒有一畒之宫環堵之室蓽門圭竇蓬户甕牗易¶
衣而出併日而食不隕穫於貧賤不充詘於冨貴¶
左傳曰室如懸罄¶
論語曰貧而無謟¶
又曰貧與賤是人之所惡也不以其道得之不去也¶
又曰衣敝緼袍與衣狐狢者立而不耻者其由也與(緼絮/也)¶
賢哉回也一簞食一瓢飲在陋巷人不堪其憂回也不改¶
其樂¶
又曰&KR0022;有道貧且賤焉耻也¶
又曰君子憂道不憂貧¶
家語曰端木賜駟馬連&KR0016;以從原憲居蓬蒿之中并日而¶
食子貢曰甚矣子之病矣¶
<pb:KR3k0012_SBCK_484-2a>¶
國語曰叔向見韓宣子憂貧叔向賀之宣子曰吾有卿名¶
而無其實無以從二三子(家貧則不/及人也)吾是以憂子賀我何¶
故對曰昔欒武子無一卒之田(武子晉正卿欒書也大夫/一卒無者不及上大夫)¶
其官不備其宗噐(噐&KR0021;/噐也)宣其德行愼其憲則諸侯親之戎¶
翟懷之今吾子有欒武子之貧吾亦爲能其德也是以賀¶
&KR0002;憂德之不脩而患貨之不足將弔不暇何賀之有也¶
史記曰叔孫敖知優孟之賢病且死謂其子曰我死汝必¶
貧困其子無立錐之地¶
又曰寗戚衛人也欲仕齊家貧無以自資乃賃爲人推車¶
至齊國桓公出戚望見車駕乃於車下飯牛扣牛角而歌¶
桓公聞之撫手曰異哉此人乃非常人也命管仲迎之以¶
爲上卿¶
又曰馮驩齊人貧乏不能自存使人屬齊相孟甞君願&KR0009;¶
<pb:KR3k0012_SBCK_484-2b>¶
食門下孟甞君曰客何能也對曰無能孟甞君&KR0015;而受之¶
左右皆知君賤之食以草具居有頃驩&KR0029;柱彈其劒鋏而¶
歌曰長鋏歸來乎食無魚左右以告孟甞君食之乃比門¶
下諸客居有頃復歌曰長鋏歸來乎岀無車左右以告孟¶
甞君爲之駕比門下客後有頃復歌曰長鋏歸來乎無以¶
爲家左右皆惡之以其貪不知足也孟甞君問驩曰公有¶
親乎對曰有母孟甞君令人給其食用無使乏驩乃不復¶
歌後孟甞君出記事問門下諸客有能習計㑹能爲吾收¶
債於薛乎驩獨署曰臣能孟甞君怪曰此誰乎左右曰歌¶
夫長鋏歸來者也孟甞君&KR0015;曰客果有能吾&KR0018;之未之見¶
也請而見之謝曰文倦於事憒於憂乆闕罪於先生先生¶
不羞乃有意欲爲收債乎驩對曰願之於是約車治裝載¶
劵契將行驩問曰收債畢市何物而返也孟甞君曰視吾¶
<pb:KR3k0012_SBCK_484-3a>¶
家之寡有者驩遂驅而之薛使吏召諸民當償債者悉來¶
合劵劵旣合驩乃矯君命以所債賜諸民因燒其劵民皆¶
呼萬歲驩遂長驅而還見孟甞君君怪其疾也衣冠而見¶
之曰債畢乎對曰畢向市而返對曰臣竊計宫中珎寳盈¶
室車馬實於外廐美人充下陳君家所寡有者義耳&KR0060;爲¶
君市義孟甞君曰市義若何對曰今君有區區之薛不附¶
愛子其民因而賈利之臣&KR0060;矯君命盡以賜之而燒其劵¶
民時稱萬歳此臣爲君市義也孟甞君不悅曰先生休矣¶
於是朞年人或毀孟甞君於湣王曰孟甞君將亂及王出¶
畋忽有刼王者意甚疑之孟甞君將出奔其舎人魏子&KR0004;¶
爲君收邑三返而不敢入君問之對曰有賢者竊爲君教¶
與之以故無入至是魏子所與賢者聞孟甞君出上書言¶
其不亂請以身盟遂自刎於宫門湣王大驚乃復召孟甞¶
<pb:KR3k0012_SBCK_484-3b>¶
君孟甞君謝病歸老於薛未至百里民扶老携㓜迎於道¶
傍孟甞君頋謂驩曰先生所爲文市義者乃今見之矣驩¶
對曰狡兎有三窟僅得免於死矣今君止有一窟未得髙¶
枕而卧也請爲君復鑿二窟孟甞君與車五十乘金百斤¶
西遊於梁&KR0003;魏王曰齊放其大臣孟甞諸侯先迎之者國¶
冨兵強於是魏昭王以其故相爲上將軍而虚相位遣謁¶
者賫黄金千斤車乗徃聘孟甞君固辭不徃魏使三返湣¶
王聞之君臣恐懼遣太傅賫黄金千斤文馬二駟以謝孟¶
甞君使返國驩又請曰願得先生&KR0021;噐立宗廟於薛廟旣¶
成還報曰三窟以就君可髙會而樂矣孟甞君乃還爲齊¶
相¶
又曰顔無繇字路顔淵父也回死顔路貧請孔子車以葬¶
(孔安國曰賣/車以作椁也)孔子曰才不才亦各言其子鯉也死有棺而¶
<pb:KR3k0012_SBCK_484-4a>¶
無槨吾不徒行以爲之槨以吾從大夫之後不可徒行也¶
又曰魏悖少時欲求見齊相曹叅家貧無以自通乃常獨¶
早夜掃齊相舎人門外舎人怪之以爲物而伺之獨得勃¶
勃曰願見相君無因故爲子掃欲以求見於是舎人見之¶
曹叅因以爲舎人¶
又曰東郭先生拜爲都尉先生乆待詔公車貧困飢寒衣¶
弊履不完行雪中履有上無下足盡踐地道人&KR0015;之¶
又曰甘茂亡&KR0087;奔齊逢&KR0171;代爲齊使於&KR0087;茂曰臣得罪於¶
&KR0087;懼而逃無所容跡臣聞冨人女會績貧人女曰我無以¶
置燭而子之火光有餘子可分我餘光無損子明今臣困¶
願以餘光振之¶
漢書曰司馬相如字長卿成都人家貧甞於臨卭市與人¶
沽酒傭爲洒掃身着牘鼻布裩於市中然少好讀書學擊¶
<pb:KR3k0012_SBCK_484-4b>¶
劒小名犬子慕藺相如之爲人更名曰相如後遊梁數年¶
歸素與臨卭令王吉善臨卭多冨人有卓王孫程鄭相謂¶
曰今有貴客爲具召之并召令令旣至請長卿長卿謝不¶
能臨臨卭令不敢甞食乃自起迎相如相如不得巳而強¶
徃一坐盡歡酒酣令前奏琴曰竊聞長卿好之願以自娯¶
相如爲鼔一弄卓王孫有女文君新寡好音竊窺之相如¶
乃挑之文君夜奔相如相如與馳歸成都家徒四璧立卓¶
王孫大怒女不才我不忍赦一錢不分文君乆之與相如¶
俱至臨卭買酒舎乃令文君當壚相如與傭保&KR0258;作於市¶
卓王孫耻之昆弟諸公謂王孫曰一女所不足者非財也¶
今文君失身於相如相如雖貧其人才足依也柰何相辱¶
如此王孫不得巳分與僮僕百人錢百萬文君與相如乃¶
歸成都武帝立蜀人楊德意爲狗監侍上讀子虚賦而善¶
<pb:KR3k0012_SBCK_484-5a>¶
之曰朕獨不得與此人同時意曰此臣之邑人司馬相如¶
爲此賦上驚乃召問相如相如曰然此乃諸侯之事未足¶
可觀乃作上林賦賦成奏之帝大恱以相如爲郎後拜中¶
郎將建節使至蜀蜀太守郊迎縣令&KR0018;弩先驅於是郷閭¶
故人及卓王孫諸公因門下獻牛酒以交歡王孫於是喟¶
然歎曰老人所恨得使女事相如乃晚耳¶
又曰晁錯奏曰古者稅民不過什一&KR0087;則不然用商鞅之¶
法改帝王之制除井田民得賣買冨者連阡陌貧者亡立¶
錐之地故貧民常衣馬牛之衣而食犬&KR0510;之食¶
又曰陳平陽武戸牗郷人少時家貧有田三十&KR0383;與兄伯¶
居常耕田縱平使遊學平爲人長大美色人或謂平貧何¶
食而肥&KR0002;是其嫂疾平之不親家事曰食糠籺耳有叔如¶
此不如無平好讀詩書家貧居窮巷以席爲户然門外多¶
<pb:KR3k0012_SBCK_484-5b>¶
長者車轍¶
又曰酈食其陳留髙陽人好讀書家貧落魄無衣食業爲¶
里監門吏然縣中賢豪不敢役皆謂之狂生¶
又曰韓信淮隂人家貧無行不得推擇爲吏不能治生爲¶
商賈從常人&KR0009;食其母死無以葬乃行營髙燥地令傍可¶
置萬家者¶
又曰倪寛千乗人治尚書歐陽生貧無貲用帶經而鋤休¶
息輙誦讀¶
又曰嚴助侍讌從容上問所欲對曰家貧爲友壻冨人所¶
辱願爲㑹稽太守於是拜之¶
又曰王章字仲卿太山鉅平人爲諸生學長安獨與妻居¶
章疾病無&KR0013;卧牛衣中與妻决涕泣其妻呵怒曰仲卿京¶
師尊貴在朝廷人誰踰仲卿者今疾病困厄不自激卯廼¶
<pb:KR3k0012_SBCK_484-6a>¶
反涕泣何鄙也¶
又曰朱買臣字翁子吴人也家貧好書不治産業常刈薪¶
樵以自賣給食擔束薪行且誦書其妻亦&KR0018;載相隨數止¶
買臣無歌謳道中買臣愈益疾歌妻羞之求去買臣&KR0015;曰¶
我年五十當冨貴今四十餘矣汝苦日乆待我冨貴報汝¶
功力妻恚曰如公等終餓死溝中耳何能冨貴買臣不能¶
留即聽去¶
又曰蔡義河内温人以明經給事大將軍幕府家貧常歩¶
行資禮不逮衆門下好事者相合爲義買犢車令乗之¶
又曰主父偃齊國臨淄人學長短縱撗術晚廼學易春秋¶
百家言遊齊諸子聞諸儒生相與排擯不容齊家貧假貸¶
無所得北遊燕趙中皆莫能厚遇¶
又曰陳湯字子公山陽瑕丘人少好學書慱逹善属文家¶
<pb:KR3k0012_SBCK_484-6b>¶
貧取貸無節不爲州里所稱¶
又曰貢禹上書曰臣禹年老貧窮家貲不满萬錢妻子糠¶
豆不贍短&KR0260;不完有田百三十&KR0383;¶
又曰楊雄以病免復召爲大夫家素貧&KR0285;酒人希至其門¶
下有好事者載肴從遊學¶
又曰張竦居貧無賔客時有好事者從之質疑問事論道¶
經書而巳¶
又曰匡衡字稚圭東海承人父丗農夫至衡好學家貧傭¶
作以供資用尤精力過人¶
范曄後漢書曰孫期字仲式濟隂人也少爲諸生家貧事¶
母至孝牧豕於大澤中以奉焉逺人從其學者皆執經壟¶
畔以追之里落化其譲¶
又曰申屠蟠字子龍陳留外黄人也家貧傭爲&KR0238;工郭林¶
<pb:KR3k0012_SBCK_484-7a>¶
宗見而竒之¶
又曰李充字大遜陳留人家貧兄弟六人同衣逓食妻&KR0060;¶
爲充曰今貧若此難以乆留妾有私財願思分異充僞許¶
之曰當醖酒㑹内外共議旣而致酒宴客充前跪白母此¶
婦無&KR0250;教充離間母兄今遣斥便叱去之¶
謝承後漢書曰王充字仲任上虞人少孤郷里稱孝到京¶
師受業太學&KR0054;覽而不守章句家貧無書常遊洛陽市肆¶
閱所賣書目一見輙能誦憶遂慱通衆流¶
又曰張楷字公超治嚴氏春秋古文尚書門徒皆造問焉¶
車馬填門貴戚之家皆起舎巷以&KR0049;過客之利楷疾其如¶
此輙徙避家貧無爲業常乗驢車至縣賣藥足給食輙還¶
郷里¶
東觀漢記曰符融妻亡貧無殯斂郷人欲爲具棺服融不¶
<pb:KR3k0012_SBCK_484-7b>¶
肯受曰古之亡者弃之中野唯妻子可以行志但土埋藏¶
而巳¶
又曰桓榮字春卿沛郡龍亢人也少學長安治歐陽尚書¶
事&KR0054;士朱普貧窶無常客傭以自給精力不倦十五年不¶
闚家¶
又曰閔仲叔居安邑老病家貧不能買肉日買一片猪肝¶
屠者或不肯爲斷安邑令&KR0049;之問諸子何飯食對曰但食¶
猪肝屠或不肯與之令出勑市吏後買輙得仲叔怪問其¶
予道&KR0250;乃歎曰閔仲叔豈以口腹累安邑耶遂去之沛¶
又曰周紆爲渤海太守赦令詔書到門不出夜遣吏到属¶
縣書決罪行刑坐徴詣廷尉繫獄數曰免歸家貧無以自¶
賑贍身築壍以給食章帝知憐之復以爲郎¶
華嶠後漢書曰范式爲荆州刺史友人南陽孔嵩家貧親¶
<pb:KR3k0012_SBCK_484-8a>¶
老乃變名姓傭爲新野河里街卒式行部到新野而縣選¶
嵩爲導騶迎式式見而識之呼嵩把臂曰子非孔仲山耶¶
對之歎息語及平生曰共與俱曳長&KR0322;遊集帝學吾蒙國¶
恩致位牧伯而子懷道隱身處於卒伍不亦惜乎嵩曰昔¶
侯嬴長守於賤業晨掃門肆志於抱關子居九夷不患其¶
陋貧者士之冝豈爲鄙哉式勑縣代嵩嵩以爲先傭未竟¶
不肯去¶
續漢書曰范丹桓帝時以丹爲萊蕪長不到官後辟太尉¶
府自以狷急不能從俗常佩韋於朝徒行&KR0102;服賣小於市¶
遭黨人禁錮遂推鹿車載妻子捃拾自資或依&KR0043;樹䕃如¶
此十餘年乃結草室内居焉閭里歌曰甑中生塵范史雲¶
釡裏生魚范萊蕪¶
又曰呉祐年二十䘮父居無擔石而不受贍遺常牧豕於¶
<pb:KR3k0012_SBCK_484-8b>¶
長垣澤中行吟經書遇父故人謂之曰卿二千石子而自¶
業賤事縱子無耻奈先君何祐辭謝而巳守志如&KR0004;也¶
又曰王苑字仲安貧賤茅屋蓬户藜藿¶
謝承後漢書曰施延字君子沛人家貧母老常鬻力供養¶
種&KR0050;自給位至太尉¶
又曰永平五年班超兄固&KR0013;召詣校書超與母隨至洛陽¶
家貧常爲傭書以供養乆傭甞苦輟業投筆歎曰大丈夫¶
無它志略獨當効&KR0019;介子張騫立功異域以取封侯安能¶
乆事筆硯乎¶
魏略曰常林少單貧雖貧自非手力不取之於人性好學¶
漢末爲諸生帶經耕鋤其妻自擔餉餽之林雖在田野其¶
相敬如賔¶
又曰黄&KR0004;中儒雅並進而揚沛本以事服能見遂以議郎¶
<pb:KR3k0012_SBCK_484-9a>¶
冗散里巷沛前後宰歷城守不以私計意故身退之後家¶
無餘積治疾於家荒田二頃起蝸牛廬居止其中也¶
典略曰程堅字謀甫南陽舞隂人仁孝清㓗居貧無資磨¶
鏡自給不受人施諸嫗共&KR1934;更相呼食有或不食也相謂¶
曰非程謀甫何爲不食人食耶¶
又曰劉陶字子竒川人丗祖十八年徙六郡大族陶曽祖¶
自齊來丗以儒學安貧樂道故仕不過孝廉¶
又曰裴潜毎之官不將妻子妻子貧乏織荆芘以自供群¶
弟之田廬常歩行家人小大或并日而食¶
晉中興書曰王猛北海人居魏土少貧賤鬻畚爲業甞至¶
洛陽貨畚有一人於市貴買畚而無直曰可隨我去取直¶
猛隨行不覺逺忽至深山語猛且住樹下當先啓道君來¶
須&KR0119;猛進見一公踞胡牀頭鬢悉白從十許人一人引猛¶
<pb:KR3k0012_SBCK_484-9b>¶
云大司馬公可進猛因拜公公曰王公何縁拜即十倍酬¶
畚直遣人送猛出頋視乃嵩山¶
又曰劉寔字子真平原髙唐人少貧共糠飯繩索作衣賣¶
手繩口誦¶
又曰淳于智字叔平濟北人上黨鮑瑗家少䘮疾貧苦謂¶
曰淳于叔平神人也何不試就卜瑗乃令智作卦卦成曰¶
君謂宅東北有大桑樹君徑至市入門數十歩當有一人¶
將新馬鞭者就請還買以懸此桑樹三年當&KR0064;得財也¶
瑗承其言詣市果得馬鞭懸之正三年後浚井得錢千萬¶
銅鐵&KR0258;噐復可二十餘萬於是家業用展病者亦愈¶
太平御覽卷第四百八十四¶
