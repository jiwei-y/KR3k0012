# -*- mode: mandoku-view -*-
#+TITLE: 太平御覽
#+DATE: 2015-09-23 10:14:04
#+PROPERTY: LASTPB  <md:KR3k0012_SBCK_736-1a>
#+PROPERTY: JUAN 738

¶
<md:KR3k0012_SBCK_737-1a>¶
<pb:KR3k0012_WYG_737-1a>
欽定四庫全書
　太平御覽卷七百三十七¶
　　　　　　　　　　　　宋　李昉等　撰
　　方術部十八¶
　　　　禁¶
後漢書曰章帝時有夀光侯者(夀姓也風俗通云/夀於姚吳大夫)能
劾百鬼¶衆魅令自縳見形其鄉人有婦為魅病侯為
劾之得大蛇¶數丈死於門外又有神樹人止者輒死
<pb:KR3k0012_WYG_737-1b>
鳥過者必墜侯復¶劾之樹盛夏枯落見大蛇長七
八丈懸死其間帝聞而徴¶之乃試問之曰吾殿下
夜半後常有數人絳衣被髪持火相隨豈¶能劾之
乎侯曰此小怪易消耳帝偽使三人為之侯劾三¶
人登時仆地無氣帝大驚曰非魅也朕相試耳解
之而蘓¶
又曰徐登者閩中人也本女子化為丈夫善為巫術¶
又趙炳字公阿東陽人能為越方時遭兵亂疾疫大起<md:KR3k0012_SBCK_737-1b>¶
<pb:KR3k0012_WYG_737-2a>
二人遇於烏傷溪水之上¶遂結言約共以其術療病各相
謂曰今旣同志可¶各試所能登乃禁溪水水為不流炳
復吹禁枯樹樹即生¶荑(注云荑者/楊之秀也)二人相視而笑共行
其道焉登年¶長炳師事之具尚清儉禮神惟以東流水
為酌削桑皮為¶脯但行禁架所療皆除(禁架即/禁術也)後登物
故炳東入章安百¶姓未之知也炳乃故升茅屋梧鼎而
㸑主人見之驚懅(梧枝¶也/懅忙也)炳笑不應既而㸑熟屋無損
異又嘗臨水求渡舩人¶不和之(和猶許也俗本/作知者誤也)炳乃張
<pb:KR3k0012_WYG_737-2b>
蓋坐其中長笑呼風亂流¶而濟¶
吴志曰賀齊討山賊中有善禁者每當交戰官軍刀劒
皆¶不得拔弓弩射矢皆還自向輒致不利齊長情有思乃
曰吾¶聞金有刃者可禁蟲有毒者可禁其無刃毒則不
可禁彼<md:KR3k0012_SBCK_737-2a>¶必能禁吾兵也必不能禁無刃物矣乃多作勁
木白棓選有¶力精卒五千人為先登盡捉棓彼山賊恃其
善禁不嚴備¶於是官軍以白棓擊之彼禁不復行擊殺
者萬計
<pb:KR3k0012_WYG_737-3a>
蕭子顯齊書曰陳顯逹南彭城人顯逹出杜姥宅大戰
被¶賊矢中在眼拔箭而鏃不出地黄村潘嫗善禁先以
釘釘¶柱中嫗禹歩作氣釘即時出乃禁顯逹目中鏃出
之¶
又曰顧歡弟子鮑靈綬門前有一株樹本十餘圍上有
精¶魅數見影動印樹即枯死山隂白石村多邪病村人
吿訢¶求哀歡住村人為講老子規地作獄有頃見&KR0546;貍
黿龜自¶入獄中者甚多即命殺之病者皆愈又有病邪
<pb:KR3k0012_WYG_737-3b>
者問歡歡¶曰家書有否曰唯有孝經歡曰可取置病人
枕邊恭敬之¶自差病者果愈人問其故荅曰善穰惡正
勝邪此病者所¶以瘳<md:KR3k0012_SBCK_737-2b>¶北齊書曰崔子武季舒之族孫也㓜時宿於外祖揚州
刺¶史趙郡李憲家一夜夢一女姿色甚麗自云封龍王
女願¶與崔郎私通子武悦之牽其衣裙㣲有裂綻未曉
吿辭結¶帶而别至明訪問乃是山神遂往祠中觀之傍
畵女容狀¶即夢中見者裂裙尚存結帶猶在子武自是
<pb:KR3k0012_WYG_737-4a>
通夢恍惚成¶疾後逢醫禁之乃絶¶
隋書曰張文詡常有腰&KR0858;㑹醫者自言善禁文詡令禁
之¶遂為刃所傷至於頓伏&KR0451;枕醫者叩頭請罪文詡遽
遣之¶
唐書曰葉法善嘗於東都凌空觀設壇醮祭城中士女
悉¶往觀之俄頃數十人自投於火中觀者大驚救之而
免法¶善曰此皆魅病吾以法攝之耳問之果然法善悉
為禁劾¶其病遂愈
<pb:KR3k0012_WYG_737-4b>
六韜曰武王伐殷丁侯不朝太公乃畫丁侯於䇿三箭
射<md:KR3k0012_SBCK_737-3a>¶之丁侯病困卜者占云祟在周恐懼乃請舉國為臣
太公¶使人甲乙日拔丁侯着頭箭丙丁拔着口箭戊己
日拔¶着腹箭丁侯病稍愈四夷聞各以來貢¶
異𫟍曰永嘉陽童孫權時俗師也嘗獨乘舩往建寧泊
在¶渚次宵中忽有一鬼來欲擊童因起謂曰誰敢近陽
童者¶鬼即稽顙云實不知是陽使者童便&KR0239;使乗舩舩飛
迅駃有¶過猛㠶至縣乃遣之
<pb:KR3k0012_WYG_737-5a>
又曰趙侯少好諸術姿形悴陋長不滿數尺以盆盛水
閉¶目作禁魚龍立見侯有白米為䑕所盗乃把刀畫地
作獄¶四面開門向東嘯羣䑕俱到呪曰凢非噉者過去
有止者¶十餘剖腹㸔藏有米在焉㑹徒跣須履因仰頭
㣲吟雙屐¶自至有笑其形容者便徉説以酒打向口中
即掩鼻不脱¶仍稽顙謝過着地不舉永康有騎石山山
上有石人騎石<md:KR3k0012_SBCK_737-3b>¶馬侯仰指之馬一時落首今猶在山下¶
神仙𫝊曰嚴青常從弟子家夜歸都督夜行逢青呵問
<pb:KR3k0012_WYG_737-5b>
何¶人夜行青亦厲聲問曰汝是何人而夜行都督怒不¶
知是青因叱從兵使録夜行人青亦復叱其從神曰皆
縳¶夜行人青便去而都督及從者數十人人馬皆不復
得去¶明旦行人見都督問何謂在此都督白事状如此
行人曰¶必是嚴公也都督曰我不能得動可報余家家
人知之往¶叩頭啓謝青自説昨宵不知是先生乞得放
遣青乃大聲¶曰解遣昨宵所録夜行人還去都督乃得
去其後夜行每¶見人行先通問非嚴公乎
<pb:KR3k0012_WYG_737-6a>
又曰王方平降蔡經家北舎有陳姓者失其姓字嘗罷
尉出¶聞經家有人乃詣門叩頭乞求拜見方平遣人引
前與語¶此人便得隨從驅使比放蔡經方平曰君且起
向日方<md:KR3k0012_SBCK_737-4a>¶平從後視之言曰噫君心緒不正終不可教以
仙道也當¶授君以地上主者之職臨去以符併一𫝊着
小箱中以與¶陳尉吿言此不令君慶世也能令君本夀
自出百餘嵗也¶可禳災治病者命未終及無罪過者君
以符到其家便愈¶矣若有邪鬼心中疑其祟者君便以
<pb:KR3k0012_WYG_737-6b>
符𢃄此𫝊以勅社吏¶當収送其鬼心中亦當知其輕重
臨時以意治之陳尉以¶此符治病有効事之者數百家
夀一百一十嵗而死後弟¶子行其符不効也¶
抱朴子曰治金創以氣吹之即㫁痛登山蛇虺毒蠱䖝
人¶在近者就以氣禁之其相逺或數十里便延治之士
呼其¶姓名而呪之男也吹我右手記識其時後校問之
即時¶愈也又有介象者能以氣禁一里中愈居人炊之
不得蒸¶以氣禁樹上羣鳥即墮地又於茅上㸑煮雞熱
<pb:KR3k0012_WYG_737-7a>
而茅<md:KR3k0012_SBCK_737-4b>¶不燋又禁刀矛以刺人腹以樵打之刃曲而不復
入又燒¶釡正赤而立上久之不知熱以錢投於沸釡湯
中亦探取¶錢而手不灼能令一市人皆坐不得起¶
　　　　幻¶
説文曰幻相詐幻惑幻人從反予
周書云無或譸張為¶幻¶
後漢書曰永寧元年西南夷撣國王詣闕獻樂及幻人
能¶變化吐火自支解易牛馬頭元㑹在庭作安帝與群
<pb:KR3k0012_WYG_737-7b>
臣共¶觀大竒之¶
又曰安帝時作九賔樂有含和舎利之獸從西方來戱
於¶庭入前殿激水化成魚嗽水作霧化成黄龍長八丈
出水¶遨戯於庭炫熠日光¶
又曰解奴辜張貂者亦不知是何郡國人也皆能隠淪
出<md:KR3k0012_SBCK_737-5a>¶入不由門户奴辜能變易物形以誑幻人¶
晉書曰郭璞将促装去愛主人婢無由而得乃取小豆
三¶斗繞主人宅散之主人晨起見赤衣人數千圍其家
<pb:KR3k0012_WYG_737-8a>
就視¶則滅甚惡之郭璞曰君家不宜畜此婢可於東南
二十¶里賣之慎勿争價則此妖可除也主人從之璞隂
令人賤買¶此婢復為符投井中數千赤衣人皆反縳一
一自投於井¶主人大悦璞携婢而去¶
後魏書曰悦般國真君九年遣使朝貢并送幻人稱能
割¶人喉脈令㫁擊人頭令骨䧟皆血出淋漓數升或盈
斗以¶草藥令嚼咽之須&KR0119;血止世祖恐言是虛乃取死
囚試之¶皆騐
<pb:KR3k0012_WYG_737-8b>
崔鴻北凉録曰𤣥始十四年七月西域貢吞刀吐火秘
幻¶竒伎<md:KR3k0012_SBCK_737-5b>¶北齊書曰由吾道榮瑯琊人也初晉陽人某明法術為¶
人傭力無識之者道榮聞之訪得其人其人以道榮好
士将法¶授之謂道榮曰我本恒山仙人有罪為天官所
謫今滿¶将歸卿且送吾至於汾水乃至汾河值水至其
人¶乃臨水禹步以一符投水中流便絶徐自沙石上渡
河而¶去道榮嘗至遼陽山中夜逢猛獸以杖畫地即成
<pb:KR3k0012_WYG_737-9a>
大坑猛獸¶遂走¶
唐書曰顯慶元年上御福安門樓觀大酺畨人欲持刀
自¶刺以為幻戯上不許之乃下詔曰如聞在外有婆羅
門人¶等每於戱處乃将劒刺肚以刀割舌幻惑百姓極
非道理¶宜並遣發還蕃勿令久住仍約束邊州若更有
此色並不¶須遣入朝¶
金樓子曰周穆王時西極有化人入火貫金石反山川
移<md:KR3k0012_SBCK_737-6a>¶城邑乗虛不墜觸實不碎千變萬化不可窮極穆王
<pb:KR3k0012_WYG_737-9b>
為起¶中天之臺鄭衛奉承雲之樂日日獻玉衣月月薦
玉食幻¶人猶不肯舎乃携王至幻人宫構以金銀絡以
珠玉鼻口¶所納皆非常人間物也由是王心厭宫室幻
人易之耳¶王悦遂肆志逺遊¶
西京雜記曰余所知有鞠道龍善為幻術向余説古事
有¶東海人黄公少時為幻能刺&KR0620;御虎佩赤金為刀以
綘繒¶束髪立興雲霧坐成山河及衰老氣力嬴憊飲酒
過度不¶能復行其術
<pb:KR3k0012_WYG_737-10a>
又曰淮南王好方士皆以術見遂後畫地為江河攝土
為¶山岳&KR1077;呼為寒暑噴嗽為雨露王亦卒與諸方士俱
去¶
異𫟍曰高陽新城叟晉咸寧中為涇祠妖幻置署百官
又¶以水自鑒輒見所署置之人衣冠麗然百姓信惑京
都翕<md:KR3k0012_SBCK_737-6b>¶集收而斬之¶
又曰上虞孫溪奴多諸幻伎元嘉初叛建安中復出民
間¶治人頭風流血滂沲噓之便斷創又即歛虎傷&KR0620;噬
<pb:KR3k0012_WYG_737-10b>
煩毒¶乗死禁䕶皆差向空長笑則群鵲來萃夜呪蚊虻
悉皆死¶倒至十三年於長山為本主所得知有術慮必
亡叛的¶鏁枷極為重複明日已失所在¶
搜神記曰永嘉中有夫空胡人來渡江南其人有數術
能¶斷舌復續之吐火所在人士聚觀試其斷時先以舌
示賔¶客然後刀截血流覆地乃以置器中傳以示人視
之舌頭¶半舌猶在既而還取續之坐有頃坐人見舌則
如故不知¶其實斷否其續斷取絹布與人各執一頭對
<pb:KR3k0012_WYG_737-11a>
剪一斷之已¶而兩叚合将視之則復還連絹無異故時
人多疑以為¶幻隂乃試之其所絹也其吐火先有藥在
器中取一片與<md:KR3k0012_SBCK_737-7a>¶黍餹合之再三吹呼而已張口火滿口
中因就□取以㸑¶則火也又取書紙及繩縷之屬投火
中衆共視之見其燒¶燃消糜乃盡及舉而出之故向物
也¶
靈鬼志曰太元十二年有道人外國來解吞刀吐火珠
玉¶金銀説其所受師曰白非沙門也行見一人擔擔上
<pb:KR3k0012_WYG_737-11b>
有¶小籠子可受升餘語擔人云吾歩行疲極欲寄君擔
擔人¶甚怪之慮是狂人便語之云自可爾君欲何許自
厝耶其¶人答云若見許正欲入籠子中籠不便擔人逾
怪之乃下¶擔入籠中籠更不大其人亦不更小擔之亦
覺重于先¶既行數里樹下住食擔人呼共食云我自有
食不肯出止¶住籠中飲食器物羅列肴膳豐腆亦辦乃
呼擔人食來未¶半語擔人我欲婦共食腹中吐出一女
子年二十許衣裳¶容貎甚美二人共食食欲竟其夫便
<pb:KR3k0012_WYG_737-12a>
卧婦語擔人曰我有<md:KR3k0012_SBCK_737-7b>¶外夫欲來共食夫覺君勿道之婦
便口中吐出一年少丈夫¶食籠中便有三人寛急之事
亦復不異有頃其夫動如欲¶覺婦便以外夫内口中夫
起語擔人曰可去即以婦内口¶中吹及食物此人既至
國中有一家大富貴財巨萬而¶性慳悋語擔人云試為
君破慳即至其家有好馬甚珍之¶繫在柱上忽失去尋
索不得明日見馬在五升&KR1125;中終不¶可破便語曰君作
百人厨以周一方窮乏馬出耳主人即作¶之畢馬還在
<pb:KR3k0012_WYG_737-12b>
柱下明早其父母在堂上忽然不見舉家惶¶怖不知所
在開裝器忽然見父母在澤壼中不知何由復¶往請之
其人云君當更作千人飲食以飴百姓窮者當時¶便作
父母在床也¶
幽明録曰安城人俗巫也善於幻術每至祠神時擊鼓
宰¶三牲積薪燃火盛熾束𢃄入火中章紙燒盡而開形
軆衣<md:KR3k0012_SBCK_737-8a>¶服猶如初時王疑之為江祠王當酒行為王刷頭
簮荷葉¶為㡌與王亦當不覺有異到坐之後荷葉乃見
<pb:KR3k0012_WYG_737-13a>
坐驚駭¶
桓譚新論曰方士董仲君犯事繫獄佯死目䧟虫爛故
知¶幻術靡所不有又能鼻吹口歌聳眉動目荆州有鼻
飲之¶蠻南城有頭飛之夷非為幻也¶
孔偉七引曰弄幻之時因時而作殞𤓰種菜立起尋尺
投¶芳送臭賣黄售白麾天興雲霧畫地成江海¶
　
　
<pb:KR3k0012_WYG_737-13b>
　
　
　
　
　
　
　
　太平御覽卷七百三十七
