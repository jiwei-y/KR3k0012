# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:38.765968
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 690
#+PROPERTY: FILE SB11n0727-690太平御覽-卷之六百九十.
<pb:KR3k0012_SBCK_690-1a>¶
太平御覽卷第六百九十¶
服章部七¶
　衮衣　鷩衣　毳衣　絺衣　玄衣¶
　禕衣　䄖狄(䄖音/摇)闕翟　鞠衣　展衣(展渉扇/切檀)¶
　禒衣(禒通/貫切)袗衣　朱衣¶
　　　　　衮衣¶
&KR0003;文曰衮天子享先王卷(音/衮)龍繡於下幡一龍蟠阿上嚮¶
釋名曰衮卷也𦘕卷龍於衣也¶
書曰帝曰予欲觀古人之象(孔安國曰欲觀/衣法象衣服制)日月星辰山¶
龍華蟲(日月星爲三辰華象草華蟲雉也/𦘕三辰山龍華蟲於衣服施旌旗)作㑹宗彛(㑹㑹/五采)¶
(也以五采成此畫焉宗廟/彜尊亦以山龍華蟲爲飾)藻火粉米黼黻絺繡(藻水草有/文者火爲)¶
(火字粉若粟米&KR0002;聚米黼若斧形黻爲兩/巳相背葛之精者曰絺五色備曰繡也)以五采彰施于¶
五色作服汝明(以五色明施五采作/尊卑服汝制之也)¶
<pb:KR3k0012_SBCK_690-1b>¶
尚書大傳曰山龍青華蟲黄作繢黒宗彛白藻火赤天子¶
五服¶
詩曰九罭之魚鱒魴我覯之子衮衣繡裳¶
又曰君子來朝何錫予之雖無予之路車乗馬又何予之¶
玄衮及黼¶
又曰衮職有闕仲山甫&KR0024;之¶
左傳曰諸侯伐楚許男斯卒于師凡諸侯薨于朝㑹加一¶
等死王事加二等於是以衮斂(衮衣公服也/謂加二等)¶
禮曰有以大爲貴者天子龍卷諸侯黼大夫黻士玄衣纁¶
裳¶
郊特牲曰𥙊之日王&KR0013;衮以象天戴冕藻十有二旒則天¶
數也¶
又明堂位曰衮冕立於阼¶
<pb:KR3k0012_SBCK_690-2a>¶
周禮春宮上司服曰王之吉服亨先王則兖冕○又夏官¶
下曰節服氏掌祭禮朝覲衮冕六人維王之太常(鄭𤣥曰/服冕者)¶
(從王服也維維之以縷王旌十二旒兩兩/也縷綴連其旁三人持之禮天子旌曳地)¶
儀禮覲禮曰天子衮冕&KR0018;斧扆¶
漢書曰韋孟詩云肅肅我祖家自豕韋衮衣朱黻四牡龍¶
旂¶
後秦記曰姚襄夢弟萇上御座着衮服謂官屬曰此兒或¶
能大起吾族¶
齊書曰陸澄兼左丞泰始六年詔皇太子朝賀服衮冕九¶
章澄與議曹郎丘仲起議服冕以朝實着經文秦除六冕¶
漢明還備魏晉巳來不欲令臣下服冕故位公者加侍官¶
今皇太子禮絶群臣冝遵聖王盛典革近代之制¶
唐書曰代宗時渤海質子盜衮龍服捕得之詞云慕中國¶
<pb:KR3k0012_SBCK_690-2b>¶
衣服上赦之¶
董巴漢輿服志曰上古衣毛而冒皮後世聖人易之以絲¶
麻觀翬翟之文榮華之色乃染帛以効之始作五采成以¶
爲服黄帝堯舜垂衣裳蓋取諸乾坤有文故上衣𤣥而下¶
裳黄秦以戰國則天子位滅去禮學郊祀之服皆以初𤣥¶
漢承掌故至顯宗初服冕旒衣章以祀天地養三老五更¶
於三雍三公九卿郊祀天地明堂皆冠冕垂旒衣裳𤣥上¶
纁下乘輿備文日月辰星十二章三公諸侯用山龍九章¶
九卿以下用華蟲七章皆五采衣裳乘輿刺史公候九卿¶
已下皆織成陳留襄邑獻之¶
續漢輿服志曰聖人處天子位服日月昇龍所以福其德¶
章其功也賢人佐聖封國愛民黼黻文繡降龍所以顯其¶
仁光其能也¶
<pb:KR3k0012_SBCK_690-3a>¶
環濟要略曰天子龍冕諸侯黼大夫黻白與黒謂之黼黒¶
與青謂之黻青與赤謂之文赤與白謂之章五色備謂之¶
繡諸侯去日月星辰服山龍華蟲卿大夫去山龍華蟲服¶
藻火服粉米¶
摰虞决疑要注曰秦除衮冕之制唯爲玄衣絳裳一具而¶
巳漢興亦如之中興後明帝永平中使諸儒案古文依圖¶
書始復造衮冕之服至于今用之¶
榖梁傳序曰一字之褒賞逾華衮片言之貶誅&KR0055;斧龯¶
六韜曰昔帝堯王天下黼衣絓履不弊盡不更爲也¶
傅子曰魏明帝疑三公衮冕之服似天子减其采章¶
陳留風俗傳曰襄邑縣南有渙水有睢水傳曰雎渙之水¶
出文章故有黼黻藻錦日月華蟲以奉天子宗廟御服¶
焉¶
<pb:KR3k0012_SBCK_690-3b>¶
　　　　　鷩衣¶
釋名曰鷩雉山雉也鷩憋(并列/切)也性急憋不可生必自殺¶
故𦘕其形於衣以象人執耿介之節也¶
周禮春官上司服曰王之&KR0123;服享先公饗射鷩冕(鄭玄曰/先公謂)¶
(后稷之後也饗射饗食及/與諸侯射也鷩畫以雉也)¶
三禮圖曰鷩冕服者王𥙊先公及饗射之服也以朝天子¶
𦔳𥙊玄衣纁裳以華蟲火宗彞三章畫以爲績裳藻粉米¶
黼黻四章薾(歩里/切)以爲繡凢七章¶
　　　　　毳衣¶
釋名曰毳芮也𦘕藻文於衣象水草之毳芮温暖而潔也¶
詩曰大車檻檻毳衣如菼(毳衣大夫之服菼騅也蘆之&KR0004;/生者也古者天子大夫服毳冕)¶
(以廵/行)大車啍啍(他昆/切)毳衣如璊(璊頳也/音門)¶
周禮春官上司服曰王之&KR0123;服祀四望山川則毳冕(鄭玄/曰毳)¶
<pb:KR3k0012_SBCK_690-4a>¶
(其衣三章/裳三章也)¶
三禮圖曰毳冕王祀四望山川服也子男服以朝天子¶
　　　　　絺衣¶
周禮春官上司服曰王之吉服祭社稷五祀則絺冕(鄭𤣥/曰絺)¶
(或作繡字之誤也/繡刺粉采無畫也)¶
　　　　　𤣥衣¶
詩曰緇衣美武公之德父子並爲周司徒善於其職國人¶
冝之緇衣之冝兮弊予又改爲兮(緇衣黒色上卿/聽朝之正服也)¶
周禮春官上司服曰王之吉服祭群小祀𤣥冕(鄭𤣥曰群/小祀林澤)¶
(墳衍四方百物之屬也𤣥者衣無文/裳刺黻而已凡冕服𤣥衣纁衣也)¶
禮玉藻曰天子𤣥端而朝日於東門之外(鄭𤣥曰端當爲/冕字之誤朝日)¶
(春分/時也)¶
魏臺訪議曰禮天子大夫𤣥冕而執鴈今秩中二千石六¶
<pb:KR3k0012_SBCK_690-4b>¶
百石者可使𤣥冕而執鴈¶
　　　　　禕衣¶
釋名曰王后之上服曰褘衣畫翬雉之文於衣也伊洛而¶
西雉青質五色備曰翬也¶
周禮天官下內司服曰內司服掌王后之六服禕衣(王后/之服)¶
(刻繒爲翬之形而采畫之綴於/衣從王祭先王則服褘衣也)¶
禮明堂位曰夫人副褘立于房中(鄭𤣥曰副首飾也今之/步摇是也周禮追師掌)¶
(王后之首服爲副禕王后之上服也唯魯及王/者之後夫人服之諸侯夫人自䄖翟而下也)¶
又曰祭義曰歲旣單世婦獻繭于夫人夫人副褘而受之¶
董巴漢輿服志曰太皇太后入廟服紺上皂下后謁廟服¶
白上皂下皆深衣製(徐廣云深/衣卽單衣)公&KR0056;列侯中二千石夫人¶
入廟佐祭者服皂絹上下皆深衣制¶
穆天子傳曰吉日戊午天子大服冕禕(冕冠禕衣王后之/上服今帝服之未)¶
<pb:KR3k0012_SBCK_690-5a>¶
(洋/也)授河宗璧¶
　　　　　䄖狄¶
釋名曰摇翟𦘕雞雉之文於衣也江淮而南雉素質五采¶
皆備成章¶
周禮天官下内司服曰内司服掌王后之六服䄖狄(鄭玄/曰䄖)¶
(狄闕狄𦘕羽飾也/玄謂䄖狄青也)¶
三禮六服圖曰䄖翟王后從王𥙊先公之服也侯伯之夫¶
人服以從君𥙊宗廟¶
　　　　　闕翟¶
釋名曰闕翟翦闕繒爲翟雉形以綴衣也¶
詩曰委委蛇蛇象服是冝(義曰象服者謂/䄖狄闕狄也)¶
周禮天官下内司服曰内司服掌王后之六服闕狄(鄭司/農曰)¶
(褕狄闕狄畫羽飾也鄭玄曰闕狄刻而不𦘕者也此三者/皆𥙊服玄謂今世有袿衣者盖三狄之遺象也以推次其)¶
<pb:KR3k0012_SBCK_690-5b>¶
(色闕狄/赤也)¶
三禮六服圖曰闕翟王后從𥙊群小祀服也亦子男夫人¶
服以從君𥙊宗廟¶
　　　　　鞠衣¶
釋名曰鞠衣如菊花色也¶
周禮天官下内司服曰内司服掌王后六服鞠衣(鄭司農/曰鞠衣)¶
(黄桑服也色如鞠/座像桑葉始生)¶
三禮六服圖曰鞠衣王后桑之服也孤之妻服以從助君¶
𥙊¶
董巴漢輿服志曰太皇太后皇太后𧖟服青上縹下&KR0055;衣¶
制貴人𦔳𧖟服純縹上下&KR0055;衣制公卿列侯中二千石夫¶
人助𧖟服縹絹上下深衣制自二千石夫人巳上至皇后¶
皆以𧖟衣爲朝服¶
<pb:KR3k0012_SBCK_690-6a>¶
徐廣輿服&KR0258;注曰晉先蠶儀注皇后衣純青之衣特進卿¶
丗婦二千石命婦助蠶則青絹上下¶
　　　　　展衣¶
周禮天官下内司服掌王后之六服展衣(展衣/白衣)¶
三禮六服圖曰展衣王后以禮見王及賔客之服也卿大¶
夫之妻以從𦔳君𥙊¶
釋名曰䄠(展字或/作此)坦也坦然正白無文采也¶
　　　　　禒衣(通貫/反)¶
釋名曰禒衣禒然黒色也¶
詩邶柏舟禒衣曰禒兮衣兮禒衣黄裏(禒間色黄正色義/云禒兮衣兮禒衣)¶
(自有禮制也諸侯大夫祭服之下鞠衣爲上展衣次之衆/妾亦有貴賤之等服鞠衣黄屒衣白禒衣黒皆以素紗爲)¶
(裏非其制故以/喻妾上僣焉)禒兮衣兮禒衣黄裳(義云婦人之服不殊/衣裳同色今衣黒裳)¶
(黄喻亂嫡/妾之禮也)¶
<pb:KR3k0012_SBCK_690-6b>¶
周禮天官下内司服曰内司服掌王后六服禒衣素紗(禒/衣)¶
(御於王者之服也亦似燕居/君子之褖衣黒則是亦黒也)¶
　　　　　袗衣¶
三禮圗曰傅母㛰禮從者袗衣古者傅母選無夫與子而¶
老賤曉習婦道者使之應對也¶
　　　　　朱衣¶
應劭漢官儀曰虎賁中郎衣紗&KR1796;單衣(續漢志同晉/令絳紗&KR1796;)¶
東觀漢記曰光武起義衣絳單衣赤幘&KR0004;伯&KR0155;之起諸家¶
子弟皆曰伯升殺我及見上絳衣大冠乃驚曰謹厚者亦¶
復爲之¶
晉義熈起居注曰安帝自荆州至新亭詔曰諸侍官戎行¶
之時不備朱服悉令袴褶從也¶
宋元嘉起居注曰治書侍御史朱興啓彈朝請向騰之坐¶
<pb:KR3k0012_SBCK_690-7a>¶
同僚㑹故貟外散&KR0016;侍郎楊珎之䘮侍兵唱變服然後唱¶
衆官下陪位而騰之着單衣在朱衣上於禮有虧請免所¶
居官詔可¶
齊書曰吕安國爲右衛將軍加給事中後改封湘郷侯武¶
帝即位累遷光禄大夫加散&KR0016;常侍安國欣有文授謂其¶
子曰汝後勿袴褶駈使單衣猶恨不稱當爲朱官也¶
神異經曰西荒有一人不讀五經而意合不觀天文而心¶
通不誦禮律而精當天賜其衣男朱衣縞帶委皃冠女碧¶
衣戴金勝皆無縫¶
墨子曰楚莊王絳衣愽&KR0129;¶
語林曰何平叔靣絶白魏文帝疑其着粉夏日喚與熱餅¶
旣噉大汗出以朱衣自拭色轉皎然時帝始信之¶
班彪便冝事曰可選師傅將相子孫有行好學者以備絳¶
<pb:KR3k0012_SBCK_690-7b>¶
衣舎人¶
班固與竇憲牋曰將軍哀憐賜固手迹告以中軍冝鮮明¶
乃賜以瑇𤦛&KR0426;絳紗單衣¶
太平御覽卷第六百九十¶
