# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:19.025086
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 383
#+PROPERTY: FILE SB11n0727-383太平御覽-卷之三百八十三.
<pb:KR3k0012_SBCK_383-1a>¶
太平御覽卷第三百八十三¶
　　人事部二十四¶
　　　　壽老¶
說文曰老考也¶
釋名曰六十曰&KR0132;&KR0132;指也不從力役&KR0204;事使人也七十曰¶
耄頭髮耄耄然也八十曰耋耋鐡也皮膚變黒色如䥫也¶
九十曰鮐背背有鮐文也或曰黄耇&KR0066;髮變黄也耇垢也¶
皮色驪悴恒如有垢也或曰胡耇皮如雞胡也或曰凍梨¶
皮有班黒如凍梨色也或曰&KR0294;齒大齒落盡更生細齒如¶
小兒齒也百年曰期頥頣飬也老惛不復知服味善惡孝¶
子期於盡飬道也老朽也老不死曰仙仙遷也遷入山也¶
周禮夏官司馬曰中春羅春鳥獻鳩以飬國老(是時鷹化/爲鳩鳩與)¶
(春鳥變舊爲新以/冝養左助生氣也)¶
<pb:KR3k0012_SBCK_383-1b>¶
禮記曲禮上曰六十曰&KR0132;指使七十曰老而傳八十曰耋¶
九十曰耄百年曰期頥(鄭&KR0007;注日耄昏忘也期要也頤養/不知衣服食味孝子盡飬之道也)¶
又曰大夫七十而致仕&KR0002;不得謝行役以婦人從適四方¶
乗安車自稱曰老夫¶
又檀弓上曰子夏喪其子而喪其明曽子吊之子夏哭曰¶
天乎予之無罪曽子怒曰吾與汝事夫子於洙泗之間退¶
而老於西河之上使西河之民疑汝於夫子尓罪一也¶
又曰王制曰飬&KR0132;老以致孝¶
又曰凢飬老有虞氏以燕禮夏后氏以饗禮殷人以食禮¶
周人脩而兼用之五十飬於郷六十養於國七十養於學¶
逹於諸侯(天子諸侯/養老同也)五十異糧六十&KR0043;肉七十貳膳八十¶
常珍九十飲食不離&KR0230;膳飲從於遊可也五十始衰六十¶
非肉不飽七十非帛不煖八十非人不煖九十雖得人不¶
<pb:KR3k0012_SBCK_383-2a>¶
煖矣¶
又曰五十杖於家六十杖於郷七十杖於國八十杖於朝¶
九十者天子欲有問焉則就其室以珍從(尊養/之)七十不俟¶
朝(二夫士之差/者揖君則退)八十曰告存(每月/致膳)九十曰有秩(秩常也/有常膳)有¶
虞氏養國老於上庠養庶老於下庠夏后養國老於東¶
序養庶老於西序殷人養國老於右學養庶老於左學周¶
人養國老於東膠養庶老於西膠¶
又曰君子&KR0132;老不徒行庶人&KR0132;老不徒食矣¶
又曰文王丗子曰文王謂武王曰汝何夢矣武王對曰夢¶
帝與我九齡(帝天/也)文王曰古者謂年齡齒亦齡也我百爾¶
九十吾與爾三焉文王九十七而終武王九十三而終¶
又&KR0021;義曰先王之所以治天下者五貴有德貫貫貴老仁¶
長慈㓜爲其近於親也¶
<pb:KR3k0012_SBCK_383-2b>¶
又曰虞夏殷周天下之盛王也未有遺年者年之貴乎天¶
下乆矣次乎事親也○又曰天子廵守諸侯待于竟天子¶
先見百年者¶
左傳隱公曰石碏使告于陳曰衛國&KR0310;小老夫耄矣無能¶
爲也¶
又僖公上曰王使宰孔賜齊侯胙將下拜孔曰且有後命¶
天子使孔曰以伯舅耋老加勞賜一級無下拜¶
又僖公下曰&KR0087;晉圍鄭佚之狐言於鄭伯曰國危矣&KR0002;使¶
燭之武見&KR0087;君師必退公從之辤曰臣之壯也猶不如人今¶
老矣無能爲也¶
又襄公六曰晉悼夫人食與人之城&KR0142;者綘縣人或年長¶
矣無子而往興於食有與疑年使之年(使言/其年)曰臣小人也¶
不知紀年臣生之&KR0010;正月甲子朔四百有四十五甲子矣¶
<pb:KR3k0012_SBCK_383-3a>¶
其季於今三之一也吏走問諸朝師曠曰魯叔仲惠伯㑹¶
郤成子于承匡之&KR0010;也七十三年矣¶
又曰穆叔至自㑹見孟孝伯語之曰趙孟將死矣其語偷¶
不似民主且年未盈五十而諄諄焉如八十九十者弗能¶
乆矣¶
又昭元曰天王使劉定公勞趙孟於潁館於洛汭劉子曰¶
羙哉禹功子盍亦逺績禹功而大庇民乎對曰老夫罪戾¶
是懼焉能恤逺吾儕偷食朝不謀夕何其長也劉子歸以¶
語王曰諺所謂老將至而耄及之者其趙孟之謂也¶
又曰齊侯田於莒蘆蒱嫳見泣且請曰余髮如此種種余¶
奚能爲(種種短也自言衰/老不能復爲害)¶
又昭公四曰楚靈王至乾溪聞羣公子之死也自投于車¶
下曰人之愛其子也亦如余乎侍者曰甚焉小人老而無¶
<pb:KR3k0012_SBCK_383-3b>¶
子知擠于溝壑矣¶
尚書盤庚曰汝無侮老成人無弱&KR0012;有㓜¶
又洪範曰五福一曰壽(百二/十年)¶
又無逸曰自時厥後立王生則逸生則逸不知稼穡之艱¶
難不聞小人之勞惟耽樂之從自時厥後亦罔或克夀(以/耽)¶
(樂之故從是其後/亦無有能壽考)¶
又吕刑曰惟吕命王享國百年耄荒(言吕侯見命爲卿時/穆王以享國百年耄)¶
(乱荒怱雖老而/能用賢以揚名)¶
論語里仁曰父母之年不可不知一則以喜一則以懼(孔/子)¶
(曰見其壽老則喜/見其衰老則懼)¶
又微子曰齊景公待孔子曰&KR0002;季氏則吾不能以季孟之¶
間待之曰吾老矣不能用也孔子行¶
爾雅曰&KR0132;老也¶
<pb:KR3k0012_SBCK_383-4a>¶
尚書中&KR0049;曰齊桓公欲封禪謂管仲曰寡人日暮仲父年¶
艾¶
韓詩外傳曰楚丘先生見孟常君孟常君曰先生老矣春¶
秋髙矣多遺忘矣何以教文先生曰使我投石超距追車¶
赴馬逐麋鹿&KR0366;虎豹吾則老矣使我探計謀設精神决嫌¶
疑出正辤尚諸侯吾乃始壯耳何老之有孟常君勃然汗¶
出至踵曰文過耳¶
又曰齊桓公見敏丘人曰叟年幾何對曰臣年八十三公¶
曰羙哉壽也¶
論語䜟曰仲尼曰吾聞堯舜等遊首山觀河渚乃有五老遊¶
河渚一老曰河圗將來吿帝期二老曰河圗持&KR0027;告帝謀¶
三老曰河圗將來吿帝書四老曰河圗將來告帝圗五老¶
曰河圗將浮龍衘玉包金泥玉檢封盛書五老飛爲流星¶
<pb:KR3k0012_SBCK_383-4b>¶
上入&KR0295;(宋均注曰浮/龍浮於水)¶
周書曰文王在鄗召太子發曰嗚呼我身老矣吾語汝我¶
所保與我所守汝勤之我傳之子孫吾厚德而廣惠信忠¶
而志愛不爲驕役不爲㤗靡括柱而茅茨爲民愛費也¶
戰國䇿曰昔者&KR0087;魏爲國齊楚約攻魏魏使人求救於¶
&KR0087;冠盖相望&KR0087;救不出魏人有唐祖者年九十餘謂魏王¶
曰老臣請西說&KR0087;令兵出可乎曰敬諾遂約車遣之見&KR0087;¶
王&KR0087;遽發兵救之¶
史記曰&KR0087;使百里傒子孟明視蹇叔子西乞術將兵行行¶
日百里傒蹇叔二人&KR0152;之繆公聞而怒二老曰臣非敢沮¶
君軍軍行臣子與往臣老遟還恐不相及故哭耳¶
又曰蔡澤從唐舉戯之乃曰富貴吾所自有吾所不知者¶
夀也願聞之唐舉曰先生之壽從今以徃者四十三&KR0010;蔡¶
<pb:KR3k0012_SBCK_383-5a>¶
澤&KR0015;而謝去謂其御曰吾持梁齧肥躍馬疾驅懷黄¶
金之印結紫綬於腰揖讓人主之前食肉富貴四十三年¶
足矣¶
又曰王翦傳曰始皇問李信吾欲攻荆用幾何人而足信¶
曰不過用二十萬人始皇問王翦翦曰非六十萬人不可¶
始皇曰王將軍老矣何怯也李將軍壯勇其言是也王翦¶
因謝病歸老於頴陽¶
又曰上置酒太子侍四人從太子年皆八十有餘&KR0066;眉皓¶
白衣冠甚偉上恠之問曰彼何爲者四人前對各言名姓¶
曰東園公角里先生綺里季夏黄公上乃大驚曰吾求公¶
數歳公避逃我今公何自從吾兒游乎四人皆曰陛下輕¶
士善罵臣等義不受辱故恐而亡匿竊聞太子爲人仁孝¶
恭敬愛士天下莫不延頸欲爲太子死者故臣來耳上曰¶
<pb:KR3k0012_SBCK_383-5b>¶
煩公幸卒調護太子¶
又曰伏生者(伏生/名勝)濟南人故&KR0087;&KR0054;士也孝文欲求能治尚¶
書者天下無有聞伏生能治召之是時伏生年九十餘老¶
不能行乃詔太常掌故朝錯徃受之¶
又曰武帝使束帛加璧安車駟馬迎申公弟子二人乗軺¶
&KR0019;從見天子天子問治亂之事申公時巳八十餘對曰爲¶
治者不至多言頋力行何如耳¶
又曰李少君以祠竈却老方見上自謂七十嘗從武安侯¶
飲㘴中有年九十餘老人少君乃言與其大父游射處老¶
人爲兒時從其大父行識其處一㘴盡驚¶
漢書曰文帝元年詔老者非帛不煖非肉不飽今&KR0010;首不¶
時使人存問長老又無布帛酒肉之賜將何以佐天下子¶
孫孝養其親哉具爲令有司請令縣道八十以上賜米人¶
<pb:KR3k0012_SBCK_383-6a>¶
月一石肉二十斤酒五斗其九十以上又賜帛人二疋絮¶
三斤賜物及當廪鬻米者長吏閱視丞&KR0002;尉致之¶
又曰馮唐趙人也以孝著爲中郎署長(應劭曰此/云孝子郎)事文帝¶
文帝輦過問唐曰父老何自爲郎家安在具以實對¶
又曰張蒼食乳女子爲乳母妻妾百數曽孕子者不復幸¶
猶是百餘&KR0010;乃卒¶
又曰張安丗宣帝下詔曰安丗守職秉謙以安宗廟著節¶
老臣令朝朔望號稱&KR0021;酒¶
又曰石建爲中郎令建老白首萬石君尚無恙毎五日洗¶
沐歸謁親入子舎竊問侍者取親中裙厠牏身自澣洒復¶
(予諸/侍者)子孫咸孝然建特爲甚¶
又曰貢禹上書曰臣禹犬馬之齒八十一血氣衰竭耳目¶
不聦非能復有&KR0024;益所謂素飡尸禄汚朝之臣也乞骸及¶
<pb:KR3k0012_SBCK_383-6b>¶
身生歸郷里死無恨矣¶
續漢書曰仲秋之月縣皆案户比民年七十者授之王杖¶
長九尺端以鳩爲飾鳩者不咽之鳥欲老人不咽所以受¶
民也是月也祠老人星於國南逺郊¶
東觀漢記曰馬援字文淵建武二十年武陵五溪蠻夷深¶
入軍没援因復請行年六十二帝&KR0598;其老未許之援自請¶
曰臣尚能&KR0013;甲上馬帝令試之援據鞌頋盻以示可用帝¶
&KR0015;曰矍鑠哉是翁也遂遣援¶
又曰閔仲叔客安邑老病家貧不能買肉日買一片猪肝¶
署或不肯爲斷安邑令&KR0049;之問諸子何飯食對曰但食猪¶
肝屠者或不肯與令出勑市吏後買輙得叔恠問其子道¶
&KR0250;乃歎曰閔仲叔豈以口腹累安邑耶遂去之¶
又曰班超自以乆在絶域年老思土上䟽曰臣常&KR0178;年衰¶
<pb:KR3k0012_SBCK_383-7a>¶
奄忽僵仆不敢望到酒泉郡但願生入玉門&KR0028;¶
魏志曰田豫爲并州刺史徴爲衛尉屢乞遜位太傅司馬¶
宣王以豫尅壯書喻未聽豫書荅曰年過七十而以居位¶
譬猶鍾鳴漏盡而夜行不休是罪人也遂稱疾篤拜太中¶
大夫食卿禄年八十二薨¶
&KR0051;書曰華表太始中遷太常卿數&KR0010;以老病乞骸骨詔以¶
表清貞履素有老成之羙而以疾固辭今聽如所上禄賜¶
與卿同¶
又曰劉寔字子眞少貧賣牛衣好學歴吏部尚書封脩陽¶
子懷帝復授太尉辤以老九十一薨¶
又曰祖逖進鎮雍丘略定河外躬自勸督農桑剋巳施下¶
百姓感恱置酒大㑹&KR0132;老中㘴流涕曰某等老矣更得父¶
母死將何恨¶
<pb:KR3k0012_SBCK_383-7b>¶
又曰周訪少時遇善相者陳訓謂訪與陶&KR0754;曰二君皆位¶
至方岳功名略同但陶上壽周下壽優劣在年耳¶
齊書曰虞玩之字茂瑶年老有疾請退表曰四十仕進七¶
十懸車壯即驅馳老冝休息知足不辱臣知足矣¶
後魏書曰畢衆敬篤老乞還桑梓朝廷許之臨還獻其珠¶
璫四具銀裝劒一口刺虎矛一枚仙人綾百疋文明太后¶
與髙租引見於皇信堂賜酒饌車一乗馬三疋絹二百疋¶
勞遣之¶
又曰羅結代人丗祖&KR0004;爲散&KR0016;常侍遷侍中㹅三十六曹¶
事年一百七&KR0010;精爽不衰丗祖以其忠慤甚見信待詔聽¶
歸老賜太寧東川以爲居業并爲築城即號曰羅侯城至¶
今猶在¶
又曰刀雍以&KR0132;年特見優禮錫以几杖杖履上殿因致珎¶
<pb:KR3k0012_SBCK_383-8a>¶
羞焉嘗經篤疾幾死見有神明救之言福門子當享長年¶
後卒於洛州刺史¶
又曰尉元許致仕詣闕謝老引見於庭命昇殿勞宴賜以¶
&KR0007;&KR0227;素肥又詔充三老給上公之禄¶
唐書曰太宗將伐遼東召李靖入閤賜坐御前謂曰公南平¶
吴㑹北清沙漠西定慕容唯東有髙麗未服公意如何對¶
曰臣徃者慿藉天威簿展微効今殘年朽骨唯擬此行陛¶
下&KR0002;不棄老臣病其瘳矣帝&KR0598;其羸老不許¶
又曰嚴綬材器不踰常品事兄嫂過謹爲時所稱常以寛¶
柔自持位躋上公年至大耋前後統臨三鎮皆號雄藩所¶
辟士親暏爲將相者凢九人其貴壽如此¶
周史曰蕭愿字惟恭梁宰相頃之子也&KR0004;愿之曽祖倣唐¶
僖宗朝入相接客之次愿爲兒童効倣傳呼之聲倣謂客¶
<pb:KR3k0012_SBCK_383-8b>¶
曰余豈敢以得位而喜所幸弈丗壽考吾今又有曽孫在¶
目前矣及愿長事父母以孝稱後爲兵部郎卒之時年七¶
十餘母猶在堂一門壽考人罕及者矣¶
鬻子曰鬻子年九十見文王文王曰嘻老矣鬻子曰&KR0002;使¶
臣捕虎逐鹿則老矣使臣䇿國事則臣年尚少因立爲師¶
莊子曰盗跖曰人上壽百&KR0010;中壽八十下壽六十¶
孟子曰老吾老以及人之老¶
又曰伯夷避紂居北海之濵太公避紂居東海之濵聞文¶
王作興曰盍歸乎來吾聞西伯善養老者二老者天下¶
之大老也而歸之是天下之父歸之天下之父歸之其子¶
焉徃¶
抱朴子内篇曰余亡祖鴻臚少卿時嘗爲臨沅令云此縣¶
有廖氏家丗壽老或出百年或八九十徙去生子孫轉多¶
<pb:KR3k0012_SBCK_383-9a>¶
夭折人有居其故宅復累丗壽由此覺是宅所爲疑其井¶
水殊赤乃試掘井左右得古人埋丹砂數十斛去井數尺¶
此丹砂汁因泉水漸洿入井是以飲其水而得壽况乃持¶
丹砂而服之乎¶
六韜曰文王祖父壽百二十而没王季百年而没文王壽¶
九十七而没¶
國語曰齊宣王出遊路見閭丘先生長老十三人謁齊王¶
王賜之田衆老皆拜閭丘先生獨不拜又賜無役諸老復¶
拜閭丘先生又不拜宣王疑而問之對曰來見大王所望¶
者三願賜臣壽賜臣富賜臣貴王曰天命有長短非寡人¶
所制無所壽先生倉粟雖盈備災畜無以富先生大官無¶
闕小官卑賤無以貴先生先生曰所望願王選良吏臣少¶
得壽焉使人以時役無煩苛此臣所以得富焉使少者敬¶
<pb:KR3k0012_SBCK_383-9b>¶
長者長者敬老者此臣所以得其貴也王賜臣田田不租¶
倉廪虛賜臣無役則官無所使非所望也王曰賜先生爲¶
相可乎先生曰臣得三願足矣安用爲相¶
又曰子竒年八十齊君任爲東阿旣行而君悔焉使人追¶
之嘱使者曰未至追令還巳至勿追未至東阿使者反之¶
齊君問故使者曰臣見子竒同載者皆白首矣夫老者之¶
智少者之決此必能治東阿矣王曰善哉¶
又曰昔衛武公年九十五儆於國曰苟在朝者無謂我老¶
耋而舎我也必恭恪於朝夕以儆我聞一二之言志誦納¶
之以訓道¶
漢武故事曰上甞輦至郎署見一老髭&KR0161;皓白衣服不完¶
上問曰公何時爲郎何其老矣對曰臣姓顔名駟江都人¶
也文帝時爲郎上問曰何不遇也駟曰文帝好文臣好武¶
<pb:KR3k0012_SBCK_383-10a>¶
景帝好老臣又少陛下好少臣巳老是以三丗不遇上感¶
其言拜爲㑹稽都尉¶
新序曰孔子見宋榮啓期年老白首衣弊服鼓琴自樂孔¶
子問曰先生老而窮何樂也啓期曰吾有三樂天生萬物¶
以人爲貴吾得爲人一樂也人生以男爲貴吾得爲男二¶
樂也人生命有傷夭吾年九十餘是三樂也貧者士之常¶
死者人之終居常以守終何不樂乎¶
說&KR0080;曰楚文王伐鄭使王子革子露居二子出遊老人戴¶
畚從而乞食焉不與摶而奪之畚¶
又曰晉平公問師曠曰吾年七十欲學&KR0178;晚如何對曰暮¶
不炳燭耶臣聞少而學者如日出之陽壯而學者如日中¶
之光老而學者如炳燭之明炳燭之明孰與昧行乎公曰¶
善哉善哉¶
<pb:KR3k0012_SBCK_383-10b>¶
申鑒曰學壽不至壽可以盡命¶
新論曰余前爲王翁典樂大夫見樂家書記文帝時得魏¶
文侯時樂人竇公百八十歳兩目皆盲文帝竒之問何能¶
服食而至此&KR0088;對曰年十三失明父母哀之教使鼓琴日¶
講習以爲常事臣不能道引無所服餌也譚以爲少盲恒¶
&KR0483;樂所以益性命也¶
神仙傳曰淮南王安好道術八公乃詣門門者見其垂白¶
不進八公皆化成童子色如桃花門吏白王王迎之登思仙¶
之臺張錦綺之帷設象牙之床　燔百和之香進碧玉之¶
几執弟子禮八公還成老人授之要道及郎中雷&KR0013;譛安¶
安與八公昇天所踐石皆䧟今人馬之跡在焉¶
王子年拾遺録曰昔老聃當周之末居及景日室之山與¶
丗人絶迹唯有黄髮老叟五人或乘虎豹或乘鴻鵠衣毛¶
<pb:KR3k0012_SBCK_383-11a>¶
羽之服眉覆於目耳垂至肩兩眸子皆黒方靣玉㓗手握¶
青筠之杖出入于日室之中與老子談天文之數¶
述異記曰尹雄年九十頭生角角半寸¶
丗說曰頋恱與簡文同年而早白簡文問曰卿何以先老¶
荅曰蒲柳之姿望秋而先落松栢之質逢霜而弥盛¶
應璩詩曰昔有行道人陌上見三叟年各百餘&KR0010;相與鋤¶
禾莠住車問三叟何以得此壽上叟前置辤室内嫗麄醜¶
中叟前置辤量腹節所受下叟前置辤暮卧不覆首要哉¶
三叟言所以能長乆¶
太平御覽卷第三百八十三¶
<pb:KR3k0012_SBCK_383-11b>¶
