# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:59.482417
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 957
#+PROPERTY: FILE SB11n0727-957太平御覽-卷之九百五十七.
<pb:KR3k0012_SBCK_957-1a>¶
太平御覽卷第九百五十七¶
木部六¶
　　　楊柳下　桂　杉¶
　　　楓　豫樟¶
　　　　　楊柳下¶
齊書曰阮孝緒建武末青溪宫東門無故自崩大風拔東¶
宫門外楊樹以問孝緒曰青溪皇家舊宅齊爲木東爲木¶
位今東門自壞木其衰矣¶
齊書曰劉俊之爲益州刺史獻蜀柳數株條甚長狀&KR0002;絲¶
縷武帝植於太昌靈和殿前常翫嗟曰此楊柳風流可愛¶
似張緒當時見賞如此¶
又曰何㸃性好事聞陸惠曉與張融並宅其間有池池上¶
有二柳樹㸃歎曰此池便是醴泉此樹便是交讓¶
<pb:KR3k0012_SBCK_957-1b>¶
隋書曰柳機字當時&KR0004;機在周與族人文成公昻俱歷顯¶
要及此機昻並爲外職楊素時爲納言方用事因上賜宴¶
素戲機曰二栁俱摧孤楊獨聳坐者&KR0172;𥬇機竟無言¶
又曰周&KR0004;有童謡曰白楊樹頭金雞鳴秪有阿舅無外甥¶
静帝隋氏之甥旣遜位而崩諸舅強盛¶
又曰渤海公髙潁少明敏有器局多渉書史尤善詞令&KR0004;¶
孩孺時家有栁樹髙百許尺亭亭如蓋里中父老曰此家¶
當出貴人¶
唐書曰司稼卿梁孝仁髙宗時監造蓬萊宫於諸庭院列¶
種白楊將軍契苾何力鐵勒之渠率也於宫内縱觀孝仁¶
指白楊云此木易長三數年間宫中可得䕃映何力一無¶
所應但誦古詩白楊多悲風蕭蕭愁殺人意謂此是塚墓¶
間木非宫中所冝種孝仁遽令柭去更樹梧桐¶
<pb:KR3k0012_SBCK_957-2a>¶
又曰乾元中&KR0593;州刺史王竒光奏閿郷縣界女媧墳天寳¶
十三載大雨晦暝失所在至今河上側近忽聞雷風聲暁¶
見墳踴出上有𩀱柳樹下有巨石柳各髙丈餘𦘕圖進上¶
以示百官¶
又曰吕渭爲禮部侍郎中書省有柳樹建中末枯死興元¶
元年車駕還京其樹再榮人謂之瑞栁以爲賦題上聞而¶
惡之渭因入閣遺失請託文記遂出爲潭州刺史¶
又曰吐蕃土風寒苦物産貧薄所部邏婆川唯有楊柳人¶
以爲資更無草木¶
又曰范希朝鎮振武單于城中舊少樹希朝於他處市柳¶
子命軍人種之至今成林居人頼之¶
春秋後語曰魏哀王以田需爲相(需音/須)甚貴信之惠子謂¶
田需曰子必善事左右今夫樹楊横之則生折而樹之又¶
<pb:KR3k0012_SBCK_957-2b>¶
生(戰國䇿曰夫楊横樹之亦生倒/樹之亦生&KR0003;不同故存之也)然使十人樹楊一人枝¶
之則無生楊矣夫以十人之衆樹易生之物不勝一人拔¶
者何也樹之難去之易今子雖自樹於王而欲去子者衆¶
則必危矣(戰國䇿/又載)¶
戰國䇿曰楚有養由基者善射楊葉百歩而射之百發百¶
中¶
管子曰五沃之土冝柳¶
莊子曰支離叔觀於&KR0115;泊之丘崑崙之墟黄帝之所休俄¶
而柳生其左肘¶
孟子謂告子曰性猶杞柳義猶杯棬(丘貟/切)¶
許慎淮南子注曰展禽之家有柳樹身行恵德因號柳下¶
惠一曰邑名¶
抱朴子曰夫木槿楊柳斷殖之更生倒之亦生横之亦生¶
<pb:KR3k0012_SBCK_957-3a>¶
生之易者莫&KR0002;斯木¶
山海經曰廆山之西有谷焉名均雚谷其木多柳鳯伯之¶
山熊山直陵之山木多柳平丘山爰有楊柳沃民之國有¶
白柳¶
崔豹古今注曰白楊葉圎青楊葉長柳葉亦長細栘(時題/切)¶
楊圎葉弱帶微風則大揺一名髙飛一曰獨摇蒲柳生水¶
邊葉似青楊亦曰蒲楊亦曰栘柳亦曰蒲栘焉水楊即蒲¶
楊也枝勁韌(音/刃)任矢用又有赤楊霜降則葉赤林理亦赤¶
也¶
&KR0003;文曰楊蒲栁也從木易聲檉河柳也從木聖聲柳小楊¶
也從木夘聲¶
續捜神記曰上虞魏全家在縣北忽有一人着孝服皂笠¶
手巾掩口來詣全家語云君有錢一千萬銅器亦如之大¶
<pb:KR3k0012_SBCK_957-3b>¶
栁樹錢在其下取錢當得耳於君家大不吉僕㝷爲君取¶
於此便去自你出三十年遂不復來全亦不取錢¶
盛弘之荆州記曰縁城堤邊悉植細柳絲條散風清隂交¶
陌¶
三齊略記曰鬲城東南有蒲臺髙八丈始皇所頓處在臺¶
下縈馬至今蒲生猶榮似水楊而堪爲箭¶
孔氏志恠曰㑹稽盛逸甞晨興路未有行人見門内栁樹¶
上有一人長二尺餘朱衣冠冕俯以舌舐樹葉上露良乆¶
忽見逸神意如有驚遽即隱不見¶
丗&KR0003;曰顧恱之與晉簡文帝同年恱之早白帝問卿何以¶
先老對曰蒲柳之姿望秋而落松栢之質隆冬轉茂¶
廣五行記曰周宣帝大定二年永州得白石剖而爲兩叚¶
中有楊樹之形黄根紫葉¶
<pb:KR3k0012_SBCK_957-4a>¶
廣志曰白楊一名髙飛木葉大於柳¶
崔寔四民月令曰三月三日以及上除採栁絮栁絮愈瘡¶
夲草經曰栁華一名栁絮¶
夢書曰楊爲使者¶
魏文帝栁賦曰昔上與𡊮紹戰於官渡是時余始植斯柳¶
在余年之二七植斯柳乎中庭始圍寸而髙尺今連拱而¶
九成¶
曹植柳頌曰余以閑暇駕言出遊過友人楊德祖之家視¶
其屋宇寥廓庭中有一柳樹戲刋其枝葉故著斯文¶
　　　　　桂¶
爾雅曰梫(音/侵)木桂(今南人呼桂皮厚者爲木桂桂樹葉似/枇杷而大白花花而不着子藂生巖嶺)¶
(枝葉冬夏長/青間無雜木)¶
禮斗威儀曰君乗金而王其政訟平芳桂常生¶
<pb:KR3k0012_SBCK_957-4b>¶
春秋運斗樞曰椒桂生合剛陽(椒桂陽星之精所生/也合猶連體而生也)¶
春秋潜潭巴曰宫桂鳴下土諸侯號有聲(桂好木植於宫/中猶天子封有)¶
(聲譽者爲諸侯今乃鳴是/乃成其聲名於下土之祥)¶
山海經曰招揺之山臨乎西海其上多桂(桂長丈/餘味辛)臯塗之¶
山上多桂木桂林八樹在賁隅東(八樹成/言大也)¶
春秋後語曰&KR0171;𥘿在楚三年乃得見談卒辤行威王曰寡¶
人聞先生&KR0002;聞古人今先生不逺千里而臨寡人曽不肯¶
留願聞其&KR0003;&KR0171;𥘿對曰楚國之食貴於玉薪貴於桂謁者¶
難得見於&KR0017;王難得見於帝今令臣食玉炊桂因&KR0017;見帝¶
何事不去威王曰先生就舎寡人聞命矣¶
漢書陸賈傳曰尉佗獻桂蠧二器(桂樹蠧/蟲也)¶
晉書曰郄詵遷雍州刺史武帝於東堂㑹送問詵曰卿自¶
以爲何如詵對曰臣舉賢良對䇿爲天下第一猶㕁林之¶
<pb:KR3k0012_SBCK_957-5a>¶
一枝崑山之片玉¶
唐書曰垂拱四年三月有月桂子降於台州經十餘日乃¶
止¶
又曰南中有泉流出山洞常帶桂葉好事因謂爲流桂泉¶
後人乃立棟宇爲漢髙之神¶
莊子曰桂可食故斧伐之¶
抱朴子曰桂可以葱涕合蒸作水可以竹瀝合餌之亦可¶
以先知　君腦和服之七年能歩行水上長生不¶
死¶
淮南子曰月中有桂樹¶
郭子横洞&KR0115;記曰武帝使董謁乗琅霞之輦以昇壇至三¶
更西王母駕玄鸞之輿至壇之四面列種軟條青桂風至¶
枝自拂階上遊塵¶
<pb:KR3k0012_SBCK_957-5b>¶
㝷陽記曰廬山上有三石梁長數十丈廣不盈尺杳然無¶
底吴猛將弟子登山過此梁見一翁坐桂樹下以玉杯承¶
甘露漿與猛¶
廣志曰桂出合浦而生必以髙山之顚冬夏常青𩔖自爲¶
林間無雜樹交阯置桂園¶
列仙傳曰范蠡好食桂賣藥世人徃徃見之¶
神仙傳曰離婁公服竹汁餌桂得仙許由巢父箕山得石¶
丹沙石桂英服之¶
闞子曰魯人有好釣者以桂爲餌黄金爲鈎¶
拾遺記曰岱輿一名浮折北有玉梁千丈駕玄流之上岸¶
旁有丹桂黒紫白可爲舟¶
丗&KR0003;曰客問陳季方曰君家有何功德而荷天下重名曰¶
吾家君譬如桂樹生泰山之阿上有萬仞之髙下有不測¶
<pb:KR3k0012_SBCK_957-6a>¶
之深上爲甘露所霑下爲川泉所潤當斯之時樹焉知太¶
山之髙川泉之&KR0055;不知有功德歟¶
金樓子曰夫翠飾羽而體分象羙牙而身䘮&KR1109;懷珠而致¶
剖蘭含香而遭焚膏以明而遂煎桂以蠧而成疾¶
羅浮山記曰羅山頂有桂山海經所謂賁隅之桂(賁隅番/隅也)¶
臨海記曰白石之山望之如雪山有湖傳云金鵝之所集¶
八桂之所植¶
&KR0003;文曰桂江南之木百藥之長¶
地理記曰桂陽郡有桂嶺放花遍白林嶺盡香¶
又曰天台山有八桂嶺&KR0109;¶
漢武帝悼李夫人賦曰氣沉潜以悽戾&KR0006;桂枝落而銷亡¶
漢淮南王安好道感八公共登山攀桂樹安作詩曰攀桂¶
樹兮聊淹留¶
<pb:KR3k0012_SBCK_957-6b>¶
唐景龍文館記曰薫風殿其材木皆用青桂白檀香氣氛¶
氲盈於四逺¶
　　　　　杉¶
爾雅曰披(音/彼)煔(煔或作杉似松生江南可以爲/舡及棺材作桂理之不腐也)¶
晉咸康起居注曰侍御史𥘿武奏平陵前道東杉樹一株¶
萎死以栢栽&KR0024;之請収陵令推劾¶
西京雜記曰太液池中有小池名孤樹池池中有一洲洲¶
上有煔樹一株十餘圍望之如車蓋故取名之¶
鄧德明南康記曰巘山有漢太傳陳蕃墓遥望兩杉樹聳¶
柯出嶺垂隂覆谷¶
劉欣期交州記曰合浦東二百里有一杉樹葉落隨風入¶
洛陽城内漢時善相者云此休徴當出王者故遣千人伐¶
樹役夫多死三百人坐斷株上食過足相容¶
<pb:KR3k0012_SBCK_957-7a>¶
名山志曰華子崗上杉千仞&KR0013;在崖側¶
　　　　　楓¶
爾雅曰楓攝攝(之葉反天風則鳴故曰攝又樹似白/楊葉圎而歧有脂而香今之楓香是)¶
後周書曰武帝天和元年秋七月辛丑梁州上言鳯凰集¶
於楓樹羣鳥列侍以萬數¶
山海經曰黄帝殺&KR0214;尤弃其械化爲楓樹¶
金樓子曰楓脂千歳爲虎魄¶
名山記曰天姥山上長楓千餘丈肅肅臨澗水¶
晉宫閣名曰華林園楓香三株¶
南方草木&KR0250;曰楓香樹子大如鳥𡖉二月花色乃連着子¶
八九月熟曝乾可燒唯九眞郡有之¶
異苑曰鳥傷陳氏有女未醮着&KR0282;徑上大楓樹顚更危¶
闇顧曰我應爲神今便長去唯左蒼右黃當蹔歸耳家人¶
<pb:KR3k0012_SBCK_957-7b>¶
悉出見之舉手辭訣於是飄聳輕越極睇乃没旣不了蒼¶
黃之意毎春輙以蒼狗秋以黃犬設祀於樹下¶
任昉述異記曰南中有楓子&KR0017;楓木之老者爲人形亦呼¶
爲靈楓¶
嶺表録異曰楓人嶺多楓樹樹老則有瘤癭忽一夜遇暴¶
雷驟雨其樹贅則暗長三數尺南中謂之楓人越巫云取¶
之雕刻神&KR0017;易致靈驗¶
離騷招魂曰湛湛江水上有楓目極千里傷春心¶
　　　　　豫章¶
左傳昭公曰白公作亂殺子西子期子期曰昔者吾以力事¶
君不可不終抉豫章以殺人而後死¶
陳書曰侯景之平也太極殿&KR0013;焚承聖中議欲營之獨闕¶
一柱七月有樟木大十八圍長四丈五尺流泊陶家後渚¶
<pb:KR3k0012_SBCK_957-8a>¶
監軍鄒子慶以聞詔書令沈衆兼起部尚書搆太極殿¶
莊子曰騰猿得豫章&KR0259;蔓而王長於其間便也¶
淮南子曰䉫藿之生蠕蠕然曰加數寸不可以爲櫨棟(加/猶)¶
(益也攎/屋也)楩柟豫章之生也七年而後知故可以爲棺舟¶
髙士傳曰堯聘許由爲九州長由惡聞洗耳於河巢父見¶
謂之曰豫章之木生於髙山工雖巧而不能得子避世何¶
不藏&KR0055;¶
地理志曰豫章郡城南有樟樹長數十丈立郡因以爲名¶
至晉永嘉年間尚茂¶
廣志曰豫章生七年外始辨(凢木似豫章故/待七年當分别)¶
神異經曰東方有豫章樹髙千丈有士操斧行斫行合¶
新語曰賢者之處丗猶金石生於沙中豫章産於幽谷¶
水經曰豫章城之南西門曰松楊門門内有樟樹髙七丈¶
<pb:KR3k0012_SBCK_957-8b>¶
五尺大二十五圍枝葉扶䟽垂䕃數畒¶
應劭漢官儀曰豫章郡樹生庭中故以名郡矣此樹常中¶
枯逮晉永嘉中一旦更茂豐蔚如&KR0004;咸以爲中宗之徴祥¶
也¶
豫章記曰新塗懸封谿有聶友所用樟木戕柯者遂生爲¶
樹今猶存其木合抱始倒植之今枝條皆垂下¶
任昉述異記曰豫章之爲木也生七年而後可知¶
漢武寳鼎二年立豫樟宫於昆明池中作豫樟木殿¶
太平御覽卷第九百五十七¶
