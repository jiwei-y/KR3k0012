# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:16.422836
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 338
#+PROPERTY: FILE SB11n0727-338太平御覽-卷之三百三十八.
<pb:KR3k0012_SBCK_338-1a>¶
太平御覽卷第三百三十八¶
兵部六十九¶
　角　金鼓　鞞　鞀　鐃¶
　鈴　鐸　刁斗柝¶
　　　　角¶
徐廣車服儀制曰角前丗書記所不載或云本出羗胡吹¶
以驚中國之馬或云本出呉越¶
晉書安帝記曰桓玄製龍頭角或曰所謂亢龍角者也¶
晉中興書曰大司馬桓温屯中堂夜吹警角御史中丞司¶
馬恬奏劾大不敬請治罪明日温見奏事歎曰此皃乃敢¶
彈我眞可畏也¶
又庾翼與燕王書曰今致畫長鳴角一雙幡眊副(眊音/餌)¶
宋書曰張興丗父仲子由興丗致位給事中興丗欲將往¶
<pb:KR3k0012_SBCK_338-1b>¶
襄陽受郷里不肯去嘗謂興丗曰我雖田舎老公樂聞鼔¶
角汝可送一部行田時欲吹之興丗素恭謹畏法譬之曰¶
此是天子鼓角非田舎公所吹¶
三國典略曰𥘉魏丗山崩得三石角藏於武庫至是齊主¶
入庫賜從臣兵器持此角賜平秦王歸彦曰尓事常山不¶
得反事長廣得反反時將此角嚇漢也¶
史苓武昌記曰武昌有龍山欲隂雨上有聲如吹角¶
辛氏三秦記曰河西有沙角山山頭頽沙則鼓角鳴¶
異苑曰晉孝武太元末帝毎聞手巾箱中有鼓吹鞞角響¶
於是請僧齋㑹夜見一臂長三丈許手長數尺來摹經案¶
帝是歲崩天下大亂¶
幽明録曰晉司空郗方回葬婦於離山使㑹稽郡吏史澤¶
治墓多平夷古墳後壞一冢構制甚偉器物殊盛冢發聞¶
<pb:KR3k0012_SBCK_338-2a>¶
鼓角聲角聲自是多如此〇陶偘表云奉獻金口角¶
石勒别傳曰石勒永康中流宕山東寄旅平原師勸家庸¶
耕耳恒聞鼓角鞞鐸之音勒私異之¶
丗說曰樂令有數客闊不復來樂問所以荅曰前在坐蒙¶
賜酒方欲飲見杯中有虵意甚惡之旣飲而疾于時河南¶
&KR0550;事上壁有角角邊&KR0238;畫作虵樂而疑是角影入杯中復¶
令置杯酒於前處謂曰君更看酒中復有所見不荅曰所¶
見如𥘉樂乃告其所以客豁然意解沉痾頓消(又一本/云角弓)¶
語林曰陸士衡爲河北督巳𬒳間構内懷憂懣聞衆軍驚¶
角鼓吹謂其司馬孫極曰我今聞此不如華亭鶴鳴¶
谷儉角賦曰夫角以類推之盖黄帝㑹群臣於太山作清¶
角之音似兩鳯之雙鳴若二龍之齊吟如丹虵之翹首似¶
雄虵之帶天¶
<pb:KR3k0012_SBCK_338-2b>¶
衛公兵法曰夫軍城及野營行軍在外日出日没時撾鼓¶
一千搥三百三十三推爲通鼓音止角音動吹十二聲爲¶
一疊角音止鼓音動如此三角三鼓而昏明畢¶
又曰諸大將置鼓四十靣子緫管給鼓十靣營别給鼓一¶
靣行即負隨纛下擬晝夜及在道有警急擊之傳響今諸¶
軍嚴警兼用防備賊侵逼如軍行引之時先軍卒逢賊㓂¶
先軍即急擊鼓救中腰逢賊即湏擊鼓前軍聞聲便往後¶
軍聞聲湏急向前赴救後頭逢賊即擊鼓前頭中腰聞聲¶
即湏住並量抽兵相救如發引稍長鼓聲不徹中腰支料¶
更湏置鼓傳響使前後得聞其諸營自湏著鼓靣用防¶
夜中有賊犯營即急擊令諸軍有警備¶
又曰諸行軍立營數則万計或逢泥溺或阻山河同聽角¶
聲俱共齊發路狹難進徒餓馬驢應發營第一角聲絶右¶
<pb:KR3k0012_SBCK_338-3a>¶
虞候捉馬驢第二角聲絶即𬒳駕右一軍捉馬驢第三角¶
聲絶右虞候即發引右一軍𬒳駕右二軍捉馬驢第四角¶
聲絶右一軍即發引右二軍𬒳駕以後諸軍毎聽角聲裝¶
束𬒳駕准此每營各出一戰隊今取虞候進止防有賊至¶
便用騰擊後如其路更細小即湏更有角聲仍令虞候及¶
營官人虞候子排比催督急過不得停擁過訖以後軍准¶
前排比催迫急過¶
　　　　　金鼔¶
釋名曰校號也將帥號令之所在也節爲號令賞罰之節¶
也鐸度也號令之限度也金鼓金禁也爲進退之禁也¶
詩曰方叔率止鉦人伐鼓陳師鞫旅¶
又曰顯允方叔伐鼓淵淵振旅闐闐¶
又曰擊鼓其鏜踊躍用兵¶
<pb:KR3k0012_SBCK_338-3b>¶
周禮曰鼓人掌教六鼓以雷鼓鼓神祀(雷鼓八/靣鼓也)以靈鼓鼓¶
社祭(靈鼓六靣鼓也/社祭祭地祗也)以路鼓鼓鬼享(路鼓四靣鼓/也享宗廟也)以賁鼓¶
鼓軍事(大鼓謂之賁/鼓長八尺)以鼛鼓鼓軍事(鼛大鼓也長/丈二尺也)以晉鼓¶
鼓金奏(晉鼓長六尺六寸金/奏謂樂正擊編鍾也)¶
左傳曰几師有鍾鼓曰伐無曰侵¶
又曰吴子使其弟蹶由犒師(犒勞/也)楚人執之將以釁鼓王¶
使問曰汝卜來吉乎對曰吉寡君聞君將治於弊邑卜之¶
以守龜曰余亟使人犒師請行以觀王怒之疾徐而爲之¶
備尚克知之龜兆告吉曰克可知也君若懽好逆使臣兹¶
弊邑休怠而忘其死亡無日矣今君奮焉震電慿怒虐執¶
使臣將以釁鼓則吴知所備矣乃釋之¶
又曰宻須之鼓與其大輅文王所以大蒐也¶
又曰簡子曰吴伏㢭歐血鼓音不衰今日我上也(功爲/上也)¶
<pb:KR3k0012_SBCK_338-4a>¶
又曰呉伐齊將戰公孫夏命其徒歌虞殯陳子行命其徒¶
具唅玉陳書曰此行也吾聞鼓而巳不聞金矣(鼓以進軍/金以退軍)¶
(不聞金言/將死以也)¶
國語曰越甲至齊雍門子狄請死之齊王曰鼓鐸之聲未¶
聞失石未交長兵未接子何務死焉¶
後漢書曰光武徇河内韓歆議欲城守岑彭止不聽旣而¶
光武至懐歆迫急迎降光武知其謀大怒收歆置鼓下將¶
斬之(中將軍最尊自執旗鼓若置營則立/旗以爲軍門并設鼓戮人必於其下)召見彭彭因進¶
說俱獲免¶
東觀漢記曰段潁起於徒中爲并州刺史有功徴還京師¶
潁乘輕車介士鼓吹曲盖朱旗騎馬殷天蔽日錚鐸金鼓¶
雷振動地連騎繼跡弥數十里¶
齊地記曰城東有上祠山上有石鼓舊說云將有㓂難則¶
<pb:KR3k0012_SBCK_338-4b>¶
鼓自鳴所以豫驚備也¶
呉興記曰長城縣有夏架山石鼓盤石爲足長老云鳴聲¶
如金鼓鳴則三呉有兵¶
東方朔傳曰朔𥘉上書曰臣朔少失父母長養兄㛐年十¶
三而學三冬文史足用十五學擊劒十六學詩書誦二十¶
二萬言十九學孫吴兵法戰陣之事鉦鼓之教¶
周髀曰十人之長執銅百人之師執鐸千人之師執鼙萬¶
人之將執大鼓¶
呉氏春秋曰金鼓所以一耳也法令所以一心也¶
又曰周宅鄷鄗近戎人與諸侯約爲髙堡置鼓其上逺近¶
相聞戎㓂至傳鼓相告諸侯之兵皆至救天子褒姒大恱¶
笑之王欲褒姒之笑也因數擊鼓諸侯兵數至而無㓂後¶
戎㓂眞至幽王擊鼓諸侯兵不至幽王之身乃死驪山之¶
<pb:KR3k0012_SBCK_338-5a>¶
下爲天下笑¶
韓侯曰吴使沮衛獻䖝蠹於荆師荆師將殺之以釁鼓衛¶
曰死者無知則釁無益若有知戰之時臣使鼓不鳴因不¶
殺之¶
孫子曰是故軍政曰言不相聞故爲鼓鐸視不相見故爲¶
旌旗(故夜戰多金鼓/晝戰多旌旗)夫金鼓旌旗所以一人之耳目也人¶
旣專一則勇者不得獨進怯者不得獨退此用衆之法也¶
抱朴子曰軍始發大風甚雨起於後旌旗前指金鼓清鳴¶
大勝¶
黄帝出軍决曰牙旗者將軍之精金鼓者將軍之氣一軍¶
之形候也¶
唐子曰將勿離鼓旗鼓旗將之耳目也¶
徐幹齊都賦曰王乃垂華玉之路駕玄駮之駿翠幄浮遊¶
<pb:KR3k0012_SBCK_338-5b>¶
金光皓旰(公旦/切)戎車雲布武騎星散鉦鼓雷動旌旗虹亂¶
陸雲南征賦曰戎士肅而啓行三軍分而雜遝長角哀吟¶
以命旅金鼓訇隱而砰礚¶
孫惠祭金鼓丈曰赫矣皇威用伐不庭金鼓麾旗以昭其¶
聲¶
　　　　　鞞¶
釋名曰鞞禆也禆助鼓節也(鞞𥙷/弥功)¶
吕氏春秋曰倕作鞞鼓¶
鄭緝之東陽記曰晉隆安中孫恩遣偏師謝咸攻東陽東陽¶
岑山下民聞嶺上有鼓鞞聲若數萬人咸破潰而山上鼓¶
鞞亦絶¶
　　　　　鞀¶
鬻子曰禹之治天下也懸五聲以聽曰語寡人以獄訟者¶
<pb:KR3k0012_SBCK_338-6a>¶
揮鞀(音/挑)¶
吕氏春秋曰倕作鞀¶
又曰武王有誡愼之鞀(欲誠者/捶鞀鼓)¶
　　　　　鐃¶
說文曰鐃小鉦也(鐃女/交切)¶
周禮曰六鼓四金以金錞和鼓以金鐲節鼓以金鐸通鼓¶
(鐲音濁鉦也軍行/鳴之以爲鼓節)¶
　　　　　鈴¶
說文曰鈴丁也從金令聲¶
左傳曰揚鑾和鈴昭其聲也¶
魏志曰安平太守宅老鈴下作怪爲鳥鵲鬪盖公府閤有¶
繩鈴以傳呼鈴下有吏者也¶
風俗通曰鈴柄施懸魚魚者欲君臣沉静如魚之入水不¶
<pb:KR3k0012_SBCK_338-6b>¶
可復得聞見耳¶
集異記曰廣陵士甲市得一宅但聞中有摇鈴聲夜輒止¶
後遂見其眞形刀是其故人問曰何以常摇鈴荅曰我典¶
使君藥物故夜持時耳問曰晝日何以不持時曰白日是¶
死道之夜因别而去¶
　　　　　鐸¶
三禮圖曰鐸今之鈴其鑄銅爲之木舌爲木鐸金舌爲金¶
鐸也¶
說文曰鐸大鈴也¶
釋名曰鐸度也號令之限度也〇王隱晉書曰荀朂逄趙¶
郡啇賈於路懸鐸於牛識其聲焉及後爲樂朂曰趙之牛¶
鐸則善諧矣於是下郡悉送果有諧者丗伏其才明¶
晉書載記曰石勒少時嘗耕毎聞鞞鐸之音歸以告其母¶
<pb:KR3k0012_SBCK_338-7a>¶
母曰作勞耳鳴非不祥也¶
鬻子曰禹之治天下也以五聲聽銘於簨&KR1607;曰教寡人以¶
事者振鐸¶
文子曰老子云鳴鐸以聲自毁膏燭以明自消¶
　　　　　刁斗¶
纂文曰刁斗持時鈴也¶
漢書曰李廣行師不擊刁斗以自衛(孟康曰以銅爲鐎器/受一斗晝炊飲食夜)¶
(擊持行夜銘曰刁斗在榮陽軍譙音譙形如/銷銷火玄切即銚也今俗呼銅銚二音棑)¶
漢名臣奏曰漢興巳來深存古義宫殿省闥至五六重周¶
衛刁斗¶
　　　　　柝¶
說文曰柝行夜所擊木也¶
易繫辭曰重門擊柝以待暴客盖取諸豫¶
<pb:KR3k0012_SBCK_338-7b>¶
周禮曰野廬氏賔客宿息則聚&KR1909;¶
漢書舊儀曰中宫衛宫城門擊刁斗傳五夜衡衛士周廬¶
擊木折¶
張衡東京賦曰故亟谷擊柝於東西(柝守夜所/擊木也)¶
太平御覽卷第三百三十八¶
