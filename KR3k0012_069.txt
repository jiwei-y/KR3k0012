# -*- mode: mandoku-view -*-
#+TITLE: 太平御覽
#+DATE: 2015-09-23 10:14:00
#+PROPERTY: LASTPB  <md:KR3k0012_SBCK_066-1a>
#+PROPERTY: JUAN 69

¶
<md:KR3k0012_SBCK_069-1a>¶
<pb:KR3k0012_WYG_069-1a>
欽定四庫全書
　太平御覽卷六十九¶
　　　　　　　　　　　　宋　李昉等　撰
　　地部三十四¶
　　　澗　　　　　　　　洲
　　　湍(瀬附/)　　　　　　灘¶
　　　　澗¶
釋名曰澗者言在兩山間也
<pb:KR3k0012_WYG_069-1b>
詩曰秩秩斯干(秩秩流行/也干澗也)¶
又于以采蘩于澗之中¶
又于以采蘋南澗之濵¶
又考槃在澗碩人之寛¶
爾雅曰両山夾水曰澗¶
漢書曰沛公與項籍臨廣武澗而語數籍十罪¶
東觀漢記曰耿恭以踈勒城傍有水徙居之匈奴來攻
絶¶其澗水吏笮馬糞汁飲之<md:KR3k0012_SBCK_069-1b>¶
<pb:KR3k0012_WYG_069-2a>
水經註曰洛水東北流注于公路澗但世俗音訛號之
曰¶光禄澗非也¶
異苑曰苻堅為慕容冲所襲堅奔馳墮馬而落澗追兵
幾¶及計無由出馬即踟蹰臨澗垂鞚與堅堅不能及馬
又跪¶授焉堅攀之得登岸而走¶
幽明録曰人有山行墜澗者無出路飢餓僅死見龜蛇
甚¶多朝暮引頸向四方人因學之遂不復飢體殊輕便
能登¶巖岸經數年復竦身舉臂遂超出澗上即便還家
<pb:KR3k0012_WYG_069-2b>
顔色悦¶澤頗更聰慧洎食穀啖滋味百日復其本質¶
郡國志曰漢武元封二年有百羊出庸澗初出一羊野
中¶婦人大驚拍手羊因止今俗生羊禁婦人拍手是也¶
又水經曰吳房縣山澗有白羊淵淵水出羊¶
又曰赤松澗在東陽赤松子逰金華山以火自燒而化
故<md:KR3k0012_SBCK_069-2a>¶山上有赤松子之祠澗自山出故曰赤松澗¶
十道志曰廣武澗在今滎澤縣西¶
又征西記三皇山上有二城謂東西廣武城相去二百
<pb:KR3k0012_WYG_069-3a>
餘¶歩隋河水從中東南流今無水城東有高壇即項羽
坐¶太公於上以示漢軍處一謂鴻溝¶
盧氏嵩山記曰半馬澗人或云百馬澗亦曰拜馬澗故
老¶傳王子晉得仙而馬還人因思之不見乃拜其馬於
此也¶
韓子曰董安于為趙上地守行石阜山見深澗深百仞
問¶其御左右曰人嘗有入此乎曰無有嬰兒狂聾人入
此乎¶曰無有牛馬犬彘入此乎曰無有安于歎曰吾能
<pb:KR3k0012_WYG_069-3b>
治矣使¶吾法之無赦猶入澗之必死則民莫之犯也¶
　　　　洲¶
詩曰關關雎鳩在河之洲<md:KR3k0012_SBCK_069-2b>¶爾雅曰水中可居者曰洲(四方有水中央/獨高可居也)¶
史記曰越王勾踐平吳徙夫差於甬東韋昭曰即句章
東¶溪口外洲是也¶
晉書曰殷仲堪為荆州刺史先是仲堪逰於江濱見流
棺¶撈而葬焉旬日間門前之溝忽起成岸其夕有人過
<pb:KR3k0012_WYG_069-4a>
仲堪¶自稱徐伯云感君之惠無以報也堪因問門前之
岸是何¶祥乎對曰水中有岸其名為洲君將為州言終
而沒至是¶果臨荆州¶
王隱晉書曰朱崖在大海中遥望朱崖洲大如菌舉帆
一¶日一夜至洲周匝二千里徑度七八百里可十萬家
女多¶姣好長髮美目¶
吳録地理志曰吳富春縣有沙漲武烈為郡吏赴府鄉
人¶餞之㑹於沙上父老曰此沙狹而長君後當為長沙
<pb:KR3k0012_WYG_069-4b>
太守<md:KR3k0012_SBCK_069-3a>¶後果然因名孫洲¶
吳志曰孫權遣衛温諸葛直將甲士萬人浮海求夷洲
及¶亶洲在海中長老傳言秦始皇帝遣方士徐福將童
男女¶數千人入海求蓬萊神仙及仙藥止此不返世世
相承有¶萬家其上人民時有至㑹稽貨市¶
隋圖經曰漢水逕琵琶谷至滄浪洲洲即漁父棹歌處
庾¶仲雍記云謂之千齡洲¶
水經注曰龍陽縣之洲長二十里吳丹陽太守李衡植
<pb:KR3k0012_WYG_069-5a>
橘於其上臨死勑其子曰吾洲里有木奴千頭不匱汝¶
衣食歲絹千疋¶
又曰崢嶸洲冠軍將軍劉毅破桓𤣥於此洲¶
山海經曰鬰洲一曰郁洲在海中郭璞注曰即東海鬰
洲¶山也傳此洲從蒼梧徙來上有南方物<md:KR3k0012_SBCK_069-3b>¶扶南傳曰漲海中倒珊瑚洲洲底有盤石珊瑚生於上
也¶
西京雜記曰梁孝王兔園之中又有鴈池池有鶴洲諸
<pb:KR3k0012_WYG_069-5b>
宫¶館相連異樹怪獸靡不畢備王與宫人賓客弋釣其
中¶
吳地記曰長洲在姑蘇南太湖北岸闔閭所遊獵處也
吳¶主遣徐祥至魏魏太祖語祥曰孤比者願越横江之
津與¶孫將軍遊姑蘇之上獵長洲之苑吾志足矣祥對
曰大王¶欲奉至順以合諸侯若越横江而遊姑蘇是踵
亡秦而躡¶夫差恐天下之事去矣太祖笑曰徐生得無
逆詐耶
<pb:KR3k0012_WYG_069-6a>
湘中記或曰昭潭無底橘洲浮(昭潭湘水至深處也橘/洲每大水諸洲悉沒而)¶
(橘洲獨/存焉)¶
王韶之始興記曰城西百餘歩有棲霞樓臨川王營置
清¶暑遊焉羅君章居之因名為羅公洲樓下洲上菓竹
交䕃¶長楊傍映髙梧前竦雖即城隍趣同丘壑<md:KR3k0012_SBCK_069-4a>¶盛弘之荆州記曰南江上有龍洲下有寵洲二洲之間
舊¶云多魚而投罟揮網輙便掛絶乃有客沒而視之水
中有¶牛二頭常為破網故漁者患之
<pb:KR3k0012_WYG_069-6b>
又曰江津東十餘里有中夏洲洲之首江之汜也故屈
原¶云經夏首而西浮又二十餘里有涌口所謂閻敖游
涌而¶逸二水之間謂之夏洲首尾七百里¶
又曰枝江縣西至上明東及江津其中有九十九洲楚
諺¶曰洲不滿百故不出王者桓𤣥有問鼎之志乃增一
為兩¶以充百數僣號旬時身屠宗滅及其傾覆洲亦消
毁至宋¶文帝在藩忽生一洲果龍飛江表斯有驗矣¶
荆州圖副曰百里洲其上平廣土沃人豐湖澤所産足
<pb:KR3k0012_WYG_069-7a>
償¶儉歲又特宜五果甘柰梨蔗於此是出¶
荆南志曰枝江縣界内洲大小凡三十七其十九有人
居<md:KR3k0012_SBCK_069-4b>¶十八無人¶
劉楨京口記曰嘉子洲西一里得貴洲周廻四十里許
上¶多有居民昔魏文帝伐孫權至此洲南望曰彼人有
焉而¶退因名曰貴洲¶
述征記曰晉寧縣有龍莾洲父老云龍蛻骨於此洲其
水¶今猶多龍骨
<pb:KR3k0012_WYG_069-7b>
山謙之丹陽記曰江寧縣南二十五里有列洲晉簡文
帝¶為相時㑹桓温處也¶
郡國志曰朝洲白嶼洲亦自浮來後㑹稽人姓丁識之
云¶曾藏銅熨斗於上往取果得¶
又曰潤州長命洲梁武放生處後魏使李諸來聘武帝
問¶曰彼國亦放生否諸曰不取亦不放帝大慙¶
荆州圖經曰襄陽縣南八里峴山東南一十里江中有
蔡洲<md:KR3k0012_SBCK_069-5a>¶漢長水校尉蔡瑁所居宗族強盛共保蔡洲為王
<pb:KR3k0012_WYG_069-8a>
如所沒¶一宗都盡¶
又曰武當縣西北四十里江有滄浪洲長四里中廣十
三¶里禹貢稱漢水東流為滄浪水疑此洲是也¶方言曰
水可居者為洲三輔謂之淤(郭璞注曰上林賦/云行於洲淤之浦)¶
輿地志曰伍子胥叛楚出闗於江上見漁父求渡時傍
多¶人漁父歌曰日灼灼兮駸已馳與子期乎蘆之漪子胥
既渡¶解百金之劒與漁父漁父曰楚購子粟五萬爵執
圭豈百¶金之劒乎子胥曰勿令其露漁父知意遂覆舟
<pb:KR3k0012_WYG_069-8b>
而死其處¶是&KR1682;洲水路去洲一百九十里¶
江夏記曰鸚鵡洲在荆北按後漢書曰黄祖為江夏太
守¶時黄祖方共與賓客大㑹有獻鸚鵡於此洲故以為
名¶
又荆州記曰江夏郡城西臨江有黄鶴磯又有鸚鵡洲
侯<md:KR3k0012_SBCK_069-5b>¶景令宋子仙夜襲江夏藏船於鸚鵡洲¶
建安記曰郡西南大溪之中有仙人洲昔梅眞人上昇
墜¶馬於此洲故後名墜馬洲
<pb:KR3k0012_WYG_069-9a>
丹陽記曰白鷺洲在縣西三里隔江中心南邊新林浦
西¶對白鷺洲洲在大江中多聚白鷺因名之¶
又曰烈洲在縣西南輿地志曰吳舊津所也内有小水
堪¶泊船商客多停以避烈風故以名焉王濬伐吳宿於
此簡¶文為相時㑹桓𤣥之所也亦曰溧洲洲上有山山
形似栗¶伏滔北征賦謂之烈洲¶
又曰吳時客舘在蔡洲上以舍逺使蘇峻作逆陶侃等
率¶所統同赴京師直指石頭次于蔡洲是<md:KR3k0012_SBCK_069-6a>¶也
<pb:KR3k0012_WYG_069-9b>
又曰張公洲在縣西南梁書太清二年豫州刺史裴東
之¶等舟師二萬次張公洲二年陳覇先擊破侯子監師
至張¶公洲並此處¶
又曰和子洲在縣西南¶
三十國春秋曰晉咸和二年温嶠與陶侃起義兵伐蘇
峻¶帥師四萬直指石頭侃泊嘉子洲即此處也夏月堪
泊船¶冬月淺涸自永昌之初其洲忽一朝崩䧟數里隨
其形曲¶折凡作九灣行者所依東西浩然矣¶尋陽記由
<pb:KR3k0012_WYG_069-10a>
鵲洲在縣北¶
傳曰昭公五年楚以諸侯伐吳吳敗之於鵲岸按鵲頭
與¶鵲尾相去八十里杜預注云吳地也廬江舒縣東南
有鵲¶尾渚¶
　　　　湍<md:KR3k0012_SBCK_069-6b>¶廣雅曰湍瀬也¶
水經注曰益陽縣西有雲長瀬所謂關侯灘也南對甘
寧¶故壘昔雲長屯軍水北孫權令魯肅甘寧拒之於是
<pb:KR3k0012_WYG_069-10b>
水寧¶謂肅曰彼聞吾咳唾之聲不敢渡也渡則成擒矣¶¶
又何懼哉
又曰漢水東為鱣湍洪波奔蕩崩浪雲頽故老言有鱣
魚¶奮鬐遡流望濤直上至此則曝鰓失濟故名湍¶
異苑曰永嘉郡有百簿瀬郡人斷水捕魚宰牲禱祭以
祈¶多獲逾時了無所得衆侣忿怨棄業將罷其夕並夢
見老¶公云諸君且可小停要思其宜夜忽聞有跳躍聲
驚起共¶看乃是大魚剉以為頓獲百簿故因以百簿名
<pb:KR3k0012_WYG_069-11a>
瀬¶
益都耆舊傳曰犍為符沅和氏女名先雄和父乗船城
湍¶墮水物故尸䘮不得雄哀慟號咷乗小船于父沒處
哭數<md:KR3k0012_SBCK_069-7a>¶聲自投水死後與父相持浮出¶
盛𢎞之荆州記曰桂陽來陽縣有両瀬每縣旱百姓共
壅¶之甘雨普降若一鄕獨壅雨亦偏應東有博望瀬張
騫使¶外國經此船沒因以名瀬瀬下接魚腹縣界有羊
腸虎臂¶灘陽亮為益州至此復沒人至今猶名為使君
<pb:KR3k0012_WYG_069-11b>
瀬¶
鄭緝之東陽記曰信安縣去石門四十里瀬邊悉有石
牒¶長三尺許以羅列雜繒如店肆也¶
劉德明南記曰康贛水奔流三百餘里横波嶮瀬二十
四¶處¶
　　　　灘¶
益州記曰伏犀灘東南六十里有黄牛峽其崖峻嶮遠
望¶之斑潤頗像黃牛
<pb:KR3k0012_WYG_069-12a>
又水經云昔有黄牛從&KR0526;溪而出上此崖乃化為石是
名<md:KR3k0012_SBCK_069-7b>¶伏犀灘¶
又曰荔枝灘東南二十五里山頂上有一冢冢唯有女
貞樹¶樹上恒有白猿栖息郡國志云&KR0526;道有玉女冢是¶
也
水經注曰江水又東逕狼尾灘而厯人灘袁山松云二
灘¶相去二里人灘水至峻峭南岸有青石夏沒冬出其
石嶔¶崟數十歩中悉作人面形或大或小甚分明者鬢
<pb:KR3k0012_WYG_069-12b>
髪皆具¶因名人灘也江水又東逕黄牛山下有灘名曰
黄牛灘南¶岸重嶺疊起最外髙崖間有色如人負刀牽
牛人黑牛黄成¶就分明既人跡所絶莫得䆒焉此巖既
髙加以江湍紆廽¶雖途逕信宿猶望見此物故行者謡
曰朝發黄牛暮宿黄¶牛言水路紆深廽環望如一矣¶
　
　
　太平御覽卷六十九
