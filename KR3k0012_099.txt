# -*- mode: mandoku-view -*-
#+TITLE: 太平御覽
#+DATE: 2015-09-23 10:14:01
#+PROPERTY: LASTPB  <md:KR3k0012_SBCK_098-1a>
#+PROPERTY: JUAN 99

¶
<md:KR3k0012_SBCK_099-1a>¶
<pb:KR3k0012_WYG_099-1a>
欽定四庫全書
　太平御覽卷九十九
　　　　　　　　　　　　宋　李昉等　撰
　　皇王部二十四¶
　　　東晉康皇帝　　　　穆皇帝
　　　哀皇帝¶　　　　　　廢帝海西公
　　　簡文皇帝　　　　　孝武皇帝¶
　　　　康皇帝
<pb:KR3k0012_WYG_099-1b>
晉書曰康皇帝諱岳字世同成帝母弟咸和元年封呉
王¶二年徙封琅琊王九年拜散騎常侍加驃騎將軍咸
和五¶年遷侍郎司徒八年六月庚寅成帝不豫詔以琅
琊王為¶嗣癸巳成帝崩甲午即皇帝位大赦己亥封成
帝子丕為¶琅琊王奕為東海王時帝諒陰不言委政於
庾冰何充十¶二月壬子立皇后褚氏建元元年春正月
改元賑恤鰥寡¶孤獨三月以中書監庾冰為車騎將軍
二年九月丙申立¶皇子聃為皇太子戊戌帝崩於式乾
<pb:KR3k0012_WYG_099-2a>
殿在位三年時年二¶十三𦵏崇平陵初成帝有疾中書
令庾冰自以舅氏當朝<md:KR3k0012_SBCK_099-1b>¶權傾人主恐異世之後戚屬將
疎乃言國有强敵宜立長君¶遂以帝為嗣制度年號再
興中朝因改元曰建元或謂冰曰¶郭璞䜟云立始之際
丘山傾立者建也始者元也丘山諱也¶冰瞿然既而歎
曰如有吉凶豈改易所能救乎至是果驗云¶
世説曰何次道庾季堅二人並為元輔成帝初崩於時
嗣君¶未定何欲立嗣子庾及朝議以外㓂方强嗣子沖幼乃立
<pb:KR3k0012_WYG_099-2b>
康帝康帝¶既登阼㑹羣臣謂何曰朕今所以承大統為
誰之議何曰陛¶下龍飛臣冰之功使於時用微臣議今不
覩聖明之世上有慙色¶
　　　　穆皇帝¶
晉書曰穆皇帝諱聃字彭祖康帝子也建元二年九月
庚¶申立為皇太子戊戌康帝崩己亥即皇帝位時年二
歲大¶赦尊皇后為皇太后壬寅皇太后臨朝攝政永和
元年春正¶月甲戌朔皇太后設白紗帷于太極殿抱帝
<pb:KR3k0012_WYG_099-3a>
臨軒改元二<md:KR3k0012_SBCK_099-2a>¶年十一月辛未安西將軍桓溫帥虜將軍
周撫輔國將軍¶譙王無忌建武將軍袁喬伐蜀拜表輒
行十二月枉矢自¶東南流于西北其長半天三年春三月
桓溫攻成都克之¶李勢降益州平十年二月己丑大赦
征西將軍桓溫帥師¶伐關中廢揚州刺史殷浩為庶人
六月苻堅將苻雄悉衆¶及桓溫戰於白鹿原王師敗
績九月辛酉桓温以糧盡遂還升¶平元年春正月壬戌
朔帝加元服告于太廟始親萬幾大¶赦改元增文武位
<pb:KR3k0012_WYG_099-3b>
一等皇太后居崇德宫五年五月丁巳帝¶崩顯陽殿在
位十七年時年十九葬永平陵廟號孝宗¶
　　　　哀皇帝¶
晉書曰哀皇帝諱丕字千齡成帝長子也咸康八年封
為¶琅琊王永和九年拜散騎常侍十二年加中軍將軍
升平¶三年除驃騎將軍五月丁巳穆皇帝崩皇太后令
曰帝奄不<md:KR3k0012_SBCK_099-2b>¶救疾嫡嗣未建琅琊王丕本中興正統明德
懋親昔在咸¶康屬當儲貳以年在幼沖未堪國難故顯
<pb:KR3k0012_WYG_099-4a>
宗高讓今議望¶情地莫與為比其以王奉大統於是百
官備法駕迎于琅¶琊第庚申即皇帝位大赦八月己夘
夜天裂廣數丈有聲¶如雷九月戊申立皇后王氏穆帝
皇后何氏稱永安宫興¶寧元年九月壬戌大司馬桓温
帥衆北伐癸亥以皇子生¶大赦二年二月癸夘帝親耕
籍田三月庚戌朔大閲人户¶嚴法禁辛亥不豫帝雅好
黃老斷穀餌長生藥服食過¶多遂中毒不識萬幾崇德
太后復臨朝攝政三年二月庚¶申帝崩于西堂在位四
<pb:KR3k0012_WYG_099-4b>
年時年二十五𦵏安平陵¶
　　　　廢帝海西公¶
晉書曰廢帝諱奕字延齡哀帝母弟也咸康八年封為
東¶海王永和八年拜散騎常侍尋加鎭軍將軍升平四
年拜<md:KR3k0012_SBCK_099-3a>¶車騎將軍五年改封琅琊王隆和初轉侍中驃騎
大將軍¶開府儀同三司興寧三年二月庚申哀帝崩無
嗣丁酉皇¶太后詔曰帝遂不救厥疾艱禍仍臻遺緒冺
然哀慟切心¶琅琊王奕明德懋親屬當儲副宜奉祖宗
<pb:KR3k0012_WYG_099-5a>
纂承大統便速¶正大禮以寧人神于是百官奉迎于琅
琊王第是日即皇帝¶位大赦太和四年夏四月庚戌大
司馬桓温率衆伐慕容暐七月辛¶夘暐將慕容垂帥衆
拒溫温敗之九月戊寅桓溫裨將¶鄧遐朱序遇暐將傅
末波于林渚又大破之戊子桓温至枋¶頭丙申以粮運不
繼焚舟而歸六年冬十一月癸夘桓溫自廣¶陵屯于白
石丁未詣闕因圖廢立誣帝在藩夙有痿疾嬖¶人相龍
計好朱靈寳等參侍内寢而二美人田氏孟氏生三男
<pb:KR3k0012_WYG_099-5b>
長欲封樹時人惑之溫因諷太后以伊霍之舉己酉集
百官¶于朝堂宣崇德太后令曰王室艱難穆哀短祚國
嗣不育<md:KR3k0012_SBCK_099-3b>¶儲宫靡立琅琊王奕親則母弟故以入纂大位
不圖德之¶不建乃至于斯昏濁潰亂動違禮度有此三
孽莫知誰子¶人倫道喪醜聲遐布既不可以奉守社稷
敬承宗廟且昏¶孽並大便欲建樹儲藩誣罔祖宗傾移
皇基是而可忍孰¶不可忍今廢奕為東海王以王還第
供衞之儀皆如漢朝¶昌邑故事初桓溫有不臣之志欲
<pb:KR3k0012_WYG_099-6a>
先立功河朔以収時望¶及枋頭之敗威名頓挫遂潛謀
廢立以長威權然憚帝守¶道恐招時議以宫闈重閟牀
笫易誣乃言帝為閹遂行廢¶辱初帝平生毎以為慮嘗
召術人扈謙筮之卦成答曰晉¶室有盤石之固陛下有
出宫之象竟如其言咸安二年正¶月降封帝為海西縣
公¶
臧榮緒晉書曰太和元年桓溫表率方伯北伐秋九月
溫¶以王師敗績于枋頭溫自廣陵屯于白石集百官于
<pb:KR3k0012_WYG_099-6b>
朝堂<md:KR3k0012_SBCK_099-4a>¶稱崇德太后詔廢帝為東海王妖賊盧悚遣弟子
殿中監許¶龍晨到門稱太后宻詔奉迎興復帝曰我得罪到此
幸蒙寛宥¶豈敢妄動且太后有詔便應官屬來迎何得
如此必狂亂¶因叱左右縛之龍晨懼而走由是朝廷以帝
安于屈辱無僥¶倖之望不得懐疑帝亦知天命不再而
深慮人禍乃蔽聽¶塞明無思慮終日酣飲耽于内寵有
子不養庶保天年¶呉民憐之為作歌謠帝崩于呉宫年
四十五因葬呉地
<pb:KR3k0012_WYG_099-7a>
續晉陽秋曰帝少同閹人之疾而暱比左右初在東海
琅¶琊因親近嬖人相龍計好朱靈寳等並侍卧内美人
田氏¶遂生三男衆致疑惑然莫能審其虚實至是將建
儲貳大¶司馬桓溫因之以定廢立之計遂率百僚並還
朝堂本省溫¶平旦以衆入分兵屯宫門呈草于皇太后
后曰今廢奕為東¶海王還第供衞之儀如漢朝昌邑故
事丞相録尚書事<md:KR3k0012_SBCK_099-4b>¶㑹稽王昱體自中宗明德劭令民望
依係為日已久宜應¶天人以統皇極主者明依舊典以
<pb:KR3k0012_WYG_099-7b>
時施行但未亡人不幸¶罹此百憂感念存殁心焉如割
社稷大計義不獲已臨紙¶悲塞如何可言時太后在佛
屋燒香内侍啓云外有急奏¶太后乃出堂倚户前視表
數行乃曰我本自疑此至半便¶止求筆題奏後云未亡
人罹此百憂感念存殁心焉如割¶溫奏未有此十五字
遂即奏逥換内之¶
　　　　簡文皇帝¶
晉中興書曰太宗簡文帝諱昱字道成中宗少子也母
<pb:KR3k0012_WYG_099-8a>
曰¶鄭夫人永興二年封琅琊王咸和元年鄭夫人薨上
時年¶七歲號慕泣血乞得服重朝議哀之故從封㑹稽
王康獻¶皇后臨朝建位撫軍大將軍録尚書六條事二
年驃騎將¶軍何充薨皇太后詔上内總萬幾海西公即
位七月以琅<md:KR3k0012_SBCK_099-5a>¶琊王封絶復徙上為琅琊王封王子昌明
為㑹稽王固讓不¶受太和元年十月詔以為丞相尚書
入朝不趨讚拜不名¶劒履上殿給羽葆鼓吹班劒六十
人固讓不受海西公廢¶於是大司馬溫率百官進太極
<pb:KR3k0012_WYG_099-8b>
前殿具乗輿法駕奉迎於¶朝堂變服著平巾幘單衣東
向拜受璽流涕即位改太和¶六年為咸安元年乙夘廢
太宰武陵王為庶人二年七月¶上不豫己未立㑹稽王
昌明為皇太子封王子道子為琅¶琊王領㑹稽内史是
日帝崩于東堂在位一年時年五十二¶
續晉陽秋曰桓溫始以雄武入輔繼以廢立帝雖登祚
内¶不自安初熒惑入太微尋廢海西公至是熒惑猶在
太微¶帝惡之因謂郄超曰命之修短本欲不計故當無
<pb:KR3k0012_WYG_099-9a>
復徃日事¶耶超云大司馬臣溫方内固社稷外布經畧
非常之事臣¶以百口保之超還東帝謂之曰致意尊公
家國之事遂至於<md:KR3k0012_SBCK_099-5b>¶此由吾不能以道自衞思患預防愧
歎之深言何能喻又¶誦庾闡詩云志士痛朝危忠臣哀主辱
因泣下及不豫詔溫曰¶吾遂委頓足下便不冀得相見
又詔曰不謂疾患遂至於¶此今者惙然勢不復久旦雖
有詔豈復相及慨恨兼深如¶何可言天下艱難而昌明
幼沖眇然非阿衡輔道之計當¶何以寧濟社稷國事家
<pb:KR3k0012_WYG_099-9b>
計一託之於公¶
又曰帝以太興三年生弱而慧異中宗深器焉及長美
丰¶姿好清言舉止端詳器服簡素與劉恢王蒙等為布
衣之¶友由登庸厯位散騎常侍右將軍撫軍將軍以懿
親民望¶任登宰輔値穆帝幼沖母后臨朝桓溫有平蜀
洛之勲擅¶强西陵帝於家國之計具瞻所歸而自斷之
弱無以抗之¶陳郡人殷浩素有盛名時論比之管葛又
琅琊王洽丞相¶道子既是名公子少有聲望乃以浩為
<pb:KR3k0012_WYG_099-10a>
湘州刺史洽為長<md:KR3k0012_SBCK_099-6a>¶史徐州刺史葛美亦以清貴名藩同
心憂國溫見此樹置¶知在抗已溫既以雄武專朝任兼
將相悉衆北討以成樂¶推之勢及枋頭奔敗知民望之
去乃屠豫州刺史袁眞于¶壽陽城既而郄超曰足下何
以雪枋頭之恥乎超因説溫¶以廢立之事溫既宿有此
謀深納超言既廢昏立明民人¶悦服然恭已南面政自
溫出帝性韻深沈雅有局鎭嘗與¶太宰武陵王晞桓溫
同乗至板橋溫宻勅令無因而鳴角¶鼔譟部伍並皆驚
<pb:KR3k0012_WYG_099-10b>
馳溫佯為駭異而晞大震驚急求下車¶帝舉止自若顔
色不變溫毎以此稱其德量故論者服¶憚之深若假帝
修年則溫簒逆之圖絶矣¶
世説曰桓公既廢太宰武陵王晞父子仍上表云應割
近情以¶存逺計欲除太宰父子可無後憂簡文手答表
云所不忍¶言况過于言桓公得此答又重有表辭轉苦
切為家國之<md:KR3k0012_SBCK_099-6b>¶計必應行事簡文復手答云若使晉室靈
長明公便應奉¶詔書若大運去矣請避賢路桓公讀詔
<pb:KR3k0012_WYG_099-11a>
手戰汗流而止逺¶徙新安而已¶
　　　　孝武皇¶帝
晉書曰孝武皇帝諱曜字昌明簡文帝第三子也興寧
二¶年七月甲申封㑹稽王咸安二年秋七月己未立為
皇太¶子是日簡文帝崩太子即皇帝位詔曰朕以不造
奄丁憫¶凶號天扣地靡知所訴藐然幼沖𦕈若綴旒深
惟社稷之¶重大懼不克負荷仰慿祖宗之靈積德之祀
先帝淳風𤣥¶德遺咏在民宰輔英賢勲隆德盛顧命之
<pb:KR3k0012_WYG_099-11b>
託實賴匡訓羣¶后率職百僚勤政冀孤弱之躬有寄皇
極之基不墜先恩¶遺惠播於四海思𢎞餘潤以康黎庶
其大赦天下與民更¶始九月甲寅追尊皇妣㑹稽王妃
曰順皇后冬十一月甲<md:KR3k0012_SBCK_099-7a>¶午妖賊盧悚晨入殿庭遊擊將
軍毛安之討擒之是歲三¶呉大旱人多餓死詔所在賑
給寧康元年春正月乙丑改元二¶月大司馬桓溫來朝
秋七月己亥使持節侍中都督中¶外諸軍事丞相録尚
書大司馬揚州牧平北將軍徐兖二¶州刺史南郡公桓
<pb:KR3k0012_WYG_099-12a>
溫薨三年九月帝講孝經冬十月癸酉¶日有食之十二
月甲申神獸門災癸未皇太后詔曰頃者¶日食告變水
旱適遭雖克己思救未盡其方賜百姓窮者¶米各五斛
癸巳帝釋奠于中室祀孔子以顔囘配泰元元¶年春正
月帝加元服見于太廟皇太后歸政甲辰大赦改¶元庚
午帝始臨朝六年春正月帝初奉佛法立精舍于殿¶内
引諸沙門以居之八年八月苻堅率衆渡淮遣征討都¶
督謝石冠軍將軍謝𤣥輔國將軍謝琰中郎將桓伊等
<pb:KR3k0012_WYG_099-12b>
拒¶之九月詔司徒琅琊王道子録尚書六條事冬十月
苻堅<md:KR3k0012_SBCK_099-7b>¶弟苻雄陷壽春乙亥諸將及苻堅戰于淝水大破
之俘斬數¶萬計獲堅輿輦及雲母車十二年六月癸夘
束帛聘處士¶戴逵龔𤣥之秋八月辛巳立皇子德宗為
皇太子大赦二¶十一年九月庚申帝崩于清暑殿在位
二十四年時年三¶十五𦵏平陵帝幼稱聰悟簡文之崩
也時年十歲至晡不¶臨左右進諫答曰哀至則哭何常
之有謝安嘗嘆以為精理¶不減先帝既威權已出雅有
<pb:KR3k0012_WYG_099-13a>
人主之量既而溺於酒色殆¶為長夜之飲末年長星見
帝心甚惡之夜於華林園舉酒¶祝之曰長星勸汝一杯
酒自古何有萬歲天子耶太白連¶年晝見地震水旱為
變者相屬醒日既少而傍無正人竟¶不能改焉時張貴
人有寵年三十帝戱之曰汝以年當廢¶矣貴人潛怒向
夕帝醉遂暴崩時道子昏惑元顯專權竟¶不推其罪人
初簡文帝見䜟云晉祚盡昌明及帝之在孕<md:KR3k0012_SBCK_099-8a>¶也李太后
夢神人謂之曰汝生男以昌明為字及産東方¶始明因
<pb:KR3k0012_WYG_099-13b>
以名焉簡文帝後悟乃流涕及為清暑殿識者以¶為清
暑反為楚聲哀楚之徵也俄而帝崩晉祚自此傾矣¶
續晉陽秋曰初帝耽於色末年殆為長夜之飲醒日既
少¶多居内殿畱連于聲色之間時張貴人寵冠後宫威
行閫¶内年幾三十帝妙列伎樂陪侍嬪少乃笑而戯之
云汝年¶當廢矣吾已屬諸姝少矣貴人潛怒上不覺上
稍醉卧貴¶人遂令其婢蒙之以被既絶云以魘崩至丑
時方遷登太¶極前殿
<pb:KR3k0012_WYG_099-14a>
異苑曰晉孝武太元末帝毎聞手巾箱中有鼔吹¶鼙角
之音于是請僧齋㑹夜見一臂長三丈許手長數尺¶來
摸經案晉祚自此而衰<md:KR3k0012_SBCK_099-8b>¶　
　
　
　
　
<pb:KR3k0012_WYG_099-14b>
　
　
　
　
　
　
　
　太平御覽卷九十九
