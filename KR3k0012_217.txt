# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:10.055884
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 217
#+PROPERTY: FILE SB11n0727-217太平御覽-卷之二百一十七.
<pb:KR3k0012_SBCK_217-1a>¶
太平御覽卷第二百一十七¶
　職官部十五¶
　　　兵部尚書　兵部侍郎¶
　　　　兵部四司郎中貟外¶
　　　户部尚書　户部侍郎¶
　　　　户部四司郎中貟外¶
　　　　　兵部尚書¶
六典曰兵部尚書侍郎之職掌天下武官選授及地圖輿¶
馬甲仗之政令其屬有四一曰兵部二曰職方三曰駕部¶
四曰庫部揔其職務而行其制命凡中外百司之事由於¶
所屬咸質正焉¶
五代史晉史曰王權轉兵部尚書髙祖德契丹屈節以事¶
之馳馹乗軺道路交織一日勑權爲使權以前丗累爲將¶
<pb:KR3k0012_SBCK_217-1b>¶
相未嘗有稱臣於戎虜者謂人曰我雖不才年今耄矣豈¶
能稽顙於穹廬之長乎違詔得罪亦所甘心由是停任¶
　　　　　兵部侍郎¶
唐書曰太宗以楊弘禮有文武材擢拜兵部侍郎專典兵¶
機之務弘禮每入叅謀議出則統衆攻戰駐蹕之陣領馬¶
歩二十四軍出其不意以擊之所向摧破太宗自山下見¶
弘禮所統之衆人皆盡力殺獲居多甚壯之謂許敬宗等¶
曰越公兒郎故有家風矣¶
又曰崔湜遷兵部侍郎父挹爲禮部侍郎父子同爲南省¶
副貳有唐已來未有其事¶
　　　　　兵部郎中　兵部貟外郎¶
六典曰兵部郎中二人一人掌判帳及天下武官之階品¶
衛府之名數一人掌判簿以揔軍戎差遣之名數貟外郎¶
<pb:KR3k0012_SBCK_217-2a>¶
二人¶
　　　　　職方郎中　職方貟外郎¶
六典曰職方郎中貟外郎掌天下之地圖及城隍鎭戍烽¶
候之數辨其邦國都鄙之逺近及四夷之歸化者(外夷每/有蕃客)¶
(至委鴻臚訊其人本國/山川風土修圖以進)¶
周禮曰夏官職方氏中大夫之職掌天下地圖主四方之¶
職貢¶
　　　　　駕部郎中　駕部貟外郎¶
六典曰駕部郎中貟外郎掌邦國輿輦車乗傳驛厩牧官¶
私馬牛雜畜簿籍辨其出入司其名數¶
北史曰馮子琮爲尚書駕部郎中攝庫部孝昭曽閱簿領¶
試令口陳子琮闇對無有遺失¶
隋書曰辛公義爲駕部郎勾撿馬牧所獲十餘萬疋帝喜¶
<pb:KR3k0012_SBCK_217-2b>¶
曰唯我公義奉國竭心¶
　　　　　庫部郎中　庫部貟外郎¶
六典曰庫部郎中貟外郎掌邦國軍州戎器儀仗凡元正¶
冬至陳設并祠祭喪葬所供之物皆辦其出入之數量其¶
繕造之功以分給焉¶
宋書曰文帝宴㑹有荒外歸化人帝問尚書庫部顧琮曰¶
庫中仗有幾許琛跪對曰有十萬人仗舊武庫仗多祕不¶
言帝旣問失言及琛跪對甚善之¶
又曰江智泉除尚書庫部郎時髙流官序不爲臺郎智泉¶
問孤援寡獨有此選意甚不恱固辭不拜¶
唐書曰孔若思遷庫部郎中若思常謂人仕至郎中足矣¶
至是持一石止水滿於座右以示有止足之意¶
　　　　　戸部尚書¶
<pb:KR3k0012_SBCK_217-3a>¶
六典曰戸部尚書侍郎之職掌天下田戸均輸錢榖之政¶
令其屬有四一曰户部二曰度支三曰金部四曰倉部揔¶
其職務而行其制命凡中外百司之事由於所屬皆質正¶
焉¶
漢書曰成帝置尚書五人其三曰民曹主人吏上尚書事¶
呉志曰孫休𥘉即位戸部尚書階下讀奏¶
梁書曰到漑爲左民尚書漑身長八尺美風儀善容止所¶
蒞以清白自脩性又率儉不好聲色虚室單牀傍無姬侍¶
自外車服不事鮮華冠履十年一易朝服或至穿𥙷傳呼¶
清露示有朝章而巳¶
又曰何㣧字子季爲左人尚書後辭官隱於若邪山雲門¶
寺勑給白衣尚書禄胤固辭¶
又曰到洽爲御史中丞兄漑爲左人尚書舊中丞不得入¶
<pb:KR3k0012_SBCK_217-3b>¶
尚書下舎洽引服親不應有礙刺省詳決乃許入漑省亦¶
以其兄弟素篤不能相別也¶
又曰周弘正爲左民尚書夏月著犢鼻禈衣朱衣爲有司¶
所彈其放逹如此¶
　　　　　户部侍郎¶
唐書曰李林甫引蕭炅爲戸部侍郎甞與何挺之同行慶¶
弔客次有禮記一卷炅讀之曰蒸甞伏臘炅早從宦無學¶
術不識伏臘之意誤讀之挺之戲問炅對如𥘉挺之白張¶
九齡曰省中豈得有伏獵侍郎由是出爲歧州刺史¶
又曰李絳爲戸部侍郎甞因次對憲宗曰戸部比有進獻¶
至卿獨無何也絳曰將户部錢獻入内藏是用官物以結¶
私恩上聳然益嘉其直¶
又曰長慶中孟簡代崔羣爲戸部侍郎是官有二貟其判¶
<pb:KR3k0012_SBCK_217-4a>¶
使案者別居一署謂之左戸元和以還號爲清重之最宰¶
輔登用多由此而去¶
又曰張平叔長慶中爲户部侍郎平叔狡險大言囚王播¶
以進旣掌財用常屈公利以便嬖倖多狎之旣有寵於上¶
進退便僻雜以優諧或自稱老奴無復大臣之體甞奏事¶
畢降階復昇又有論奏佻盪輕脫上每爲笑容之在班列¶
間玩狎郎吏譁肆無忌請變榷鹽法請宰相爲之使因以¶
自求樞機之任每有内制出輙疑授巳整衣冠以俟後人¶
多笑之¶
又曰庾敬休字順之爲戸部侍郎奏兩川米價騰踊百姓¶
流亡請糶兩川闕官職田禄米以救貧人從之¶
　　　　　户部郎中¶
六典曰戸部郎中貟外郎掌分理戸口井田之事凡天下¶
<pb:KR3k0012_SBCK_217-4b>¶
十道任土所出而爲貢賦之差¶
隋書曰髙構徴拜比部郎尋轉民部時内史侍郎晉平東¶
與兄子長茂爭嫡尚書省不能断朝臣三議不決構斷而¶
合理上以爲能召入内殿勞之曰我聞尚書郎上應列宿¶
觀卿才識方知古人之言信矣嫡庶者禮敬之所重我讀¶
卿判數過詞理愜當意所不能及也賜米百石由是知名¶
唐書曰韋維少習儒業博渉文史舉進士自大理丞累至¶
户部郎中善於剖判時貟外郎宋之問工於詩時人以爲¶
户部有二妙¶
　　　　　戸部貟外郎¶
唐新語曰吕太一遷户部貟外戸部與吏部隣司吏部移¶
牒戸部令牆宇悉竪棘以防令史交通太一報牒曰眷彼¶
吏部銓綜之司當湏簡要清通何必竪籬挿棘省中賞其¶
<pb:KR3k0012_SBCK_217-5a>¶
俊抜¶
　　　　　度支尚書¶
晉書曰𥘉魏文帝置度支尚書專掌軍國支計朝議以征¶
討未息動湏節量及明帝嗣位欲用安平王孚問左右曰¶
有兄風不荅曰似兄帝曰吾得司馬懿二人復何憂哉轉¶
爲度支尚書¶
又曰當陽侯杜元凱爲度支尚書內以利人外以救邊備¶
物致用以濟當時之益者五十餘條¶
朱鳯晉書曰文帝立度支尚書軍糧計校一由之以司馬¶
孚爲之¶
晉起居注曰咸寧五年詔曰一年不收使公私俱匱不唯¶
天時乃人事有不盡也故揔要者正在度支尚書也其以¶
散騎常侍中書令張華爲度支尚書¶
<pb:KR3k0012_SBCK_217-5b>¶
後魏書曰陽平王子匡除度支尚書匡與尚書令髙肇不¶
平常無降下之色時丗宗委政於肇朝廷傾憚惟匡與肇¶
抗衡先自造棺置於㕔事意欲輿棺詣闕論肇罪惡¶
隋書曰長孫平開皇三年徴拜度支尚書平見天下州縣¶
多罹水旱百姓不給奏令民間每秋家出粟麥一石巳下¶
貧富爲差等儲之閭里以備凶年名曰義倉¶
　　　　　度支郎中¶
唐書曰崔仁師爲度支郎中甞奏度支財物數千言手不¶
執夲太宗怪之令黃門侍郎杜正倫齎夲仁師對唱一無¶
差殊太宗大竒之¶
六典曰度支郎中貟外掌判天下租賦少多之數物産豐¶
約之冝水陸道路之利每歳計其所出而支其所用凡物¶
之精與地之近者以供國物之固與地之逺者以供軍皆¶
<pb:KR3k0012_SBCK_217-6a>¶
料其逺近時月衆寡好惡而節制之¶
　　　　　度支貟外郎¶
唐書曰張濬爲度支貟外郎黃巢將逼關輔濬託疾請告¶
侍其母挈族避亂啇州賊犯京師僖宗出幸途無供湏衛¶
軍不得食漢隂令李康獻糗餌數百騾綱軍士始得食僖¶
宗召康問之曰卿爲縣令安操心及此康對曰臣爲塵吏¶
安敢有此進獻張濬貟外教臣也帝異之¶
　　　　　金部郎中　金部貟外郎¶
隋書曰盧昌衡字子均爲僕射祖孝徴所薦遷尚書金部¶
郎孝徴每曰吾用盧子均爲尚書郎自謂無愧幽明矣¶
六典曰金部郎中貟外郎掌判天下庫藏錢帛出納之事¶
頒其節制而司其簿録¶
　　　　　倉部郎中¶
<pb:KR3k0012_SBCK_217-6b>¶
六典曰倉部郎中貟外郎掌判天下倉儲受納租稅出給¶
禄廪之事凢中外文武官品秩有差歳再給之¶
唐書曰畢諴歷駕部貟外郎倉部郎中故事勢門子弟鄙¶
倉駕二曹居之者不恱惟諴受命恬然㳟遜口無異言執¶
政多之¶
　　　　　倉部貟外郎¶
唐書曰長慶中孟簡遷倉部貟外郎屬順宗登極王叔文¶
竊政驟爲户部侍郎簡爲其屬中立正色挺然不附叔文¶
心忌而不敢退黜言於宰相韋執誼換刑部貟外郎¶
太平御覽卷第二百一十七¶
