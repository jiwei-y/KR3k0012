# -*- mode: mandoku-view; -*-
#+TITLE: 太平御覽
#+DATE: 2015-09-12 00:52:59.566126
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 4
#+PROPERTY: FILE SB11n0727-004太平御覽-卷第四.
<pb:KR3k0012_SBCK_004-1a>¶
太平御覽卷第四¶
　天部四¶
　　　日下(日蝕/晷附)月(月蝕/附)¶
　　　　　日下¶
帝王世紀曰文王夢日月着身¶
望氣經曰日上有黃氣君喜下有黄氣名永福¶
又曰漢文帝時日中有王字¶
徐整長曆曰泉湯之精上合爲日徑千里周圍三千里下¶
於天七千里¶
談藪曰魏文帝爲王時夢日墜地分爲三巳得一分而内¶
懷中¶
鄧析書曰君者當如冬日之陽夏日之隂萬物歸之莫之¶
使也¶
<pb:KR3k0012_SBCK_004-1b>¶
王充論衡曰日不入地也譬人把火夜行平地去人十里¶
火光藏矣非滅也¶
又曰夫日月不圎視之如圎者去人逺也夫日火精也在¶
地火不圎在天火何故獨圎日月在天猶五星五星猶列¶
星不圎何以明之春秋之時星隕宋都視之石也不圎是¶
知日月五星亦不圎也¶
又曰儒書言魯陽公與韓戰戰酣日暮援戈而麾之日爲¶
之反三舎此言虚也凡人能以精誠感動天者專心一意¶
委務積神通天天爲變動然尚未可謂然魯陽公志在於¶
戰爲日暮一麾安能令日反使聖人麾日日終不反魯陽¶
公何人而使日反¶
又曰儒言日中有三足烏日者火也烏入火中燋爛安得¶
而立然烏日氣也¶
<pb:KR3k0012_SBCK_004-2a>¶
又曰日中近出入逺日中小者光明故也出入時大者光¶
闇故也¶
又曰桀無道兩日並照在東者將起在西者將滅費昌問¶
馮夷曰何者爲殷何者爲夏馮夷曰西夏也東殷也於是¶
費昌徙族歸殷殷果克隆¶
又曰儒者論日出扶桑暮入細栁扶桑東方之地細栁西¶
方之野¶
又曰日晝行千里夜行千里騏𩦸晝日亦千里然則日行¶
舒疾與騏𩦸歩相𩔖¶
崔豹古今注曰漢明帝爲太子樂人作歌詩四章一曰日¶
重光云天子之德光明如日太子比德焉故云重也¶
周髀曰日光外照徑八十一萬里¶
徐幹中論曰文王遇姜公于渭陽&KR0002;披雲見白日¶
<pb:KR3k0012_SBCK_004-2b>¶
物理論曰日者太陽之精也夏則陽盛隂衰故晝長夜短¶
冬則隂盛陽衰故晝短夜長氣引之也行陽之道長故出¶
入夘酉之北行隂之道短故出入夘酉之南春秋隂陽等¶
故日行中平晝夜等也¶
地說書曰日照四十五萬里¶
皇甫謐季曆曰日者衆陽之宗陽精外發故日以晝明名¶
曰曜靈¶
龍魚河圖曰陽積精爲日¶
汲冢書曰胤甲居於河西夫有妖㜸十日並出又言本有¶
十日迭次而運照無窮¶
金匱曰三苗之時三月不見日¶
黄帝占書曰日中三足烏見者其所居分野有白衣㑹¶
楚辭曰十日並出流金鑠石¶
<pb:KR3k0012_SBCK_004-3a>¶
戰國筞曰聶政刺韓相荆軻刺秦王並白虹貫日¶
史記曰漢景帝王夫人姙娠夢日入懷以生武帝¶
又曰堯其仁如天其知如神就之如日望之如雲¶
漢書曰李尋上䟽曰夫日者宗陽之長暉光所燭萬里同¶
晷人君之表也故日將旦清風發暉羣隂退伏¶
又曰文帝時新垣平上言日再中臣以候知之居頃之際¶
日却復中乃更以十七秊爲元秊¶
又曰鄒陽上書&KR0003;梁孝王曰昔荆軻慕燕丹之義白虹貫¶
日太子畏之¶
後漢書曰張重字仲篤明帝時舉孝廉帝曰何郡小吏荅¶
曰臣日南吏帝曰日南郡人應向北㸔日荅曰臣聞鴈門不¶
見壘鴈爲門金城郡不見積金爲郡臣雖居日南未甞向¶
北看日¶
<pb:KR3k0012_SBCK_004-3b>¶
應劭漢官儀曰太山東南名曰日觀日觀雞鳴時見日¶
魏志曰程立夢登太山捧日立以白太祖太祖遂加日於¶
立上因改名昱¶
𣈆書曰荀爽曰日下荀鳴鶴¶
𣈆陽秋曰建武元年三日並出¶
三齊略曰秦始皇作石橋於海上欲過海看日出處有神¶
人驅石去不速神人鞭之皆流血今石橋猶赤色¶
季尤九曲歌曰年歳晩暮日巳斜安得壯士飜日車¶
　　　　　日蝕¶
書曰乃季秋月朔辰弗集于房瞽奏鼔嗇夫馳庶人走(凡/日)¶
(食天子伐鼔于社責上公也嗇夫主幣之官/馳取弊禮天神衆人走供敕日食之百役也)¶
禮記昏義曰男教不脩陽事不得謫見於天日爲之蝕是故¶
日蝕則天子素服而修六官之職蕩天下之陽事¶
<pb:KR3k0012_SBCK_004-4a>¶
傳曰魯昭公十七年日有蝕之祝史請用幣叔孫昭子曰¶
日有蝕之天子不舉伐鼔於社諸侯用幣於社伐鼔於朝¶
禮也¶
又莊二十五年曰夏六月辛未朔日有蝕之鼔用牲于社¶
非常也唯正月之朔慝未作日有蝕之於是乎用幣于社¶
伐鼔于朝注曰日蝕曆之常也然食於正陽月則諸侯用¶
幣于社請救于上公伐鼔于朝退而自責以明隂不冝侵¶
陽臣不冝掩君¶
公羊傳曰六月辛未朔日有蝕之以朱絲縈社或曰脅之¶
或曰爲暗恐犯之故縈之社者土地之主日者土地之精¶
上敷於天而犯日故朱絲縈之助陽抑隂¶
榖梁傳曰天子救日置五麾陳五兵五鼔諸侯置三麾三¶
兵三鼔大夫擊拆凡有聲皆陽事也以猒隂氣也¶
<pb:KR3k0012_SBCK_004-4b>¶
論語云日月之蝕人皆見之更也人皆仰之¶
漢書曰黄琬祖父香爲魏郡守時日蝕而京師不見魏郡¶
乃表日食之&KR0250;帝問日食多少香乆而無對琬年六&KR0010;在¶
傍謂香曰日食之餘如月之&KR0004;遂用其言荅詔¶
漢書曰日者德也故日蝕則脩德¶
又曰劉寵鄭弘徐昉趙喜虞延並爲三事以日蝕免官¶
淮南子曰騏驎闘則日月蝕許愼注曰騏驎大角之獸故¶
與日相符¶
　　　　　晷¶
釋名曰晷規也如規畫也¶
說文曰晷日影也¶
周禮地官曰大司徒以土圭之法測土&KR0055;正日景以求地¶
中日南則景短多暑日北則景長多寒日東則景夕多風¶
<pb:KR3k0012_SBCK_004-5a>¶
日西則景朝多隂日至之景尺有五寸謂之地中天地之¶
所合也四時之所交也風雨之所㑹也隂陽之所和也(土/圭)¶
(所以致四時日月之景也測猶度也不知廣&KR0055;故日測鄭/司農云測土&KR0055;謂南北東西之&KR0055;也日南謂立表處太南)¶
(近日曰北謂丘表處太北逺日景夕謂日趺景乃中立表/處太東近日景朝謂未中而景中立表處太西逺日玄謂)¶
(晝漏半而置土圭表隂陽審其南北焉景短於土圭謂之/日南是地於日爲近南景長於土圭謂之日北是地於日)¶
(爲近北東於土圭謂之日東是地於日爲近東東西於土/圭謂之日西是地於日爲近西如是則塞暑隂陽風雨偏)¶
(而不和是未得其所求几/日景於地千里而差一寸)易通卦驗曰冬至晷長丈三尺¶
(鄭玄注曰晷者所立八尺/表隂也三尺長之極也)春分晷長七尺二寸四分夏至¶
晷長尺有四寸八分秋分晷長二寸四分¶
又曰冬至之日樹八尺之表日中視其晷晷如度者則&KR0010;¶
羙人民和順晷不如度者則其&KR0010;惡人民爲僞言政令不¶
平晷進則水晷退則旱¶
𣈆太康記曰河南陽城縣是爲土中夏至之景尺有五寸¶
<pb:KR3k0012_SBCK_004-5b>¶
所以爲&KR0049;¶
南越志曰日南五月立表望之日在表北景居南¶
風土記曰鄭仲師以爲夏至之日立八尺之表景尺有五¶
寸謂之地中一云陽地城一云洛陽¶
淮南子曰都廣(南方/山名)衆帝所自上下日中無景蓋天地之¶
中(日中時日直無/晷故曰地中)¶
山海經曰長留之山其神白帝少昊居之是神也主司反¶
景(日西入則景反東/照言司察之也)鄭康成謂移一寸於地千里景尺五¶
寸於南戴日下萬五千里然則千里寸景巳課不効交州¶
大搉去洛九十餘里蓋水陸曲非論景度俓意也推直考¶
實其五千乎昔交州主簿學士孫悚云巳常立表効景景¶
在表南豈古郡以日南爲名者其斯義乎此郡又有北景¶
縣北此二字旣相似音又相近加以蠻土舌軟聲淺事在¶
<pb:KR3k0012_SBCK_004-6a>¶
可疑¶
　　　　　月(月蝕附)¶
釋名曰月闕也言滿則復鈌也又曰朔月之名也朔蘇也¶
月死復&KR0171;生也晦盡之名也晦&KR0069;也火死爲&KR0069;月光盡似¶
之也昡月半之名也其形一旁曲一旁直若張弓&KR0076;也望¶
月滿之名也日月遥相望也¶
&KR0003;文曰朏月未成明也魄月始生魄然也(承大月月生二/日謂之魄承小)¶
(月生三日謂/之朏朏音斐)¶
易曰坎爲月¶
書曰月經於箕則多風離於畢則多雨¶
又曰哉生明(哉始也始生/明月三日也)¶
又曰哉生魄(魄生明死十/五日之後)¶
詩曰月離於畢㑭滂沲矣¶
<pb:KR3k0012_SBCK_004-6b>¶
又曰如月之&KR0106;¶
禮曰大明生於東月生於西此隂陽之分夫婦之位也¶
又曰天秉陽垂日星(秉猶持也言天持陽/氣施生照下土也)地秉隂竅於山¶
川播五行於四時和而后月生也是以三五而盈三五而¶
闕(竅孔也言地持隂氣岀内於山川以舒五行於四時也/此氣和乃后月生而上配日若臣功成進爵位一盈也)¶
(闕屈伸之義也必三五者播五行於四時一曰水二/曰火三曰木四曰金五曰土合爲十五之成數也)¶
又曰月者三日而成魄三月而成時是以有三讓建國必¶
立三卿三賔者政教之本禮之大叅也(言禮者隂也大/數取法於月也)¶
又曰天子與后猶日之與月陽之與隂相須而後成¶
又曰秋分之日祀夕月於西郊¶
又曰𥙊日於壇𥙊月於坎以別幽明以制上下(幽明者謂/日照晝月)¶
(照/夜)¶
又曰太隂之精上爲月月者天地之隂金之精也¶
<pb:KR3k0012_SBCK_004-7a>¶
傳曰楚晉將戰吕錡夢射中月退入於泥占之曰姬姓日¶
也異姓月也必楚王也及戰射恭王傷目吕錡死之¶
京房易飛&KR0049;曰正月有偃月必有嘉主¶
尚書大傳曰晦而月見西方謂之朓(朓條也條/逹行疾㒵)朔而月見¶
東方謂之側匿(側匿猶/行遲貌)側匿則侯王其肅(粛急也日君象/也月臣象也君)¶
(政急則日行疾月行徐臣逡廵不進朓則侯王/其徐徐緩也君政緩日行徐月行疾臣放恣也)¶
詩推度災曰月三日成魄八日成光蟾蠩體就穴鼻始萌¶
(宋均注曰穴决/也决&KR0569;兎也)¶
禮斗威儀曰政太平則月多耀政頌平則赤明政和平則¶
黒明政象平則白明政升平則青明¶
又曰君乗土而王其政平則月圎而多暈¶
春秋考異郵曰諸侯謀叛則月生瓜牙后族專政則日月¶
並照¶
<pb:KR3k0012_SBCK_004-7b>¶
春秋感精符曰月者隂之精地之理¶
又曰人主兄日姉月¶
春秋演孔圗曰蟾蠩月精也¶
春秋元命苞曰陰精爲月日行十三度常詘任而受(受陽/精也)¶
受明精在内故金水内景¶
又曰月之爲言闕也兩設以蟾蠩與兎者隂陽𩀱居明陽¶
之制隂隂之𠋣陽¶
帝王世紀曰堯時有草夾階而生毎月朔日生一莢至月¶
半則生十五莢至十六日後日落一莢至月晦而盡&KR0002;月¶
小餘一莢王者以是占曆唯盛徳之君應和氣而生以爲¶
堯瑞名曰蓂莢一名曆莢一名瑞草¶
㑹稽先賢傳曰闞澤年十三夢見名字炳然在月中¶
搜神記曰孫堅妻懷權夢月入懷告堅曰妾昔懐筞夢日¶
<pb:KR3k0012_SBCK_004-8a>¶
入懷今又夢月堅曰子孫興矣¶
文子曰百星之明不如一月之光¶
又曰日月欲明浮雲蓋之叢蘭欲秀秋風敗之¶
淮南子曰水&KR0148;之精爲月¶
又曰月者太隂之精¶
又曰蛤蟹珠龜與月盛衰月毁則魚腦減¶
又曰月一名夜光月御曰望舒亦曰纎阿¶
又曰日月天之使也積隂之寒氣乆者爲水水氣之精者¶
爲月¶
又曰晝隨&KR0069;而月暈闕許愼注曰有軍事相圍守則月暈¶
以蘆&KR0069;環缺其一面則月暈亦闕於上¶
又曰方諸見月則津而爲水髙誘注曰方諸隂燧太蛤也¶
熟摩拭令熱以向月則水生也許愼注曰諸珠也方石也¶
<pb:KR3k0012_SBCK_004-8b>¶
以銅盤受之下水數升¶
又曰日不知夜月不知晝日月爲明而不能兼也¶
又曰月之光可以逺望而不可以細書¶
枹朴子曰昔帝軒&KR0049;鳯鳴以調律唐堯觀蓂莢以知月¶
又曰王生云月不圎望之圎者月&KR0004;生及旣𧇊之後視之¶
冝加三寸鏡稍稍轉大不當&KR0004;如破環漸漸滿也¶
又曰俗士多云今月不及古月之㓪¶
又曰月之精生水是以月盛而潮濤大¶
又曰金華和丹其光上與日月相連丹金爲盤椀以承日¶
月得神液如方諸¶
又曰黃帝醫經有蝦蟇圖言月生始二日蝦蟇始生人亦¶
不可針炙其處¶
范子計然曰月水精内影¶
<pb:KR3k0012_SBCK_004-9a>¶
又曰月行疾二十九日三十日間一與日合取日之度以¶
爲月節¶
吕氏春秋曰月群隂之夲月望則蚌蛤實羣隂盈月晦則¶
蚌蛤虚羣隂廢夫月形乎天而羣隂化于淵¶
又曰月羣隂之宗月毁則魚腦減¶
符子曰盛魄重輪六合俱照非日月能乎¶
張衡靈憲曰羿請不死藥於西王母羿妻姮娥竊以奔月¶
託身於月是爲蟾蜍¶
又曰月者隂精積而成獸象兎蛤焉其數偶荆州占曰月¶
珥且戴不出百日主有大喜¶
山海經曰大荒之中有日月山日月所出入¶
風俗通曰呉牛望見月則喘使之苦於日見月怖喘矣¶
河圖令占篇曰地淪月散必有立王¶
<pb:KR3k0012_SBCK_004-9b>¶
龍魚河圖曰帝淫佚則奎有角月有足¶
及日月有九行黑道二岀黄道北赤道二出黃道南白道¶
二岀黃道西青道二出黃道東立春春分月從東靑道立¶
秋秋分從西白道立夏夏至從南赤道立冬冬至從北黑¶
道天有四表月有三道聖人知之可以延年益壽¶
劉義慶世&KR0003;日滿奮疾畏風在武帝坐北䆫作琉璃屛風¶
實密似踈奮有難色帝𥬇之奮荅日臣猶吳牛見月而喘¶
白虎通日月所滿缺何歸功於日也三日成魄八日成光¶
二八十六轉如歸功晦朔至旦受符得復行也月有小大¶
何天左旋日月右行日行遲月行疾月及日爲一月至二¶
十九日未及七度即須三十日過七度日不可分故乍大¶
乍小明有陰陽也有閏月何周天三百六十五度四分度¶
之一十二月日不匝十二度故三年一閏五年再閏名陰¶
<pb:KR3k0012_SBCK_004-10a>¶
不足陽有餘閏者陽之餘也¶
軍國占候曰&KR0002;月三珥者大臣有喜若月冠而復軍者天¶
下有喜¶
廣雅曰夜光謂之月¶
五經通義曰月中有兎與蟾蠩何月隂也蟾蠩陽也而與¶
兎並明隂係於陽也¶
孫氏瑞應書曰君不假臣下之權則月楊光¶
又曰景星者天醒(音/精)也狀如半月生於晦朔助月爲明王¶
者不&KR0059;人則見¶
虞喜安天論曰俗傳月中仙人桂樹今視其&KR0004;生見仙人¶
之足漸巳成形桂樹後生焉¶
劉向七略曰京房易&KR0003;云月與星至隂也有形無光日照¶
之乃有光喻如鏡照日即有影見月初光見西方望巳後¶
<pb:KR3k0012_SBCK_004-10b>¶
光見東方皆曰所照也¶
皇甫謐年暦曰月者羣隂之宗月以霄曜名曰夜光¶
遁甲開山圖榮氏解曰女狄暮汲石紐山下泉水中得月¶
精如雞子愛而含之不覺而吞遂有娠十四月生夏禹¶
論衡曰月行一日一夜行二萬六千里與鳬飛相𩔖¶
地&KR0003;書曰月照四十五萬里¶
徐整長曆曰月俓千里周圍三千里下於天七千里¶
楚詞天問曰夜光何德死而又育厥利維何而顧兎在腹¶
(言月中兎何所貪利/而居月之腹顧望也)¶
運斗樞曰后族檀權月生足芒主𫝑奪於后族羣妃之黨¶
撗僣則月盈並出小月承大月羣姦在宫主&KR0002;贅旒大承¶
小近臣起䜛人撗陪臣執命三公望氣¶
崔豹古今注曰漢明帝作太子樂人歌四章以賛太子之¶
<pb:KR3k0012_SBCK_004-11a>¶
德其一曰日重光二曰月重輪三曰星重曜四曰海重潤¶
漢書曰月立夏夏至行南方赤道曰南陸立秋秋分行西方¶
白道曰西陸立冬冬至行北方黑道曰北陸分則同道至¶
則相過晦而見西方謂之朓朔而見東方謂之肭亦謂之¶
側匿(朓音他了反肭音女六反朓健行疾/貌也肭縮遲貌側匿猶縮儒亦遲貌)¶
又曰月穆穆以金波蓋光彩皃¶
又曰元后母夢月入懷而生元后¶
又曰髙帝七年月暈圍參畢七重占曰畢昴間天街也街¶
北胡也街南中國也昴爲匈奴參爲趙畢爲邊兵是&KR0010;髙¶
祖自將至平城爲冒頓所圍七日廼解¶
又曰李尋上書曰月者衆隂之長妃后大臣諸侯之象也¶
晉書曰謝太傅庭中夜坐月色無玷歎以爲佳謝景重率¶
爾曰意謂不如微雲㸃綴太傅曰卿居心不淨乃欲滓&KR0126;¶
<pb:KR3k0012_SBCK_004-11b>¶
太清¶
又曰徐孺子年九&KR0010;月下戯人或曰&KR0002;令月中無物當極¶
愈明徐曰不爾譬如眼中無瞳子何必不暗¶
後魏書曰天興五年十月月暈左角太史令晁宗奏角䖝¶
將死牛果大疫麋亦多死¶
楊雄長楊賦曰西壓月窟(窟月所/出入也)東震日域¶
傅𤣥擬天問曰月中何有白兎擣藥¶
傅咸詩曰團團三五月皎皎耀清輝¶
陸機詩曰安寢北堂上明月入我牖照之有餘輝攬之不¶
盈手¶
宋謝靈運怨曉月賦曰卧洞房兮當何恱滅華燭兮弄曉¶
月昨三五兮旣滿今二八兮將鈌浮雲褰兮収泛濫明舒¶
照兮殊皎㓗墀除兮鏡&KR0101;廊櫳兮澄澈¶
<pb:KR3k0012_SBCK_004-12a>¶
宋謝莊月賦曰陳王初䘮應劉端憂多暇悄焉疚懷弗怡¶
中夜于時斜漢左界北陸南𨇠白露曖空素月流天沉吟¶
齊章殷勤陳篇抽毫進牘以命仲宣仲宣跪而稱曰臣聞¶
日以陽德月以隂靈擅扶光於東沼嗣&KR0002;英於西溟引𤣥¶
兎於帝臺集素娥於后庭&KR0002;夫氣霽地表雲歛天末洞庭¶
始波木葉微脫列𪧐掩縟長河韜映柔祇雪凝圎靈水鏡¶
連觀霜縞周除氷淨歌曰羙人邁兮音塵闊隔千里兮共¶
明月¶
宋鮑昭翫月詩曰始見西南樓纎纎如玉鈎未映東北墀¶
姢姢似蛾眉娥眉蔽珠攏玉鈎隔璅䆫三五二八時千里¶
與君同夜移衡漢落徘徊帷户中¶
梁沈約詠月詩曰月華臨靜夜夜靜滅氛埃方暉竟入户¶
圎影𨻶中來髙樓切思婦西園遊上才臨軒映珠綴應門¶
<pb:KR3k0012_SBCK_004-12b>¶
照緑苔洞房殊未曉清光信悠哉¶
周王襃𨵿山月詩曰𨵿山夜月明愁色照孤城半形同漢¶
陣金影逐胡兵天寒光轉白風多暈欲生&KR0009;言亭上吏遊¶
客解雞鳴¶
　　　　　月蝕¶
易曰月盈則蝕¶
詩曰彼月而食則維其常¶
禮曰婦順不脩隂事不得謫見于天月爲之蝕故月蝕則¶
后素服而修六宫之職蕩天下之隂事¶
淮南子曰麒麟闘則日月蝕¶
又曰月望日奪其光月十五日與日相望東西中絶則月¶
蝕奪光也¶
劉向&KR0003;𫟍曰秦胡亥立日月薄蝕熒惑襲月〇荆州占曰月¶
<pb:KR3k0012_SBCK_004-13a>¶
蝕后自提鼔階前把搥擊鼔者三中良人諸御者宫人皆¶
擊杵救之月巳蝕后乃入齋服縞素三曰不從樂以應其¶
祥此先王之所以免天地之誅而解四境之患也¶
晉書曰永嘉元年月蝕赤如血二月敬則反¶
太平御覽卷第四¶
<pb:KR3k0012_SBCK_004-13b>¶
