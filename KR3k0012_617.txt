# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:33.775642
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 617
#+PROPERTY: FILE SB11n0727-617太平御覽-卷之六百一十七.
<pb:KR3k0012_SBCK_617-1a>¶
太平御覽卷第六百一十七¶
　學部十一¶
　　　　　談論¶
史記儒林傳云清河王太𫝊轅固以治詩孝景時爲愽士¶
與(黄生争論/黄生曰湯)武非受命乃弑也轅固曰不然桀紂虐亂天¶
下之人心歸湯武湯武誅桀紂非受命謂何黄生曰冠雖¶
弊必加於首履雖新必𨵿於足何者上下之分也今桀紂¶
雖失君上也湯武雖聖臣下也臣下不能匡過以尊主而¶
誅　伐非弑而何轅固曰必&KR0002;云是髙祖伐秦耶於是帝¶
曰食肉不食馬肝不爲不知味也學者不言湯武受命不¶
爲非也¶
漢書儒林傳曰武帝時江公與董仲舒並通五經能持論¶
善屬文江公訥於口上使與舒議不如仲舒¶
<pb:KR3k0012_SBCK_617-1b>¶
又曰楊雄爲人簡易佚蕩不能劇談而好深沉之思也¶
又曰賈生徴見孝文帝方受釐坐宣室上因&KR0017;神事而問¶
&KR0017;神之本賈具道所以然之狀至夜半帝前席旣罷曰吾¶
乆不見賈生自以過之今不及也¶
東觀漢記曰尹敏興班彪相厚每相與談常奠案不食晝¶
即至暝夜即徹旦¶
晉書曰潘京字丗長舉秀才到洛尚書令樂廣京州人也¶
共談累日深歎其才謂京曰君天才過人恨不學耳&KR0002;學¶
必爲一代談宗京感其言遂勤學不倦時武陵太守戴昌¶
亦善談論與京共談假借之昌以爲不如巳𥬇而遣之令¶
過其子&KR0002;思京方極其言論昌竊聽之乃歎服曰才不可¶
假遂父子俱辱焉¶
又曰郭象者字子𤣥少有才理好老莊能清言太尉王衍¶
<pb:KR3k0012_SBCK_617-2a>¶
每云聽象語如懸河㵼水注而不竭¶
又曰樂廣甞與裴顧清言欲以理服之而顧辭論豐愽廣¶
𥬇而不言時人謂顧爲言談林藪¶
又曰朝賢甞上巳禊飲或問王濟昨遊有何言談濟曰張¶
華善&KR0003;史漢裴頠論前言往行靡靡可聽王戎子房季扎¶
之間超然𤣥著¶
又曰王衍妙善𤣥言唯談老莊爲事每捉玉柄麈尾與手¶
同色義理有所不安隨即改更丗號曰口中雌黄朝野翕¶
然謂之一丗龍門矣¶
又曰胡母輔之字彦國與王澄等爲友澄甞與人書曰彦¶
國吐佳言如鋸木屑霏霏不絶誠爲後進領䄂也¶
又曰趙孟字長舒爲尚書都令史善於清談其靣有疵黯¶
時人言諸事不决皆當問疵面¶
<pb:KR3k0012_SBCK_617-2b>¶
又曰裴遐善言𤣥理音辭清暢泠然&KR0002;琴瑟甞與河南郭¶
象談論一座嗟服¶
又曰殷仲堪能清言毎云三日不讀道德論便覺舌夲間¶
強¶
晉中興書曰殷浩弱冠與京兆杜人並有美譽善言𤣥理¶
又&KR0067;元規少好黄老能言𤣥理時人方之夏侯㤗&KR0004;¶
又曰謝弈女道韞王凝之妻也凝之弟獻之甞與賔客談¶
議辭理將屈道韞遣婢白獻之曰欲爲小郎解圍乃以青¶
綾歩障自蔽申獻之前義客不能屈¶
又曰孫盛年十歳避難渡江及長愽學善理于時殷浩擅¶
名一時與抗論者唯盛甞詣浩談論對食奮尾毛悉落飯¶
中食冷而復暖者數四至暮忘食理竟不定¶
沈約宋書曰髙祖少事戎旅不經渉學及爲宰相頗慕風¶
<pb:KR3k0012_SBCK_617-3a>¶
流時或談論人皆依違不敢難也鄭解之難必切至未甞¶
假借要湏髙祖辭窮理屈然後置之髙祖或時慙恧變色¶
動容旣而謂人曰我本無術學談義尤淺比時言論諸賢¶
多見寛容唯鄭不尔獨能盡人之意甚以此感之時人謂¶
之格侫¶
宋書曰謝靈運辯愽辭義鋒起王惠甞與之談時然後言¶
時荀伯子在座退而告人曰靈運固自蕭散直上王郎有¶
如萬頃陂焉¶
又曰謝瞻傳曰靈運好臧否人物混患之欲加裁折未有¶
其方謂瞻曰非汝莫能乃與晦曜引微等共遊戲便使瞻與¶
靈運共車靈運登車便啇較人物瞻謂曰祕書早亡談者¶
亦互有同異靈運黙然言論自此衰止¶
又曰張敷好讀𤣥言兼屬文論弱冠&KR0004;父邵使與髙士南¶
<pb:KR3k0012_SBCK_617-3b>¶
陽宗少文談繫象往復數畨少文欲屈握麈尾歎曰吾道¶
東矣於是名價日重¶
後周書曰&KR0171;綽屬太祖與公卿往昆明池觀漁行至城西¶
漢故倉地顧問左右莫有知者或曰&KR0171;綽愽物多通請問¶
之太祖乃召綽具以狀對太祖大恱因問天地造化之始¶
歴代興亡之迹綽旣有口辯應對如流太祖益喜乃與綽¶
並馬徐行至池竟不設網&KR0328;而還遂留綽至夜問以治道¶
太祖卧而聽之綽於是指陳帝王之道兼述申韓之要太¶
祖乃起整衣危坐不覺𦞃之前席語遂逹曙不厭詰朝謂¶
周惠逹曰&KR0171;綽真竒士也¶
又曰裴文舉字道&KR0073;少忠謹渉獵經史緫管韋孝寛特相¶
欽重毎與談論不覺𦞃前於蓆¶
又曰㓂儁字祖儁上谷平昌人也丗宗尚儒重德特欽賞¶
<pb:KR3k0012_SBCK_617-4a>¶
之與相見同席而坐因顧訪洛陽故事儁容止端詳音韻¶
清朗帝與之談不覺爲之前席¶
齊書劉繪傳曰永明末都下人士盛爲文章談義皆湊竟¶
陵西邸繪爲後進領䄂時張融以言辭辯徤周顒稱爲清¶
綺而繪音采贍麗雅有風則時人爲之語曰三人共宅夾¶
清漳張南周北劉中央言其處二人間也¶
又曰張緒性清談善談𤣥王儉甞云緒過江所未有北土¶
可求之耳不知陳仲弓黄叔度能過之不¶
三國典略曰陳𡊮憲樞之弟也㓜聦敏好學梁武帝修建¶
庠序別開五舘其一舘在憲宅西常招引諸生與之談論¶
每有新義出人意表國子愽士周引正謂憲父君正曰賢¶
子今兹欲䇿試不君正曰經義猶淺未敢令試居數日君¶
正遣門下客岑文豪與憲候引正將登講座弟子畢集乃¶
<pb:KR3k0012_SBCK_617-4b>¶
授憲麈尾時謝歧何妥在坐弘正謂曰二賢雖窮奥𧷤得¶
無憚此後生耶何謝逓起義端憲酬對閑敏神色自若引¶
正因謂文豪曰卿還諮𡊮吴郡此郎巳堪見代爲愽士矣¶
梁書曰沈約齊&KR0004;爲征虜記室帶襄陽令所奉主即齊文¶
惠太子太子入居東宫爲歩兵校尉管書記時東宫多士¶
約特&KR0170;親遇時王侯列宫或不得進約毎以爲言太子曰¶
吾生平&KR0568;起是卿所悉得卿談論然後忘寢卿欲我夙興¶
可&KR0106;早入¶
又曰簡文在東宫召戚衮講論又甞置宴集𤣥儒之士先¶
命道學㸦相質疑次令中庻人徐摛騁大義間以劇談摛¶
辭辯從撗難以荅抗諸儒懾氣時衮&KR0003;朝聘義摛與往復¶
衮精采自&KR0002;應荅如流簡文深嘉歎之¶
隋書曰辛彦之拜禮部尚書與祕書&KR0101;牛引撰新禮吴興¶
<pb:KR3k0012_SBCK_617-5a>¶
沈重名爲碩學髙祖甞令彦之與重論議重不能抗於是¶
避席而謝之曰辛君所謂金城湯池無可攻之勢髙祖大¶
恱¶
唐書曰楊綰凢所知友皆一時名士或造之者清談終日¶
未甞及名利或有客欲以丗務干者綰言必𤣥逺不敢發¶
詞内愧而退大暦中德望日崇天下雅正之士爭趍其門¶
至有數千里來者¶
莊子曰孔子見老聃歸三日不談弟子問曰夫子見老聃¶
將何規哉孔子曰吾與汝處於魯之時人用意如飛鴻者¶
吾走狗而逐之用意如井魚者吾爲鈎繳以投之吾今見¶
龍合而成體散而成章乗乎雲氣而養乎隂陽余口張不¶
能噏舌出不能縮又何視哉¶
戰國䇿曰&KR0171;秦&KR0003;李兊明日復見抵掌而談兊送秦明月¶
<pb:KR3k0012_SBCK_617-5b>¶
之珠和氏之璧¶
抱朴子曰王充所作論衡北方都未有得之者蔡伯喈甞¶
到東江見之歎其髙文度越諸子&KR0106;愛玩而獨祕之及還¶
中國諸儒覺其談論更逺嫌得異書或捜求其隱處果得論¶
衡捉取數卷將去伯喈曰唯我與尓共之勿廣也(亦出著/書門)¶
管輅别傳曰輅父爲琅邪　長輅時年十五琅邪太守¶
單子春雅有才度問輅一時之俊欲得相見輅父即遣輅¶
造之大㑹賔客百餘人坐上有能言之士輅問子春府君¶
多嘉客有雄貴之姿輅旣年少膽志未剛&KR0002;相觀懼　失¶
精神先飲三升清酒盡之然後而言子春大喜便酌三升酒¶
獨使飲之酒盡之後問子春今欲與輅爲對者府君耶四¶
坐之士耶子春曰吾自欲與卿旗鼓相當輅言始讀詩論¶
易　學問微淺未能上引聖人之道陳周漢之事但論金¶
<pb:KR3k0012_SBCK_617-6a>¶
木水火&KR0017;神之情耳子春言此最難者而卿以爲易耶於¶
是唱大論之端遂造隂陽文彩汎流枝葉横生少引聖籍¶
多發天然子春及衆士牙相攻刼請難風起而輅人人荅¶
對言皆有餘至日向暮酒食不行於是發聲徐州號之神童¶
又兾州刺史裴徽召輅爲文學從事相見清論終日不覺¶
罷倦再相見轉爲治中四相見轉爲别駕前至十月舉爲¶
秀才¶
物理論曰夫虚無之談無異春鼃秋蟬聒耳而巳¶
荆州先德傳曰龐士元師事司馬德操德操蠶月躬採桑¶
後園士元往助之因與共談元善神遂移日忘飡德操於¶
是異之¶
丗&KR0003;曰何晏爲吏部尚書有位望時談客盈坐王弼年未¶
弱冠往見之晏聞來倒履出户迎之因條向者勝理語弼¶
<pb:KR3k0012_SBCK_617-6b>¶
曰此理僕以爲理極可得復難不弼作難一坐便以爲屈¶
於是弼自爲客主數憣皆一坐所不及也¶
又曰衛玠字叔寳少有名理琅邪王平子髙氣不群邁丗¶
獨遨毎聞君之語議至乎理㑹之間要微之際輙絶倒於¶
坐前後三聞爲之三倒時人遂曰衛君談道平子三倒及¶
君年長論者以爲出於王武子之右丗咸謂王家三子如¶
衛家一兒玠於武昌見大將軍王敦與之談論弥日信𪧐¶
敦顧謂僚屬曰昔何王&KR0269;金聲於中朝此子復玉振於江¶
表微言之緒絶而復續不悟永嘉之末復有正始之音清¶
言勝詠亹亹入微何平叔在當復倒矣¶
又曰孝武將講孝經謝太傅與諸人私逆講師車武子謂𡊮¶
彦伯曰不問則德音有遺多問則重勞二謝𡊮曰必無此¶
嫌事曰何以知尓𡊮曰何甞見明鏡疲於屢照清流撓於¶
<pb:KR3k0012_SBCK_617-7a>¶
惠風也¶
郭子曰張慿舉孝廉出京&KR0018;其才氣謂必叅時彦欲詣劉¶
真長郷里及同舉者咸共哂之張遂徑往詣劉旣前處之¶
下坐通寒暑而巳真長方洗濯料事神意不接良乆張欲¶
自發而未有其端頃之王長史諸賢來詣言各有隔而不¶
通處張忽遥於末坐判之言約皆逺便足以暢彼我之懷¶
舉坐皆驚眞長延之上坐遂清言弥日因留𪧐遂復至曉¶
張退劉曰卿且前去我正尓往取卿共詣撫軍(撫軍/簡文)張旣¶
還舡同旅𥬇之曰卿何許𪧐還張𥬇而不荅湏&KR0119;真長至¶
遣教覔張孝廉舡同旅惋愕旣同載俱詣撫軍至門劉謂¶
撫軍曰下官今日爲公得一太常愽士妙選旣前撫軍與¶
之語言咨嗟稱善數日乃止曰張慿勁粹爲理之窟即用¶
爲太常愽士¶
<pb:KR3k0012_SBCK_617-7b>¶
又曰范𤣥平(注字/𤣥平)在簡文坐談欲屈引長史曰(長史王/仲祖)卿¶
助我王曰此非拔山之力所能助也¶
異苑曰陸機&KR0004;入洛次河南偃師時乆結隂望道左人居¶
因往投𪧐見一年少置易投壷與機談機心伏之而無以¶
酬抗旣曉便去稅驂逆旅問嫗嫗曰此東數十里無村落¶
正是山陽王家墓耳機乃恠還睇昨路空野霾雲拱木¶
蔽日知所遇者信王弼也¶
又曰陸雲獨於空草中忽見一家墻院整頊雲時飢乏因¶
而詣前見一年少可二十餘風姿可嘉論叙平生不異於¶
人㝷共&KR0003;老子極有辭致雲出臨別語云我是山陽王輔¶
嗣雲出門還望向處正是一冢雲始謂俄頃巳經三日¶
幽明録曰阮瞻素秉無&KR0017;論丗莫能難毎自謂理足可以¶
辯正幽明忽有一&KR0017;通姓名作客詣阮寒温畢&KR0147;談名理¶
<pb:KR3k0012_SBCK_617-8a>¶
客甚有才情未及&KR0017;神事返覆甚苦遂屈乃作色曰&KR0017;¶
神古今聖賢所共傳君何獨言無即僕便是&KR0017;於是忽變¶
爲異形湏&KR0119;消滅阮黙然意色大惡後年餘病死¶
太平御覽卷第六百一十七¶
<pb:KR3k0012_SBCK_617-8b>¶
