# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:28.212378
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 530
#+PROPERTY: FILE SB11n0727-530太平御覽-卷之五百三十.
<pb:KR3k0012_SBCK_530-1a>¶
太平御覽卷第五百三十¶
禮儀部九¶
　　　齋戒　儺¶
　　　　　　齋戒¶
昜上繫曰明於天之道而察於民之欲故興神物以前民¶
用聖人以此齋戒(洗心曰齋防/患曰戒也)¶
周禮天官冢宰曰祀五帝則掌百官之誓戒與其具脩(祀/五)¶
(帝謂四郊及明堂誓戒要之以刑重失禮也明堂位所謂/各楊其職百官廢職服大刑是其辭之略也具所當共修)¶
(掃除/糞洒)前期十日帥執事而卜日遂戒(前期前所諏之日也/十日客散齋七日致)¶
(齋三日執事宗伯大卜之/屬旣卜又戒百官以始齋)¶
禮記曲禮曰齋者不樂不吊(爲哀樂則失/正散其思也)¶
又檀弓曰是故君子非有大故不𪧐於外(大故謂/哀憂)非致齋¶
也非疾也不晝居於内(内正寢/之中)¶
<pb:KR3k0012_SBCK_530-1b>¶
又王制曰天子齋戒受諌(歳中羣臣奉歳事/諌王當所改爲也)司㑹以歳之¶
成質於天子(司㑹冢宰之屬掌計要者成/計要也質猶平也平其計要)冢宰齋戒受質¶
(賛王/受之)大樂正大司㓂市三官以其成從質於天子(大樂正/於周宗)¶
(伯之屬市司市也於周司/徒之屬從從於司㑹也)大司徒大司馬太司空齋戒受¶
質百官各以其成質於三官大司徒大司馬大司空以百¶
官之成質於天子(百官此三/官之屬)百官齋戒受質(受平/報也)¶
又郊特牲曰孔子曰三日齋一日用之猶恐不敬二日伐¶
鼔何居(居讀爲&KR0078;語之助何居怪之也伐猶擊也/齋者止樂而二日擊鼔則是成一日齋也)¶
又郊特牲曰齋之𤣥也以隂幽思也故君子三日齋必見¶
其所𥙊者(齋三日者思其居處思其𥬇語/思其志意思其所樂則見之也)¶
又玊藻曰將適公所𪧐齋戒居外&KR0230;¶
又𥙊義曰古者天子諸侯必有養獸之官及歳時齋戒沐¶
浴而躬朝之犧牲𥙊牲必於是取之敬之至也¶
<pb:KR3k0012_SBCK_530-2a>¶
又𥙊義曰致齋於内散齋於外齋之日思其居處思其𥬇¶
語思其志意思其所樂思其所𥊏齋三日乃見其所爲齋¶
者¶
又𥙊統曰及時將𥙊君子乃齋齋之爲言齊也齋不齊以¶
致齋者也是故君子非有大事也非有恭敬也則不齋不¶
齋則於物無防也𥊏欲無止也及其將齋也防其邪物¶
訖其𥊏欲耳不聽樂故¶
記曰齋者不樂言不敢散其志也心不茍慮必依於道¶
手足不茍動必依於禮是故君子之齋也專致其精明之¶
徳也故散齋七日以定之致齋三日以齊之定之之謂齋¶
齋者精明之至也然後可以交於神明也(定者定/其志意)是故先¶
期旬有一日宫宰𪧐夫人夫人亦散齋七日致齋三日(宫宰/守宫)¶
(官也𪧐讀爲肅肅猶/戒也戒輕肅重也)君致齋於外夫人致齋於内然後㑹¶
<pb:KR3k0012_SBCK_530-2b>¶
於太廟¶
又坊記曰子云七日戒三日齋承一人焉以爲尸過之者趍¶
走以教敬也(戒謂散齋也/承猶事也)¶
又表記曰子曰齋戒以事&KR0017;神擇日月以見君恐民之不¶
敬也¶
禮記外傳曰凡大小𥙊祀必先齋敬事天神人&KR0017;也齋者¶
敬也齋其心思其皃然後可以入廟齋必變食去其葷羶¶
也居必遷坐易其常處也故散齋於外致齋於内(外者公/寢也内)¶
(者寢中/小室)大祀散齋七日(𥙊曰猶逺/客意散)致齋三日(致者至也/就𥙊日近)則¶
十日齋矣𥙊前旬外之日則有司戒告内外内外百官齋¶
謂之夙戒(夙早/也)中祀七日(則散齋/四日)小祀三日(月令𥘿書也/當戰國之急)¶
(大小𥙊祀唯三日散/齋二日致齋一日)¶
春秋合誠圗曰黄帝請問太一長生之道太一曰齋戒六¶
<pb:KR3k0012_SBCK_530-3a>¶
丁道乃可成(丁取能丁寕/常戒懼也)¶
家語曰季桓子將𥙊齋三日而二日鍾鼔之音不絶冉有¶
問於孔子子曰孝子之𥙊也散齋七日慎思其事致齋三¶
日而一用之(精一而/用之也)猶恐不敬而二日伐鼔何其¶
論語郷黨曰齋必有明衣布(明衣親身名所以自㓗/清也其物以布爲之)齋必¶
變食居必遷坐¶
又述而曰子之所慎齋戰疾(此三者人所不能/慎而夫子慎之)¶
史記曰藺相如謂𥘿王曰趙送璧時齋五日今大王亦冝¶
齋遂許齋五日舎相如廣成傳舎𥘿王齋五日後乃設九¶
賔於庭引相如¶
又曰𥘿二丗夢白虎囓其左驂馬殺之心不樂問占夢人¶
曰涇水爲止示二丗乃齋望夷宫閻樂殺之更立子嬰¶
爲王○漢書曰蕭何薦韓信於漢王何曰王冝擇日齋¶
<pb:KR3k0012_SBCK_530-3b>¶
戒設壇場具禮乃可拜爲大將軍至拜乃韓信也一軍¶
大驚也¶
又曰宣帝詔曰迺者鳯凰甘露降集京師嘉瑞見脩興太¶
一五帝后土之祠祈爲百姓蒙福鸞鳯萬舞集止千旁齋¶
戒之暮神光顯著薦鬯之夕神光交映或降于天或登于¶
地或從四方來集于壇上帝嘉饗海内承福¶
續漢書曰殤帝崩太后與兄車&KR0016;將軍鄧騭定䇿禁中其¶
夜使騭持節以王青蓋車迎安帝齋于殿中¶
范曄後漢書曰周澤字稚都爲太常甞卧疾齋宫其妻哀¶
澤老病就問所苦澤大怒以妻子犯齋禁遂収送謝罪當¶
丗疑其詭譎時人語曰生丗不諧作太常妻一歳三百六¶
十日三百五十九日齋一日不齋醉如泥¶
于寳晉紀曰劉毅爲司𨽻校尉常齋而疾其妻岀看之表¶
<pb:KR3k0012_SBCK_530-4a>¶
解齋¶
唐書曰貞元九年冬德宗以是歳有年蠻夷朝貢思親告¶
郊廟於祀事尤重慎及將散齋謂宰臣曰在禮散齋歸正¶
寢攝心奉𥙊不可聞外事其常務勿奏乃齋於別殿及命¶
皇太子諸王行𥙊者皆受誓一日¶
又曰貞元中徳宗方有事於郊廟詔以皇太子爲亞獻親¶
王終獻上令問栁冕當受誓戒否冕奏准開元禮並以前¶
七日受誓戒詞云各&KR0045;其職不供其事國有常刑冕以誓¶
皇太子更其詞云各揚其職肅奉常儀¶
又曰憲宗元和中南郊隂氣凝閉浹旬不開宰臣議請改¶
日上曰郊廟事重吾齋戒有日豈可廢乎至享獻之際景¶
物澄淸人情大恱¶
&KR0017;谷子曰周有豪士居&KR0017;谷號爲&KR0017;谷先生&KR0171;𥘿張儀徃¶
<pb:KR3k0012_SBCK_530-4b>¶
見之先生曰吾將爲二子陳言至道子其齋戒擇日而學¶
後秦儀齋戒而徃¶
莊子曰顔回曰吾無以進矣敢問其方仲尼曰齋吾將語¶
&KR0002;顔回曰回之家貧唯不飲酒不茹葷者數月矣&KR0002;此則¶
　可以爲齋乎曰是𥙊祀之齋非心齋也回曰敢問心齋¶
仲尼曰&KR0002;一志無聽之以耳而聽之以心無聽之以心而¶
聽之以氣唯道集虚虚者心齋也¶
又曰梓慶削大木爲鐻鐻成見者驚猶&KR0017;神魯侯曰子一¶
何巧矣何術以至此日臣工人何術之有雖然有一焉臣¶
爲鐻未甞敢以耗氣也必齋以静心器之所以凝神者其¶
是與¶
又曰祝宗人玄端以臨牢筴&KR0003;曰汝奚惡死吾將三月犧¶
汝十日戒十日齊藉白茅加汝肩尻于彫爼之上¶
<pb:KR3k0012_SBCK_530-5a>¶
韓子曰燕王欲巧衛人請以&KR0068;刺之端爲猴成功人曰君¶
欲觀之半歳不入宫不飲酒食肉雨霽日出視之晏隂之¶
間而&KR0068;刺之母猴乃可見也燕王固養之不能觀也¶
捜神記曰王業和帝時爲荆州刺史毎岀行部沐浴齋㓗¶
以祈于天地當啓佐愚心無使有枉百姓在州七年惠風¶
大行苛慝不作¶
　　　　　儺¶
禮記月令季春日命國儺九門磔攘以畢春氣(洪範傳曰/言之不從)¶
(則有犬禍犬屬金也故磔之於九門所以抑金扶木畢/成春功東方三門不桀春位不殺其盛徳所在無所攘)¶
又月令仲秋曰天子乃儺以逹秋氣(此儺之陽氣恐陽暑/至此不衰害亦將及)¶
(故儺以通秋氣方/欲助秋故不/犬)¶
又月令季冬曰命有司大儺旁磔以送寒氣(大儺爲歳終/逐隂除疫以)¶
(送寒氣故周官命方相氏率百𨽻索室驅疫以逐之旁謂/王城四旁十二門也磔謂磔犬於門也春磔九門冬禮大)¶
<pb:KR3k0012_SBCK_530-5b>¶
(故偏磔於十二門所以扶陽栁隂之義犬/屬金冬盡春興春爲木故殺金以助木氣)¶
又郊特牲曰卿人禓(揚強&KR0017;也謂時儺索室歐疫/逐強&KR0017;也禓或爲獻或爲儺)孔子朝¶
服立于阼存室神也(神依/人也)¶
禮記外傳曰方相氏之官歳有三時率領群𨽻駈索癘疫¶
之氣於宫室之中亦攘送之義也天以一氣化萬物五帝¶
各行其德餘氣留滯則傷後時謂之不和而災疫興焉大¶
儺者貴賤至於邑里皆得駈疫命國儺者但於國城中行¶
之耳(名之儺者取群/𨽻爲儺儺之聲)¶
周禮夏官曰方相氏掌蒙熊皮黄金四目𤣥衣朱裳執戈¶
楊盾帥百𨽻而時儺以索室歐疫(蒙冐也冐熊皮者以驚/歐疫癘之&KR0017;如今魌頭)¶
(也時儺四時作方相氏以儺却凶/𢙣也月令季冬命國儺索搜也)¶
續漢書曰先臘一日大儺謂之逐疫其儀選中黄門子弟¶
十二巳下百二十人爲侲子皆赤幘皂製執大鼗方相氏¶
<pb:KR3k0012_SBCK_530-6a>¶
服如周制及十二獸裳衣毛角中黄門行人冗從僕射之¶
以逐惡&KR0017;于禁中設桃梗&KR0650;壘葦茭畢執事者皆罷葦㦸桃¶
枝以賜公卿將軍特進諸侯¶
禮緯曰顓頊有三子生而亡去爲疫&KR0017;一居江水是爲虐¶
&KR0017;魃&KR0017;一居人宫室區隅善驚人小兒於是常以正歳十¶
二月令禮官方相氏蒙熊皮黄金四目玄衣纁裳執戈楊¶
楯帥百𨽻及童子而時儺以索室而駈疫&KR0017;以桃弧葦矢¶
土鼓且射之以赤丸五穀播洒之以除疫殃¶
後魏書曰髙宗和平三年十二月因歳除大儺之禮遂耀¶
兵武更爲制令歩兵陣於南&KR0016;士陳於北各擊鍾鼔以爲¶
節度其歩兵所衣青赤黄黒別無部隊楯矟矛㦸相次周¶
廻轉易以相赴就有飛龍騰虵之變爲函箱魚鱗四門之¶
陣凡十餘法跽起前却莫不應節陣畢南北二軍皆鳴鼓¶
<pb:KR3k0012_SBCK_530-6b>¶
角衆盡大譟各令&KR0016;將交去來挑戰歩兵更進退以拒擊¶
南敗北捷以爲盛觀自後踵以爲常¶
唐書曰舊駈儺侲子等金吾將軍並具欄笏引入閤門¶
謹按大儺者所以駈除羣厲合資威武盛其光儀欄笏之¶
制常叅朝服舊制未稱今請各依錦繡具帑祙帶儀力部¶
引出入¶
建康實録曰孫興公甞着戯爲儺至桓宣武家宣武覺其¶
應對不凡推問之乃興公¶
宣城記曰吴時洪巨爲廬陵太守有清稱徴還舩輕皆戴¶
土時歳暮除逐人就乞見土而去¶
莊子曰游島問雄黄曰今逐疫岀魅擊鼔呼噪何也雄黄¶
曰黔首多疾黄帝氏立巫咸使黔首沐浴齋戒以通九竅¶
鳴鼔振鐸以動其心勞形趍歩以發隂陽之氣飲酒茹葱¶
<pb:KR3k0012_SBCK_530-7a>¶
以通五藏夫撃鼔呼噪逐疫出魅&KR0017;黔首不知以爲魅祟¶
也¶
張衡東京賦曰卒歳大儺駈逐羣厲方相秉龯巫覡操茢¶
侲子萬童丹首𤣥裳桃弧&KR0068;矢所發無臬飛礫雨散㓻殫¶
畢斃惶火馳而星流逐赤疫於四裔然後淩天地絶飛梁¶
囚耕父於清泠溺女魃於神潢¶
廉品大儺賦曰於&KR0123;日之上戊將大蜡于臘烝先兹日之¶
酉乆𪧐㓗静以清澄乃班有司聚衆大儺天子坐華殿臨¶
朱軒凭玉几席文旃率百𨽻之侲子羣鼔噪於宫垣¶
太平御覽卷第五百三十¶
<pb:KR3k0012_SBCK_530-7b>¶
<pb:KR3k0012_SBCK_530-7b>¶
