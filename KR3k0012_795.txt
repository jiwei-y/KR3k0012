# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:46.683723
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 795
#+PROPERTY: FILE SB11n0727-795太平御覽-卷之七百九十五.
<pb:KR3k0012_SBCK_795-1a>¶
太平御覽卷第七百九十五¶
　四夷部十六¶
　　西戎西¶
　　　烏孫　恱般　迷&KR0097;　党項¶
　　　焉&KR0132;　小月氏　佛菻　吐火羅¶
　　　泥婆羅　大食¶
　　　　　烏孫¶
史記曰烏孫在大宛東北可二千里行國隨畜牧與匈奴¶
同俗¶
漢書曰烏孫國多馬冨人至四　五千疋民貪狼無信多¶
㓂盗最爲強國¶
北史曰烏孫居赤谷城在&KR0027;兹西北去代一萬八百里其¶
國數爲蠕蠕所侵西徙葱嶺山中無城郭隨畜牧水草後¶
<pb:KR3k0012_SBCK_795-1b>¶
魏太延中遣使者董琬等使其國後毎來朝貢¶
通典曰烏孫漢時國號大昆弥理赤谷城(烏孫於西城諸/戎其形㝡異青)¶
(眼赤&KR0161;猕猴者本其種也其/國謂王日昆弥亦曰昆莫)去長安八千九百里内地五¶
千里莽平多&KR0040;寒山多松樠(音武凢切/其心似松)不田作種樹隨畜¶
逐水草與匈奴同俗¶
又曰烏孫昆莫弥皆王號也故烏孫國有塞種大月氐種¶
始張騫言烏孫本與大月氐共在燉煌間今烏孫強大可¶
厚賂招令東居故地妻以公主以制匈奴武帝即位令騫齎¶
金幣往賜昆莫於是使獻馬願尚公主元封中遣江都王¶
建女細君爲公主以妻焉公主別理宫室居歳時一再與昆¶
莫㑹置酒飲食昆莫年老語言不通公主悲愁自作歌曰¶
吾家嫁我&KR0006;天一方逺託異國&KR0006;烏孫王穹廬爲室&KR0006;氈¶
爲墻以肉爲食&KR0006;酪爲漿天子聞而矜怜之¶
<pb:KR3k0012_SBCK_795-2a>¶
又曰宣帝時都護鄭&KR0123;請分烏孫爲大昆弥小昆弥後叚¶
㑹宗爲都護時爲烏孫兵圍&KR0016;上書願發城郭燉煌以自¶
救丞相王啇大將軍王鳯及百寮議數日不决上召陳湯¶
問對曰臣以爲此必無可憂夫胡兵五而當漢兵一刃札¶
鈍弓弩不利今聞頗得漢工然而猶三當一又兵法曰客¶
倍而主人半然後料敵今烏孫人衆不足以勝㑹宗惟陛¶
下勿憂且兵輕行五十里重行三十里今㑹宗發城郭燉¶
煌兵歴時而至所謂報讎之兵非救急之用也烏孫瓦合¶
不能乆攻不過五日當有&KR0123;語聞居四日軍書至言已解¶
　　　　　　恱般¶
北史曰恱般國在烏孫西北去代一萬九百三十里其先¶
匈奴北單于之部落也爲漢車&KR0016;將軍竇憲所逐北單于¶
度金微山西走康居其羸弱不能去者住&KR0027;兹北地方數¶
<pb:KR3k0012_SBCK_795-2b>¶
千里衆可二十餘萬凉州人猶謂之單于王其風俗言語與¶
髙昌同而其人清㓗於胡俗剪髮齊眉以醍醐塗之昱昱然¶
光澤日三澡漱然後飲食其國南界有大山山傍石皆燋鎔¶
流地數十里乃凝堅人取以爲藥即石流黄也興蠕蠕結好¶
其王甞將數千人入蠕蠕國欲與大檀相見入界百餘里見¶
其部人不浣衣不絆髮不洗手婦人口䑛器物王謂其從¶
臣曰汝曹誑我將我入此狗國中乃馳還大檀遣&KR0016;追之¶
不及自是相仇讎數相征討後魏大武真君九年遣使朝¶
獻并送幻人稱能割人喉脉令断擊人頭令骨䧟皆血出¶
數&KR0155;或盈斗以草藥内其口中令嚼咽之湏&KR0119;血止養瘡¶
一月復常又無痕　丗疑其虚乃取死罪囚試之皆驗云¶
中國諸名山皆有此草乃使人受其術而厚遇之又言其¶
國有大術者蠕蠕凍死漂亡者十二三是&KR0010;再遣使朝貢¶
<pb:KR3k0012_SBCK_795-3a>¶
求與官軍東西齊契討蠕蠕太武嘉其意命中外諸軍戒¶
嚴以淮南王他爲前鋒襲蠕蠕仍詔有司以其鼓儛之節¶
施於樂府自後毎使朝貢¶
　　　　　迷&KR0097;¶
北史曰迷密國都迷密城在者至拔西去代萬二千一百¶
里後魏正平元年遣使獻一峯黒橐駞其國東有山名都¶
悉滿山出金玉多鐵¶
　　　　　党項¶
隋書曰党項羗者三苗之後也其種有宕昌白狼皆自稱¶
狝猴種東接臨洮西平西拒葉護南北數千里處山谷間¶
毎姓別爲部落大者五千餘&KR0016;小者千餘&KR0016;織&KR0986;牛尾及¶
&KR1489;䍽羊毛以爲屋服裘&KR0260;&KR0013;氈以爲上飾俗尚武力無法¶
令各爲生業有戰則相屯聚無徭賦不相往來牧養&KR0986;牛¶
<pb:KR3k0012_SBCK_795-3b>¶
猪以爲供食不知稼穡無文字但推草木以記年歳時三¶
年一聚㑹殺牛羊以&KR0021;天人年八十巳上死者以爲令終¶
親戚不&KR0152;少而死者則云夭枉共悲&KR0152;之有琵琶撗吹擊¶
&KR0498;爲節¶
唐書曰党項羗在古析支之地漢西羗之別種也魏晉之¶
後西羗微弱或臣中國或竄山野自周氏滅宕昌鄧至之¶
後党項始強其界東至松州西接葉護南雜舂桑迷桑等¶
羗北連吐谷渾處山谷間延亘三千里其種毎姓別爲部¶
落一姓之中復爲小部落大者萬&KR0016;小者千&KR0016;不相統一¶
有細封氏費聽氏頗超氏野辝氏采擒氏拓拔氏最爲強族¶
俗皆土著居有棟宇其屋織&KR0986;毛及羊毛覆之毎年一易俗¶
尚武無法令賦役其人多壽年至百五六十歳不事産業¶
好爲盗㸦相凌刼尤重復讎&KR0002;讎人未得必蓬頭垢面跣¶
<pb:KR3k0012_SBCK_795-4a>¶
足&KR0188;食要斬讎人而後復常男女並衣裘&KR0260;仍披大氈養¶
馿羊以供其食不知耕稼土無五&KR0150;氣&KR0049;多風寒五月草¶
始生八月霜雪降求大麥於他界醖以爲酒妻其庻母及¶
伯叔母嫂子弟之婦&KR0075;穢蒸報諸夷中㝡爲甚自周及隋¶
或叛或朝常爲邊患貞觀三年南㑹州都督鄭元璹遣使¶
招諭其酋長細封歩頼舉部内附太宗降璽書慰撫之歩¶
頼因即來朝宴賜甚厚列其地爲&KR0100;州拜歩頼爲刺史仍¶
請率所部封吐谷渾其後諸姓酋長相次率部落皆來内¶
属請同編户太宗厚加撫慰列其地爲崌(音/居)奉巖逺四州¶
各拜其首領爲刺史¶
又曰有黒党項在於赤水之西李靖之擊吐谷渾也渾主¶
伏允奔于黒党項居以空閑之地及吐谷渾舉國内属黒¶
党項酋長号敦善王因貢方物又有雪山之下及白狗舂¶
<pb:KR3k0012_SBCK_795-4b>¶
乗白蘭等諸羗¶
　　　　　焉&KR0132;¶
北史曰焉&KR0132;國在車師南都貟渠城白山南七十里漢時¶
舊國也去代一萬二百里其王姓龍名鳩尸畢郍即前凉¶
張&KR0100;所討龍熈之嗣所都城方二里國内凢有九城國小¶
人貧無綱紀法令¶
又曰其丈夫剪髮以爲首飾文字與婆羅門同俗事天神¶
并崇信佛法尤重二月八日四月八日是日也其國咸依¶
釋教齋戒行道焉¶
又曰其國養蚕不以爲絲唯充綿纊俗尚蒲桃酒兼愛音¶
樂南去海十餘里有魚鹽蒲葦之饒¶
又曰後魏太武怒之詔成周公万度歸討之鳩尸畢郍以¶
四五萬人岀城守險以距度歸募壯勇短兵直往衝鳩尸¶
<pb:KR3k0012_SBCK_795-5a>¶
畢郍衆大潰進屠其城西鄙諸戎皆來降服獲其珎竒異¶
翫殊方譎詭難識之物巨萬時太武幸隂山北宫度歸破¶
焉&KR0132;露板至帝省訖賜司徒¶
崔浩書曰万度歸以五千&KR0016;經五千里拔焉&KR0132;三城獲其¶
珎竒異物及諸委積不可勝數自古帝王雖云西戎即序¶
有如指注不能控引也朕今手把而有之如何浩書上稱¶
美¶
隋書曰焉&KR0132;國俗奉佛書&KR0011;婆羅門婚姻之禮有同華夏¶
男子剪髮有魚鹽蒲葦之利¶
唐書曰焉&KR0132;在京師西七千三百里其地良沃貞觀六年¶
其王突&KR0016;支遣使貢方物復請開大磧路以便行李太宗¶
許之自隋末離亂磧路遂閉西域朝貢者皆由髙昌及是¶
髙昌大怒遂與焉&KR0132;結怨遣兵襲焉&KR0132;大掠而去¶
<pb:KR3k0012_SBCK_795-5b>¶
又曰貞觀十四年侯君集討髙昌遣使與之相結焉&KR0132;王¶
大喜請爲聲援乃破髙昌其王詣軍門稱謁焉耆人先爲¶
髙昌所虜者悉歸之由是遣使謝恩并貢方物¶
　　　　小月氏¶
北史曰小月氏國都冨樓沙城其王本大月氏王&KR0009;多羅¶
子也&KR0009;多羅爲匈奴所逐西徙後令其子守此城因號小¶
月氏&KR0013;服頗與羗同其俗以金錢爲貨¶
又曰其城東十里有佛塔周三百五十歩髙八十丈自佛塔¶
&KR0004;建計至後魏武定八年八百四十二年所謂百丈佛圖也¶
　　　　　佛䔉¶
唐書曰佛䔉國一名大秦在西海之上東南與波斯接地¶
方萬餘里列城四百邑連屬其宫宇柱梲多以水精瑠璃¶
爲之有貴臣十二人共理國政常使一人將囊隨王車百¶
<pb:KR3k0012_SBCK_795-6a>¶
姓有事即以書投囊中王還宫省發理其枉直其王無常¶
人簡賢者而立之國中災異及風雨不時輙廢而更立王¶
冠形如烏舉翼冠及纓絡皆綴以珠寳著錦繡衣前不開&KR0109;¶
坐金花床有一鳥似鵝其毛緑色常在王邊&KR0029;枕上坐毎進¶
食有毒其鳥輙鳴其都城疊石爲之尤絶髙峻凡有十萬餘¶
户南臨大海城東面有一大門其髙二十餘丈自上及下飾¶
以黄金光輝昭爛連曜數里自外至王室凡有大門三重列¶
異寳雕飾第三門之樓中懸一大金秤以金九十三枚属於¶
衡端以&KR0049;日之十二時焉爲一金人其大如人立於側每至¶
一時其金丸輙落鏗然發聲引唱以紀日時毫&KR0117;無失其殿¶
以瑟瑟爲柱黄金爲地象牙爲門扇香木爲棟梁其俗無¶
瓦擣白石爲末羅之塗握上其堅宻光潤還如玉石至於¶
盛暑之節人厭&KR0349;熱乃引水潜流上遍於屋宇機制巧宻¶
<pb:KR3k0012_SBCK_795-6b>¶
人莫之知觀者唯聞屋上泉鳴俄見四簷飛溜懸波如瀑¶
布激氣成凉風其巧妙如此風俗男子剪髮披帔而右祖¶
婦人不開衿錦爲頭巾家資滿億封以上位有羊羔生於¶
土中其國人&KR0049;其欲萌乃築墻以院之防外獸所食也然¶
其臍與地連割之則死唯人着甲走馬及擊鼓以駭之其¶
羔驚鳴而臍絶便逐水草俗皆髠而衣繡乗輜軿白蓋小¶
車出入擊鼓建旌旗幡幟土多金銀竒寳有夜光璧明月¶
珠駭雞犀大貝車渠馬腦孔翠&KR0226;瑚虎魄凢西域諸珎異¶
多岀其國¶
又曰貞觀十七年佛䔉王波多力遣使獻赤頗&KR0058;緑頗&KR0058;¶
石緑金精等物太宗降璽書荅慰賜以綾綺¶
又曰開元七年正月其王遣吐火羅大首領獻師子零羊¶
各二不數月又遣大德僧來朝貢¶
<pb:KR3k0012_SBCK_795-7a>¶
　　　　　吐火羅¶
北史曰吐火羅國都葱嶺西五百里與挹怛雜居都城方¶
二里勝兵十萬人皆善戰其俗奉佛兄弟同一妻迭寢焉¶
每一人入房户外挂其衣以爲志生子属其長兄其山穴¶
中有神馬毎歳牧牝馬於穴所必産名駒隋大業中遣使¶
朝貢¶
通典曰髙宗永徽&KR0004;遣使獻大鳥髙七尺其色&KR0007;足如駞¶
鼓翼而行日三百里能噉錢夷謂之駞鳥¶
又曰龍朔元年吐火羅置州縣使王名逺進西城圖記并¶
請于圖以西波斯以東十六國分置都督府及州八十縣¶
一百軍府百二十六仍於其國立碑以紀聖徳帝從之¶
　　　　　泥婆羅¶
唐書曰泥婆羅在吐蕃西其俗剪髮與眉齊穿耳揎以竹¶
<pb:KR3k0012_SBCK_795-7b>¶
筒牛角緩至肩者以爲姣麗食用手無匙筯其器皆銅多¶
啇賈少田作以銅爲錢皆文爲馬牛不穿孔衣服以一幅¶
布蔽身日數盥漱以板爲屋璧皆雕&KR0030;俗重&KR0054;戯好吹蠡¶
擊鼓頗解推測盈虚兼通歴術事五天神䥴石爲像毎日¶
清水浴神烹羊而&KR0021;其王郍陵提婆身着真珠頗&KR0058;車渠¶
&KR0226;瑚琥珀纓絡耳垂金鈎玉璫佩寳裝服突坐師子床其¶
堂内散花香大臣及諸左右並坐於地持兵數百列侍其¶
側宫中有七層之樓覆以銅瓦欄檻楹柱皆飾珠寳樓之¶
四角各懸銅槽下有金龍激水上樓注於槽中從龍口而¶
出狀&KR0002;飛泉¶
又曰貞觀中衛尉丞李義表往使天笁塗經其國郍陵提¶
婆見之大喜與義表同出觀阿&KR0132;婆沴池周廻二十餘歩¶
水常沸涌雖流潦&KR0064;集爍石焦金未甞増減以物投之即¶
<pb:KR3k0012_SBCK_795-8a>¶
生煙熖懸釡而炊湏&KR0119;而熟¶
　　　　　大食¶
唐書曰大食國本在波斯之西大業中有波斯胡人牧駞¶
於俱紛摩地郍之山忽有師子人語謂之曰此山西有三¶
穴穴中有大兵器汝可取之穴中并有異石白文讀之便¶
作王位胡人依言果見穴中有石及矟刃甚多上有文教其¶
反叛於是糺合亡命渡常&KR0154;水刼奪啇旅其衆漸盛遂割¶
據波斯西境自立爲王永徽二年始遣使朝貢其王姓大¶
食氏名(音呼/濫反)宻莫未膩自云有國巳三十四年歴三主矣¶
其國男夫黒色多&KR0161;鼻大而長似婆羅門婦人白晢亦有¶
文字岀駞馬大於諸國兵刃勁利其俗勇於戰闘好事天¶
神土多沙石不堪耕種唯食駞馬等肉國西隣於大海其¶
王移穴中異石寳之於圖¶
<pb:KR3k0012_SBCK_795-8b>¶
又曰其王常遣人乗船將衣粮入海經八年而未極西岸¶
海中見一方石石上有樹幹赤葉青樹上揔生小兒長六¶
七寸見人皆&KR0015;動其手脚頭着樹枝其使摘取一枝小兒¶
便死收在大食王宫¶
又曰龍朔中滅波斯拂䔉其國始有米&KR1287;之属又將兵&KR0047;¶
侵婆羅門吞併諸胡勝兵四十餘萬長安中遣使獻良馬¶
景雲二年又獻方物開元&KR0004;遣使來朝及進馬并寳鈿帶¶
等方物其使謁見唯平立不拜憲司欲糺之中書令張說¶
奏曰大食殊俗逺來慕義不可寘罪上特許之㝷又遣使¶
朝獻自云在本國唯拜天神雖見王亦無致拜之法所司¶
屢詰責之其使遂請依漢法致拜¶
杜還經行記云一名亞俱羅其大食王号慕門都其士女¶
瓌偉長大衣常鮮㓗容止閑麗女子岀必擁面無問貴賤¶
<pb:KR3k0012_SBCK_795-9a>¶
一日五時禮天食肉作齋以殺生爲功德繫銀束佩銀刀¶
断飲酒禁音樂人相爭者不至歐擊¶
又曰其菓有偏桃千年&KR0037;其蔓菁根大如斗而圎味甚美¶
蒲桃大者如鷄&KR0401;¶
太平御覽卷第七百九十五¶
<pb:KR3k0012_SBCK_795-9b>¶
