# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:16.763474
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 344
#+PROPERTY: FILE SB11n0727-344太平御覽-卷之三百四十四.
<pb:KR3k0012_SBCK_344-1a>¶
太平御覽卷第三百四十四¶
　兵部七十五¶
　　　　劒下¶
呂氏春秋曰伍貟如吴過於荆至江上欲渉見一丈人刺¶
小舡方將漁從而請焉丈人刺度之巳絶江問其名族則¶
不肯告解其劒以與丈人曰千金劒也願獻之丈人丈人¶
不受曰荆國之法得伍貟者爵執圭禄萬石金千鎰昔者¶
子胥過呉尚猶不取今我何用子之千金劒爲乎伍貟過¶
於呉使人求之江上則不從得毎食必&KR0021;之祝曰江上之¶
丈人天地至大矣將奚不有名不可得而聞身不可得而¶
見¶
又曰相劒者曰白所以爲堅也黄所以爲紐也黄白&KR0258;則¶
堅且紐良劒也難者曰白所以不爲紐也黄所以爲不堅¶
<pb:KR3k0012_SBCK_344-1b>¶
也黄白&KR0258;則不堅且不紐又柔則錈堅則折劒折且錈焉¶
得爲利劒劒之精未革而或以爲良或以為惡&KR0003;使之也¶
故有以聦明聽&KR0003;則妄&KR0003;者止无以聦明聽&KR0003;則堯桀无¶
別矣此忠臣之所患賢者之所以廢也¶
又曰荆有次非者(一作/佽)得寳劒于干遂(干遂/邑名)還反渉江至¶
於中流有兩蛟夾繞其舩次非謂舟人曰汝嘗見兩蛟夾¶
舟而舟中之人有全活者乎舟人曰未之見也次非曰&KR0002;¶
如是吾固江中腐肉朽骨耳棄劒而巳余何愛焉遂攘臂¶
祛衣抜劒赴江刺蛟殺之而復上舟中之人皆獲全荆王¶
聞之仕以執圭(周禮侯執信圭楚/以次非爲勇武侯)孔子聞之曰腐肉朽骨¶
猶能除害見幾哉¶
又曰劒不徒断車不自行或使之也¶
又曰楚王有渉江者其劒自舟中墜於水遽契其舟曰是¶
<pb:KR3k0012_SBCK_344-2a>¶
吾劒之所從墜也舟止從其所契者入水求之舟巳行矣¶
而劒不行求劒&KR0002;此不亦惑乎¶
龍魚河圖曰流洲在西海中地方三千里上多山川積石¶
名爲昆吾石冶其石爲鐵作劒光明照洞如水精以割玉¶
如土¶
又曰劒名飛&KR0045;¶
山海經曰鮫魚皮有珠文而堅可以飾刀劒口¶
又曰汲郡冡中得銅劒一枚長三尺五寸今所名干將劒¶
明古者通以錫銅爲兵噐¶
又曰有君子之國其人衣冠帶劒¶
廣雅曰断蛇魚膓純釣燕支蔡偷屬鏤千勝堂谿墨陽¶
並劒名也¶
周迁輿服&KR0258;事曰劒所從來乆矣其後唯朝服帶劒晉朝¶
<pb:KR3k0012_SBCK_344-2b>¶
代之以木貴者玉飾首賤者以蚌金銀玳瑁爲雕飾¶
張敞晉東宫舊事曰太子儀飾有玉頭劒¶
古今注曰吴大帝有寳劒六一曰白虹二曰紫電三曰辟¶
邪四曰流星五曰青&KR0115;六曰百里¶
十洲記曰流洲在西海中上有山川積石爲昆吾冶其石¶
成鐵作劒光明照如水精狀割玉如泥¶
漢武内傳曰王母帶分景之劒上元夫人帶流黄擇精之¶
劒¶
神仙傳曰真人去丗多以劒代形五百年後劒亦能靈化¶
其驗矣¶
西京&KR0258;記曰漢髙祖斬蛇劒以七彩珠九華玉爲飾五色¶
瑠璃爲匣刄上常如霜雪光景照外開囊拔鞘輙有風氣¶
射人¶
<pb:KR3k0012_SBCK_344-3a>¶
拾遺記曰顓頊髙陽氏有&KR0030;影劒騰空劒&KR0002;四方有兵此¶
劒則飛赴指其方則尅未用時在匣中常如龍虎吟¶
又曰越王勾踐使工人以白牛白馬祀昆吾山神以成八¶
劒一名掩日以之指日則日光晝暗金者隂物也隂盛則¶
陽滅二曰断水畫水開即不合三曰轉魄指月蟾免爲之¶
倒轉四曰懸剪飛鳥遊遇觸其刃如斬截焉五曰驚鯢以¶
之沈海鯨鯢爲之深入六曰滅魂扶以之夜行不遇魑魅¶
七曰却邪有妖魅見之則止八日真剛以之切玉断金如¶
刻削土木矣以應八方之氣也¶
雷次宗豫章記曰吴未亡恒有紫氣見於牛斗之間占者¶
以爲吴方興唯張華以爲不然及平此氣逾明張華聞雷¶
孔章妙逹緯象乃要&KR0043;屏人問天文將來&KR0123;凶孔章曰無¶
他象唯牛斗之間有異氣是寳物之精上徹於天耳此氣¶
<pb:KR3k0012_SBCK_344-3b>¶
自正始嘉平至今日衆咸謂孫氏之祥唯吾識其不然今¶
聞子言乃玄與吾同今在何郡曰在豫章豐城張遂以孔¶
章爲豐城令至縣移獄掘&KR0055;二丈得玉匣長八九尺開之¶
得二劒一龍淵二即太阿其夕牛斗氣不復見孔章乃留¶
其一匣龍淵而進之劒至張公於宻發之光熖鞾韡煥&KR0002;¶
電發後張遇害此劒飛入襄城水中孔章臨亡誡其子&KR0106;¶
以劒自隨後其子爲建安從事經淺瀬劒忽於腰中躍出¶
&KR0004;出猶是劒入水乃變爲龍逐而視之見二龍相隨而逝¶
焉孔章曽孫穆之猶有張公與其祖書反覆桒根紙古字¶
縣後有掘劒窟方廣七八尺¶
捜神記曰東越門中有嶺髙數十里下北隰中有大蛇長¶
七八丈大十餘圍常病都尉及長吏下夢巫覡欲得童女¶
常八月朝&KR0021;送蛇輙吞之巳用九女季誕有小女名&KR0009;應¶
<pb:KR3k0012_SBCK_344-4a>¶
慕而行乃請好劒咋蛇大作數斛深宻灌之以置穴口蛇¶
出頭大如囤目如二尺鏡先啖深宻&KR0009;便放犬咋蛇以劒¶
斫殺得九女髑髏越王乃娉&KR0009;爲后¶
又曰㑹稽賀瑀字彦琚得疾不知人唯心下温二日蘇云¶
吏巳將上天入曲房旁中有層架其上層有印中層有劒¶
使瑀唯意所取而短不及上層取劒而出門吏曰恨不得¶
印可䇿百神劒唯得使社公耳¶
異苑曰晉惠帝元康三年武庫火燒孔子&KR0282;髙祖斬白蛇¶
劒王莽頭等三物中書監張茂先懼難作列兵陳衛咸見¶
此劒穿屋飛出莫知所向¶
辛氏三&KR0087;記曰三月三日秦昭王置酒河曲有神人自泉¶
而出捧水心劒曰令君制有西夏¶
老子曰服文彩帶利劒¶
<pb:KR3k0012_SBCK_344-4b>¶
又曰善攝生者兵無所容其刃¶
莊子&KR0003;劒篇曰昔趙文王喜劒劒士俠門而客三千餘人¶
日夜相擊於前死傷者歳百餘人好之不厭如是三年國¶
衰諸侯謀之太子悝患之募左右曰孰能&KR0003;王之意止劒¶
士(者奉千金左右曰莊<折 t="33"/>子/當能太子使人奉千金莊)子弗受與使者皆往見太子曰聞¶
太子欲用周者絶王之喜好也太子曰然吾王所見者唯¶
劒士也莊子曰諾周善爲劒太子曰吾王所好劒士也蓬¶
頭突&KR0066;垂冠縵胡之纓短後之衣瞋目而語難王見&KR0003;之¶
今夫子必儒服見王事必大逆莊子請治劒服三日太子¶
乃見王王脫白刃待之莊子入殿門不趍見王不拜王曰¶
子欲何以教寡人使太子先焉曰臣聞大王喜劒故以劒¶
見王王曰子之劒何能禁制曰臣之劒十歩一人千里不¶
留行王大恱曰天下無敵矣莊子曰夫爲劒者示之以虚¶
<pb:KR3k0012_SBCK_344-5a>¶
開之以利後之以發先之以至願得試之王曰夫子休就¶
舎待命設戯請夫子王乃校劒士七日七夜死傷者六十¶
餘人得五六人使捧劒於殿下乃召莊子王曰今日使劒¶
士交劒莊子曰望之以乆矣王曰夫子御杖長短如何莊¶
子曰臣之所奉皆可臣有三劒唯王所用請先言而後試¶
王曰願聞三劒曰有天子之劒有諸侯之劒有庶人之劒¶
王曰天子之劒何如曰天子之劒以燕谿石城爲鋒齊岱¶
爲鍔晉衛爲脊周宋爲鐔韓魏爲鋏苞以四夷褁以四¶
時統以渤海帶以常山制以五行論以刑德開以隂陽持¶
以春夏行以秋冬此劒直之無前舉之無上按之無下¶
運之無旁上决浮雲下絶地紀此劒一用匡諸侯天下服¶
矣此天子之劒也文王芒然自失曰諸侯之劒如何曰諸¶
侯之劒以智勇士爲鋒以清廉士爲鍔以賢良士爲脊以¶
<pb:KR3k0012_SBCK_344-5b>¶
忠聖士爲鐔以豪傑士爲鋏此劒直之以無前舉之亦無¶
上按之亦無下運之亦無旁上法圎天以順三光下法方¶
地以順四時中和人意以安四郷此劒一用如雷電之震¶
也四封之内無不賔服而聽從君命者此諸侯之劒也王¶
曰庶人之劒如何曰庶人之劒蓬頭突&KR0066;垂冠縵胡之纓¶
短後之衣瞋目而語難相擊於前上斬頸頷下决肝肺此¶
无異&KR0720;雞一旦命已絶矣无所用於國事今大王有天子¶
之位而好庶人之劒臣竊爲大王薄之王乃牽而上殿&KR0800;¶
人上食王三環之莊子曰王安坐定氣劒事畢矣於是文¶
王不出宮三月劒士皆伏斃其處矣¶
又曰干越之劒匣而藏之不敢輕用寳之至也¶
又曰大冶鑄金金踊躍曰我必爲鏌鎁¶
烈子曰魏黒夘以匿嫌殺兵邴章(匿嫌私/恨也)邴章之子來丹¶
<pb:KR3k0012_SBCK_344-6a>¶
謀復父讎而丹氣甚猛其形甚露(露/羸)耻假力於人誓以手¶
劒而黒夘力抗百人非人&KR0011;也其視來丹猶鄒鷇也來丹¶
之友申抱曰子怨黒夘至矣黒夘之易子過矣將奚謀焉¶
來丹垂涕曰願子爲我謀申抱曰吾聞衛孔周其祖得殷¶
之寳劒三僮子服之却三軍之衆奚不請爲來丹適衛見¶
孔周執僕禮請先納妻子後言所欲周曰吾有三劒唯子¶
所擇而皆不能殺人且先言其&KR0250;一曰含光視之不可見¶
運之不知其所觸泯然無際經物而不覺二曰承影將旦¶
昧爽之交日夕昏明之際北靣察之淡淡焉&KR0002;有物存莫¶
有其&KR0250;其觸物也竊然有聲經物而物不疾三曰霄練晝¶
則見影而不見光夜方見光而不見形其觸物騞然而過¶
(騞音/休蘖)隨過隨合&KR0116;疾而不血刃此三寳劒傳之十三丗矣而¶
无施於事(不能/害物)匣而藏之未嘗啓封來丹請其下者孔周¶
<pb:KR3k0012_SBCK_344-6b>¶
乃歸其妻子跪而授其下劒丹再拜受之執劒從黒夘醉¶
偃卧牗下自頸至腰三斬黒夘不覺丹以黒夘死趣而退¶
遇卯子於門又擊之三下如接虚卯子方&KR0015;丹知劒不能¶
煞人也歎而歸夘醒怒妻子醉而覆我使我嗌疾而腰急¶
其子曰丹之來過於門三招我亦使我躰疾而支強彼其¶
厭我哉¶
又曰宋有蘭子者以數千宋元君弄七劒迭躍之五劒常¶
在空中元君大驚立賜金帛¶
又曰周穆(王征/西戎)戎献昆吾之劒赤刀切玉如切泥¶
管子曰昔&KR0081;大盧之山發而出金&KR0214;尤受而制之以爲劒¶
鎧此劒之始也¶
又曰羽劒珠飾者斬生之斧也¶
墨子曰良劒期乎利不期乎莫耶¶
<pb:KR3k0012_SBCK_344-7a>¶
孫卿子曰干將莫耶巨闕辟閭皆古之良劒也¶
尉繚子曰呉越臨戰左右進劒¶
呉子曰夫提皷揮捊臨難決疑接兵用刃此將軍也一劒¶
之任非將軍事也¶
又曰一賊鋏劒擊於市萬人無不觸辟者臣以爲非一人¶
獨勇一市萬人皆不肖¶
尸子曰水試断鵠鴈陸試断牛馬所以觀良劒也¶
燕丹子曰荆軻左手把&KR0087;王䄂右手椹(音/砧)其&KR0336;&KR0087;王曰今¶
日之事從子計耳乞聽琴聲而死召&KR0078;人皷琴聲曰羅&KR1796;¶
單衣可裂(司德狀/拜二)而絶八尺屏風可超而越鹿盧之劒可¶
&KR0018;而抜王於是&KR0108;䄂超屏風而走荆軻擲劒中銅柱焉¶
淮南萬畢術曰拔劒&KR0029;户兒不夜驚¶
又曰夫淳劒魚膓之始下夫擊則不能断刺則不能入(髙/誘)¶
<pb:KR3k0012_SBCK_344-7b>¶
(注曰魚膓文繞/屈譬&KR0002;魚膓)¶
又曰劒工或劒之似莫耶者唯歐治能名其種(歐治良/工也)玉¶
工眩玉之似碧盧者唯猗頓不失其情(碧盧或作武夫猗/頓魯之冨人能知)¶
(玉理不失/其情也)¶
抱朴子曰歐治不能鑄鈆錫爲干將¶
符朗子曰符朗棄千金之劒抱朴子趨曰何夫子棄大而¶
存小乎符朗不應¶
賈子曰古者天子二十而冠帶劒諸侯三十而冠帶劒大¶
夫四十而冠帶劒&KR0032;人不得冠庶人不帶劒¶
亢倉子曰蜚景之劒威集白日氣成紫蜺以之封穫則與¶
劂(俱衛/切)刃也無擇(蜚景神劒也劂鎌也神劒雖利/以之獲陷猶司於鎌刀者也)及夫凶¶
邪流毒沸渭不靖加之運掌之上千里之内不留行矣(凶/邪)¶
(流毒温疫之氣也此神劒之能辟凶邪/故威光所行千里之内未嘗留止者也)¶
<pb:KR3k0012_SBCK_344-8a>¶
宋玉大言賦曰長劒&KR0029;天外¶
班固幽通賦注曰衛靈公太子剻聵爲無道好帶長劒長¶
一丈公錬乃作短者長一尺公知不可以傳國乃逐之¶
魏都賦曰劒則流彩之珎素質之寳或虹蔚波映或&KR0027;文¶
龍藻服之可以威百蠻指麾可以開昏擾¶
古詩曰&KR0398;中鹿盧劒可直千萬餘(博物志曰劒後擊/鹿盧名曰属鏤)¶
又曰何意百錬鎠化爲繞指柔¶
班固詩曰寳劒直千金¶
又曰延陵輕寳劒¶
曹子建詩曰拊劒西南望¶
江文通詩曰&KR0029;劒臨八荒¶
宋鮑昭詩曰&KR0031;劒將别離先在匣中鳴雌沈呉江裏雄飛¶
入楚城吴江深無底楚闕有崇扃一爲天地别豈直限幽¶
<pb:KR3k0012_SBCK_344-8b>¶
明神物終不隔千祀儻還并¶
梁吴均詠寳劒詩曰我有一寳劒出自昆吾溪照人如照¶
水切玉如切泥鍔邊霜凛凛匣上風凄凄&KR0009;語張公子何¶
當來見携¶
梁崔鴻詠劒詩曰寳劒出昆吾&KR0027;龍夾采珠五精&KR0004;獻術¶
千戸竟論都匣氣衝牛斗山形轉鹿盧欲知天下貴持此¶
問風胡¶
曹植七啓曰歩光之劒(越劒/名)華藻繁縟飾以文犀彫以翠¶
緑綴以驪龍之珠錯以荆山之玉陸断犀象未足稱雋隨¶
波截鴻水不漸刃¶
張景陽七命曰楚之陽劒歐冶所營(陽劒/名也)耶谿之挺赤山¶
之精銷踰羊頭(羊頭骨/銷之也)鏷以鍜成乃錬乃鑠萬辟千灌(皆/銷)¶
(錬/名)豐隆奮椎飛廉扇炭神氣化成陽文隂縵旣亦流綺星¶
<pb:KR3k0012_SBCK_344-9a>¶
連浮綵艶發光如散電質如曜雪霜鍔冰凝水刃霜絜形¶
冠豪曹名珎巨闕指鄭則三軍白首麾晉則千里流血豈¶
徒水截蛟鴻陸灑奔駟断浮翮以爲三絶重甲而稱利¶
又曰&KR0002;其形震薛燭光駭風胡價兼三郷聲貴兩都或馳¶
名傾&KR0087;或夜飛去吴功冠萬載威曜無窮揮之者無前擁¶
之者身雄可以從服九國撗制八戎爪牙景附亟夏承風¶
此盖希代之神兵也¶
楚詞曰執棠溪(棠溪/劒名)以拂蓬秉干將以割肉¶
又曰撫長劒兮玉珥(珥劒/也鐔)¶
又曰余㓜好此竒服年旣老而不衰帶長鋏之陸離冠青¶
雲之崔巍(高/皃)¶
後漢公孫瑞劒銘曰天生五才金德惟剛從革作辛含景吐¶
商辨物利用勲伐弥彰曁彼良工歐治干將爰造寳劒巨¶
<pb:KR3k0012_SBCK_344-9b>¶
闕墨陽精通皓靈獲兹休祥剖山竭川虹蜺消亡昭威耀¶
武震動遐荒楚以定覇越以取強¶
晉裴景聲文身劒銘曰噐以利顯實以名舉長劒耿介體¶
文經武陸断&KR0007;犀水截輕羽九功斯像七德是輔¶
晉張恊太阿劒銘曰太阿之劒丗載其美淬以清波歛以¶
越砥如玉斯曜&KR0002;景在水不運自肅率土從䡄梁簡文帝¶
謝勑賚方諸劒等啓曰纔發玉凾雕竒溢目始開牙撿麗¶
飾交陳巳疋丹霞之暉乍比青雲之制身文且貴器用惟¶
冝寒暑兼華左右相照¶
梁沈約爲東宫謝勑賜孟嘗君劒啓曰田文重氣殉名四¶
豪莫及寳劒雄身故能威陵&KR0087;楚人髙事逺遺物足竒謹¶
加玩服以深存古¶
太平御覽卷第三百四十四¶
