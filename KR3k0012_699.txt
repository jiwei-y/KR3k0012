# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:39.387902
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 699
#+PROPERTY: FILE SB11n0727-699太平御覽-卷之六百九十九.
<pb:KR3k0012_SBCK_699-1a>¶
太平御覽卷第六百九十九¶
　服用部一¶
　　帳　幔　幌　幬　牀幨　青廬¶
　　　　　帳¶
釋名曰帳張也張施於牀上也小帳曰斗形如覆斗也¶
尔雅曰幬謂之帳¶
史記曰丞相公孫弘燕見上或時不冠至如汲黯不冠不¶
見也上嘗坐武帳中黯前奏事上不冠望見黯避帳中使¶
人可其奏其見敬禮如此¶
漢書曰東方朔曰陛下誠能用臣朔之計推甲乙之帳(甲/乙)¶
(帳名瓉曰造甲乙/之帳終以隨珠)燔之於四達之衢¶
東觀漢記曰馮魴永平中上行幸諸國勑魴車駕發後將¶
緹&KR0016;𪧐玄武門&KR0232;道上詔南宫&KR0232;道多𢙣風寒老人居之¶
<pb:KR3k0012_SBCK_699-1b>¶
且病靡(音肥/風病)苦内者多取惟悵東西竟塞諸䆫望令致宻¶
漢官儀曰𥙊天有紺幄帳¶
魏略曰大𥘿國金織成五色帳又以明月夜光珠爲帳¶
又呉時外國傳云斯條國王作白珠交結帳¶
魏志曰吕布將辭𡊮紹還洛紹欲殺之明日當發紹遣甲¶
兵三十人辭以送布布使止於帳側僞使人於帳中鼓筝¶
紹兵卧布無何岀去而兵不&KR0116;夜半兵起亂斫布床&KR0013;謂¶
爲巳死明旦紹訊問知布尚在(事見/樂部)¶
又曰太祖幃壞即&KR0024;納¶
又曰典韋拜都尉太祖引置左右將親兵數百人常繞帳¶
晝立侍終日夜𪧐帳左右¶
又曰曹爽從帝朝髙平陵司馬宣王語弟孚曰陛下在外¶
不可露𪧐促送帳幔詣行在所也¶
<pb:KR3k0012_SBCK_699-2a>¶
<pb:KR3k0012_SBCK_699-3a>¶
又曰&KR0269;谷渾王河南其國多善馬有屋宇雜以百子帳即¶
穹廬也¶
隋書曰煬帝北巡欲誇戎狄令宇文愷爲大帳其下坐數¶
千人帝大恱賜物千叚又造觀風行殿上容侍衛者數百¶
人離合爲之下施輪軸推移倐忽有若神功戎狄見之莫¶
不驚駭¶
唐書曰髙祖時呉王杜伏威獻竹帳上以勞人不受¶
又曰始畢可汗衙帳無故自破高祖曰此何祥也¶
内史令蕭瑀進曰昔魏文帝幸許昌城門無故自壞帝𢙣¶
之而返其年文帝崩始畢帳壞即其𩔖也髙祖然之¶
抱朴子曰蔡伯喈到江東得論衡中國諸儒覺其談論更¶
逺嫌得異書求其帳中隱處果得之¶
傳子曰太祖武皇帝(魏武/帝)&KR0598;嫁娶之僣上公主適人不過¶
<pb:KR3k0012_SBCK_699-3b>¶
皂帳¶
郭子曰許侍中頋司空俱作王丞相從事常夜在丞相許¶
戲二人歡極丞相便使入巳帳中眠頋至曉猶展轉不得¶
熟寐許上床便大鼾丞相語諸客曰此中亦是難眠處耳¶
東宮舊事曰皇太子納妃有熟絳綾帳絳絹幄¶
又曰東齊夏施烏紗單帳四率坊洗馬坊烏練帳¶
三輔事曰𥘿時奢侈綈帳綺繡土木朱紫¶
漢武故事曰上以瑠璃珠玉明月夜光雜錯天下珎寳爲¶
甲帳其次爲乙帳甲以居神乙以自居¶
桓譚新論曰李少君置武帝李夫人神影於帳中令帝觀¶
見之¶
燕丹太子曰𥘿始皇置髙漸離於帳中擊筑¶
又時外國傳曰斯調王作白珠交結帳金牀上天笁佛精¶
<pb:KR3k0012_SBCK_699-4a>¶
舎天笁王見珠圎好意欲留焉臣下諫乃止¶
拾遺録曰蜀先主甘后坐於白絹帳中於外望之如月下¶
聚雪¶
益部𦒿舊傳曰翟酺上事云漢文帝連上事書囊以爲帳¶
惡聞紈素之聲¶
神仙傳曰茅君當受神靈之職衆賔皆至忽然有素縑帳¶
於屋下敷數重白氈金案玉柸人皆飽醉¶
又曰茅君仙去民爲立廟茅在帳中與人言¶
鄴中記曰石虎御床辟方三丈冬月施熟錦流&KR0171;斗帳四¶
角安純金龍頭衘五色流蘇或用青綈光錦或用緋綈登¶
髙文錦或用紫綈大小錦絮以房子錦百二十斤白綈爲裏¶
名爲裏&KR0232;帳帳四角安純金銀鑿金香爐以石墨燒集和¶
名香帳頂上安金蓮花花中懸金薄織成椀囊春秋但錦¶
<pb:KR3k0012_SBCK_699-4b>¶
帳表以五色緫爲夾帳夏用紗羅或綦文丹羅或紫縠文¶
爲單帳¶
鄧德明南康記曰陽道士葬巖室經數年尸猶儼然葛帳¶
覆之¶
幽明録曰晉朱黄祖奉親至孝母病篤天漢開明有一¶
老翁將小兒持箱自通即以兩丸藥賜母服之患頓消因¶
停𪧐夜中㕔事上有五色氣𥙊天琴歌清好祖徃視¶
之翁坐斗帳裹四角及頂上各有一大珠形如鵝子明彩¶
炫耀¶
馬融別傳曰融爲通儒善鼓琴好吹笛逹生任性不拘儒¶
者節居宇器服多在侈飾常坐髙堂施絳紗帳前授生徒¶
後列女樂弟子次相傳授鮮有入其室者¶
風俗通曰靈帝好胡服帳京師皆竟爲之後董卓擁胡兵¶
<pb:KR3k0012_SBCK_699-5a>¶
掠宫掖¶
語林曰劉植詣石崇如厠見有絳文帳大牀茵褥甚麗不¶
得行乃更如他厠¶
俗&KR0003;曰桓𤣥在南州妾當産畏風應須帳桓曰不湏作帳¶
可以到夫人故帳與之¶
丗&KR0003;曰郗超爲桓温叅軍時謝安王坦之嘗詣温温令超¶
帳中卧聽論事風動帳開見超安𥬇曰郄生可謂入幕之¶
賔矣¶
又曰卞範爲丹陽羊孚於南州蹔還徃卞許云卞疾動不¶
堪坐卞便開帳&KR3113;褥羊逕上卞大床枕入&KR0013;下乃迴坐傾¶
膝移辰逹暮羊去卞執手曰我弟一理其卿卿莫&KR0018;我¶
魏武遺令曰吾與妓女皆着銅雀臺上施六尺牀練帳月¶
朝十五輙向帳作樂¶
<pb:KR3k0012_SBCK_699-5b>¶
古詩曰紅羅&KR0232;斗帳四角垂香囊¶
柴子大七折曰錦衾内設羅幬繢帳也¶
江淹别賦曰春宫悶此青苔色秋帳含兹明月光¶
孔稚珪北山文曰蕙帳空&KR0006;夜鶴怨山人去&KR0006;暁猨驚¶
離騷曰翡翠羽帳飾髙堂¶
劉𤣥休詩曰羅帳延秋月¶
　　　　　幔¶
&KR0003;文曰幔幕也¶
釋名曰幔幔相連綴之言也¶
廣雅曰幔掩也¶
東觀漢記曰岑彭與呉漢圍隗&KR0349;壅谷水以縑幔盛土爲¶
堤灌城¶
宋書曰晉安王子勛叛逆取所乗車除脚以爲輦其夕有¶
<pb:KR3k0012_SBCK_699-6a>¶
鴞集其幔¶
梁書曰曹景宗爲揚州刺史性躁動不能沉黙岀行常欲¶
褰車帷幔左右輙諌以位望隆重人所具瞻不冝然景宗¶
謂所親曰我昔在郷里平澤中逐麞數助射之此樂使人¶
忘死不知老之將至今來楊州作貴人動轉不得路行開¶
車幔小人輙言不可開置車中如三日新婦此悒悒使人¶
無氣¶
又曰栁惔(音/談)甚重婦頗成畏憚性愛音樂女妓精麗畧不¶
敢視僕射張稷與惔狎宻而爲惔妻賞敬稷每詣惔必先¶
相聞夫人惔每欲見妓但因稷請奏其妻隔幔坐妓然後¶
出惔因得留目¶
六韜曰將冬不服裘夏不操扇天雨不張帳盖名曰禮將¶
不躬禮無以知士卒寒暑也¶
<pb:KR3k0012_SBCK_699-6b>¶
軍令曰戰時皆取舡上布幔布衣漬水中積聚之賊有炬¶
火火箭以掩滅之¶
拾遺録曰周穆王時鸞章錦幔者摩連國獻焉錦文如鸞¶
翔¶
又曰呉主趙夫人巧妙無𩀱權居昭陽宫倦暑乃褰紫絹¶
之帷夫人曰此不足貴也權使夫人厝其思焉荅曰妄欲¶
窮慮盡思能使下絹帷而清風自入視外無有蔽礙列侍¶
者飄然自凉若馭風而行權稱善夫人乃扸髮以神膠續¶
之神膠出鬰夷國接弓弩之弦百絶百續乃織爲羅縠累月¶
而成裁之爲幔内外視之飄飄如煙氣輕動而房内自凉¶
時權尚軍旅常以此幔自隨以爲征幕舒之則廣縱一丈¶
卷之内文漆忱中謂之絲絶¶
𥘿記曰符堅以太常韋逞母宋傳其父業得周官音義¶
<pb:KR3k0012_SBCK_699-7a>¶
乃就家立講堂書生百人隔紗幔而授業焉¶
陸機别傳曰機夢黒幔繞車手决不開至明見誅¶
丗說曰&KR0067;太尉亮有兒年數&KR0010;温太真常隱幔怛(怛驚/也)之¶
此兒神色恬然乃徐跪曰君侯何以爲論者乃謂不减亮¶
王融詠幔詩曰幸得與珠綴&KR0456;歴君之楹日暎不辭卷風¶
來輙自輕每聚金鑪氣時駐玉琴聲但願置撙酒蘭釭當¶
夜明¶
　　　　　幌(說文/作櫎)¶
說文曰櫎帷屏風之屬¶
晉惠帝起居注曰有雲母幌¶
鄴中記曰石虎太武殿西有崑華殿閣上輙開大䆫皆絳¶
紗幌¶
華延雋洛陽記曰洛陽城十八觀皆籠雲母幌¶
<pb:KR3k0012_SBCK_699-7b>¶
　　　　　幬¶
說文曰幬單帳也¶
謝承後漢書曰黄昌夏多蚊貧無幬傭債爲作幬¶
又曰羊續爲廬江太守卧一幅布幬幬穿敗糊&KR0083;&KR0024;之¶
淮南子曰楚將子發求𠆸道之士楚有善爲偷者願以𠆸¶
自効子發禮之後齊伐楚偷乃夜解齊將之幬獻之子發¶
因&KR0232;還之齊將懼而退¶
楚辭曰翡翠幬髙堂紗版𤣥玉梁¶
又曰翡翠珠&KR0013;(&KR0013;爛/衾)齊光弱何拂壁羅幬張¶
馬融廣成頌曰張雲㠶施蜺幬¶
曹植九詠曰&KR0525;幬&KR0006;荃牀¶
　　　　　牀幨¶
通俗文曰障牀曰幨(昌塩/切)¶
<pb:KR3k0012_SBCK_699-8a>¶
釋名曰牀前帷曰幨幨垂也¶
東宫舊事曰皇大子納妃有録石綺絹裏牀幨二¶
　　　　青廬¶
丗說曰魏武帝少時常與𡊮紹好爲遊俠觀人新婚因潜¶
入主人園中夜叫呼云偷青廬中人皆岀觀帝乃抽刀刼¶
新婦與紹還岀失道&KR0068;林中紹不能動帝復大叫偷人今¶
在此紹惶迫自擲岀遂俱免¶
唐書曰建中中議公主岀降之儀曰近代設氊帳擇地而¶
置此乃北胡穹廬之制不可以爲佳冝於堂室中置帳以¶
紫綾縵爲之¶
太平御覽卷第六百九十九¶
