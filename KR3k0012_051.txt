# -*- mode: mandoku-view -*-
#+TITLE: 太平御覽
#+DATE: 2015-09-23 10:14:00
#+PROPERTY: LASTPB  <md:KR3k0012_SBCK_050-1a>
#+PROPERTY: JUAN 51

<md:KR3k0012_SBCK_050-10b>¶
<md:KR3k0012_SBCK_051-1a>¶
<pb:KR3k0012_WYG_051-1a>
欽定四庫全書
　太平御覽卷五十一¶
　　　　　　　　　　　　宋　李昉等　撰
　　地部十六¶
　　　石上
　　　　石上¶
釋名曰山體曰石石硌也(音落一/作挌)堅捍硌也山多大石
曰¶礐(口學/切)礐學也大石之形學學然山多小石曰磝(石/交)
<pb:KR3k0012_WYG_051-1b>
(切/)磝¶堯也每石堯堯獨處而出也礫小石也磊(當罪/切)衆
石也碭¶(壯浪/切)丈石也琅玕石似珠也碔砆石似玉也¶
易曰困於石據于蒺藜¶
又說卦曰艮為小石¶
書禹貢青州貢鉛松怪石(孔安國曰怪/異好石似玉)¶
又曰泗濵浮磬(孔安國注云泗水濵崖也/水中見石可以為磬也)¶
詩曰我心匪石不可轉也¶
又曰漸漸之石維其髙矣<md:KR3k0012_SBCK_051-1b>¶
<pb:KR3k0012_WYG_051-2a>
又曰他山之石可以攻玉¶
禮曰昔者夫子居於宋見桓司馬自為石槨三年而不成¶
(桓司馬宋向戌/孫也名魋也)夫子曰若是其靡也死不如速朽之愈也¶
又曰今夫山一拳石之多及其廣大草木生之禽獸居
之¶寳藏興焉¶
周禮曰王行洗乘石(乘石王所登/上車之石)¶
又曰石有時而泐(音勒也/解散也)¶
又曰大司冦以嘉石平罷民有罪者坐諸嘉石以肺石
<pb:KR3k0012_WYG_051-2b>
達¶窮民凡煢獨老幼欲復於上而未達者立於肺石(注/曰)
(嘉石丈石¶也/肺石赤石也)¶
傳曰隕石于宋五隕星也(注曰但直言星則嫌星/使石隕故重言隕星)¶
又曰齊髙固入于晉師桀石以投人¶
又曰昭八年石言於晉魏榆晉侯問於師曠曰石何故
言<md:KR3k0012_SBCK_051-2a>¶對曰石不能言或憑焉不然民聽濫也抑臣又聞之
曰作¶事不時怨讟動於民則有非言之物而言今宫室
崇侈民¶力彫盡怨讟並作莫保其性石言不亦宜乎
<pb:KR3k0012_WYG_051-3a>
春秋説題辭曰周易艮為山為小石石隂中之陽陽中
之¶陰陰精補陽故山合石石之為言託也託立法也¶
史記曰始皇三十六年墜星於東郡至地為石或刻其石
曰始¶皇帝死而地分始皇聞之盡誅石旁居人燔銷其石¶
説苑云石隕東郡是也¶
又曰王翦代李信擊荆荆兵數挑戰終不出久之翦使
人¶問軍中戲乎對曰方投石超距翦曰士卒可用矣¶
又曰張良見老人于圯上出一編書曰讀是則為王者
<pb:KR3k0012_WYG_051-3b>
師後十三年¶見我濟北榖城山下黄石即我也良後果
見黄石寳而祠¶之及死并葬黄石伏臘祀之<md:KR3k0012_SBCK_051-2b>¶又曰李廣出獵見草中石以為虎而射之中石沒鏃視
之¶石也因復射之終不能復入石矣¶
後漢書曰梁鴻妻孟光有力能舉石臼¶¶
趙岐曰吾死後置一圓石于墓前刻曰漢有逸人姓趙
名¶岐有志無時命也奈何¶
謝承後漢書曰吳郡馬皓父為南郡太守坐事繫獄皓
<pb:KR3k0012_WYG_051-4a>
懷¶小石至公卿門輙出石叩頭流血覆面父遂得免¶
東觀漢記曰涿郡太守張豐舉兵反初豐好方術有道
士¶言豐當為天子以五采囊盛石繫肘云石中有玉璽
豐¶信之遂以反既當斬猶曰肘有玉璽椎破之豐乃知
被詐¶仰天歎曰當死所無恨¶
又曰吳郡陸續為鬱林太守歸過洞庭湖舟輕載黄石
壓之謂之㢘石
魏略曰梁州抑谷有石無故自崩石中有犬如馬之狀
<pb:KR3k0012_WYG_051-4b>
後¶司馬氏得天下之應<md:KR3k0012_SBCK_051-3a>¶又曰大秦國石為城郭山出九色玉石¶
魏志曰魏明帝增崇宫殿雕飾觀閣鑿太行之石英採
榖¶城之文石起景陽山於芳林園建昭陽殿於太極之
北¶
又曰辰韓在馬韓之東兒生便以石壓頭欲其匾今辰
韓¶人頭皆匾¶
又曰公孫度為遼東太守時坐大石長丈餘下有三小
<pb:KR3k0012_WYG_051-5a>
石¶為足¶
魏武帝末年鄴中雨五色石¶
王隱晉書曰永康元年襄陽郡上言得鳴石鐘聞七八
里¶
石勒傳曰初勒鄉里所居原上地中石生日長類鐵之¶
象¶
又曰陳總遷殿中侍御史詔遣詣終南山請雨總先除
小¶石祠惟存大石一所而祈之上文曰峩峩大石佐岳
<pb:KR3k0012_WYG_051-5b>
通理<md:KR3k0012_SBCK_051-3b>¶含滋吐潤惠我四海¶
又曰孫子荆謂王武子曰當枕流潄石曰石非可潄流
非¶可枕孫荅曰枕流洗其耳潄石礪其齒¶
晉陽秋曰董威輦遁去莫知所之於其寢所得一石及
竹¶子并詩二首¶
齊書曰虞愿為晉平太守海邊有越王石常隱雲霧相
傳¶云清廉太守乃得見愿往觀視清澈無隱蔽¶
南史曰到溉山池有竒礓石長一丈六尺梁武愛之輸
<pb:KR3k0012_WYG_051-6a>
焉¶即迎置華林園居殿前移石之日都下傾城縱觀所
謂到¶公石¶
趙書曰劉曜築建徳殿取土城西得圓石狀若水碓其
銘¶曰律權石重四鈞同律度量衡有辛氏造議者未之
詳或¶以為瑞叅軍續咸曰王莽時物<md:KR3k0012_SBCK_051-4a>¶後周書曰髙琳母嘗袚泗濵遇見一石光彩朗潤遂持¶
以歸是夜夢見一人衣冠有若仙者謂其母曰夫人適
所¶將來之石是浮磬之精能寳持必生令子其母驚寢
<pb:KR3k0012_WYG_051-6b>
便舉體¶流汗俄而姙及生子因名琳字季珉也¶
隋書曰帝令江都郡丞王世充發淮南兵擊劉元進有
大¶流星墜於江都未及地而南逝磨拂竹木皆有聲至
吳郡¶而落于地元進惡之令掘地入二丈得一石徑丈
餘後數¶日失石所在¶
唐書曰車騎將軍劉山濤言髙祖龍潜時數往來洛郊
之¶莊舍嘗踐石子靴迹見於石中至今猶在髙祖令鑿
之深¶寸餘其迹逾明乃止
<pb:KR3k0012_WYG_051-7a>
又曰則天時有人於洛水中得白石數㸃赤詣闕輙進
諸¶宰相詰之對曰此石赤心所以來進李昭德叱曰此
石赤<md:KR3k0012_SBCK_051-4b>¶心洛水中餘石豈能盡反耶左右皆笑¶
又曰薛元超道衡孫也為中書舍人省有盤石初道衡
當¶日為侍郎時嘗踞而草制元超每見此石未嘗不泫
然流涕¶
又曰甘露事敗王璠舉家無少長皆死初璠在浙西繕
城¶壕役人掘得方石有十二字云山有石石有玉玉有¶瑕瑕
<pb:KR3k0012_WYG_051-7b>
即休璠視莫知其㫖京口老人講之曰此石非尚書¶之
吉兆也尚書祖名崟崟生礎是山有石也礎生尚書¶是
石有玉也尚書之子名瑕休休絶也庸非吉徵果赤¶族¶
老子曰硌硌如石¶
列子曰昔者女媧煉五色之石以補天(淮南子/亦載)¶
又曰趙襄子卒徒十萬狩於山中藉芿燔林煽赫百里
有¶一人從石壁中出隨烟燼上下衆謂鬼物察之人也<md:KR3k0012_SBCK_051-5a>¶孫卿子曰以桀詐桀猶有巧拙以桀詐堯若卵投石
<pb:KR3k0012_WYG_051-8a>
又曰負石而走赴河行之難為者也而申徒狄能之¶
闞子曰宋之愚人得燕石於梧臺之東歸而藏之以為
大¶寳周客聞而觀焉主人端冕𤣥服以發寳華匱十重
緹巾¶十襲客見之盧胡而笑曰此燕石也與瓦甓不異
主人大¶怒藏之愈固¶
符子云水生石未有居山而溺者火生木未有抱樹而
焦¶者¶
呂氏春秋曰石可破也而不可奪其堅
<pb:KR3k0012_WYG_051-8b>
淮南子曰禹娶塗山化為石在嵩山下後方生啟曰歸
我子¶石破北方而生啟¶¶
畢萬術曰埋石四隅家無鬼(取蒼石四枚及桃七枚以/桃弧射之乃分置¶四隅無)
(鬼/殃)<md:KR3k0012_SBCK_051-5b>¶抱朴子曰白石似玉姦佞似賢¶
又曰磁石引針¶
又曰浮磬息音未别於衆石¶
又曰燒泥為瓦燔木為炭蜂窩為蠟水沫為浮石
<pb:KR3k0012_WYG_051-9a>
隨巢子曰禹産於崑石啟生為石(王昭之云啟生/而母化為石)¶
六韜曰武王伐殷得二大夫而問之曰殷國將亡亦有
妖¶乎其一人對曰殷國常雨血雨灰雨石小者如鷄子
大者如¶箕武王曰大哉妖也¶
樂資春秋傳曰秦始皇使鄭客將入函關見華山上有
素¶車白馬疑是鬼神熟視稍近問鄭客曰安之荅曰之
咸陽¶素車人曰止吾華山使願託一牘書致鎬池君所
子之咸¶陽道過鎬池見一大梓樹有文石以欵樹當有
<pb:KR3k0012_WYG_051-9b>
應者即以¶書與之鄭客如其言以石擊梓樹果有人來
取書<md:KR3k0012_SBCK_051-6a>¶與之
吳越春秋曰禹案黄帝中經見聖人所記曰在乎九疑
山¶東南號曰宛委承以丈玉覆以盤石其書金簡玉字
禹乃¶退齋三日發石取書¶
荆楚嵗時記曰張騫尋河源得一石示東方朔朔曰此
石¶是織女支機石何至於此¶
神仙傳曰壺公内費長房於石室中頭上有大石方數
<pb:KR3k0012_WYG_051-10a>
丈¶以茅繩懸之諸蛇競齧且斷長房不移公撫之曰子
可敎¶矣¶
又曰介象字元則會稽人入山求神仙見谷有石子皆
紫¶色大如鷄子象取二枚見一美女被服五采象叩頭
乞長¶生女曰急送汝手中物還著故處象送石還女授
以丹¶方一首¶
列異傳曰汝寧女子戴氏久疾出見小石曰爾有神能
差<md:KR3k0012_SBCK_051-6b>¶我疾者當事汝夜夢人告之吾將祐汝後漸差遂為
<pb:KR3k0012_WYG_051-10b>
立祠¶名石侯祠¶
益都耆舊傳曰公孫述時蜀武擔山石折任文公曰西
州¶智士死我將死矣後三月果卒¶
韓詩外傳曰楚渠子夜行見寢石以為伏虎彎弓而射
之¶沒金及羽下視之其石也因復射之矢摧無迹(漢書/載李)
(廣亦/如之)¶
文士傳曰魏文帝之在東宫也宴諸文學酒酣命甄后
拜¶坐者坐者咸伏惟劉楨平仰觀之太祖以為不敬送
<pb:KR3k0012_WYG_051-11a>
徙𨽻¶簿後太祖乘步牽車乘城降閲簿作諸徒咸敬而
楨坐磨¶石不動太祖曰此非劉楨耶石如何性楨曰石
出荆山𤣥¶巖之下外炳五色之章内秉堅貞之志雕之
不增文磨之¶不加瑩氣質貞正禀性自然太祖曰名豈
虛哉¶
神仙傳曰白石先生煮白石為糧就白石山居故號曰
白<md:KR3k0012_SBCK_051-7a>¶石先生¶
穆天子傳曰天子升於采石之山於是取采石鑄以成
<pb:KR3k0012_WYG_051-11b>
器¶于黑水之山¶
三齊略記曰始皇作石塘欲過海看日出處時有神人
驅¶石下海石去不速神輙鞭之皆流血至今石悉赤陽
城山¶盡起立嶷嶷東傾狀如相隨行(事具/神部)¶
盛宏之荆州記曰興安縣水邊有平石其上有石櫛石
履¶各一具俗云越王渡溪脫履墮櫛於此¶
郭縁生迹異記曰秦梁圯名也或曰秦始皇東廵弗行
舊¶道過此水率百官以下人提一石以填之俄而梁成
<pb:KR3k0012_WYG_051-12a>
今觀¶所累石乃無造作跡也¶
捜神記曰常山張顥為梁州牧天雨後有鳥如山鵲飛
翔¶入市而忽然墮地人爭取化為圓石顥命椎破得一
金印文曰<md:KR3k0012_SBCK_051-7b>¶忠孝侯印¶
　
　
　
　
<pb:KR3k0012_WYG_051-12b>
　
　
　
　
　
　
　
　太平御覽卷五十一
