# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:17.891894
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 364
#+PROPERTY: FILE SB11n0727-364太平御覽-卷之三百六十四.
<pb:KR3k0012_SBCK_364-1a>¶
太平御覽卷第三百六十四¶
　人事部五¶
　　　頭下　頂¶
　　　額¶
　　　　　頭下¶
呉志曰孫權太子和&KR0013;幽閉驃&KR0016;將軍朱據尚書僕射屈¶
晃率諸將吏泥頭自縛連日詣闕請和¶
又曰諸葛恪&KR0013;誅臨淮臧均表乞收葬恪曰臣聞雷震&KR0108;¶
激不崇一朝大風衝發希有極日今恪父子三首懸示積¶
日觀者數萬詈聲成風國之大刑無所不震¶
又曰𨵿羽旣敗走權使虞翻筮之得兊下坎上節五爻變¶
而之臨翻曰不出二日必當斷頭果如翻言權曰卿不及¶
伏羲可與東方朔爲比矣¶
<pb:KR3k0012_SBCK_364-1b>¶
晉書曰嵇康謂趙至曰君頭小而銳有白起風童子白黒¶
分明¶
又曰桓温卒子𤣥爲嗣襲爵年七歳温服終府州文武辭¶
其叔父沖沖撫𤣥頭曰此汝家故吏也𤣥因涕淚&KR0013;面衆¶
並異之¶
王隱晉書曰蒼梧太守呉臣據郡邑不恭王命孫權遣歩¶
騭爲交州喻臣臣照鏡不見其頭騭因入斬之¶
又曰王珣與謝玄俱&KR0013;辟桓温曰謝&KR0122;必擁麾杖節王&KR0122;¶
當作黒頭公未易才也¶
𣈆中興書曰&KR0067;亮與&KR0171;峻戰於建陽門王師敗績亮於陣¶
携其三弟懌條翼南奔温嶠顯宗幸嶠舡亮泥首謝罪¶
崔鴻前𥘿録曰東海王符雄字元才洪之季子以功拜龍¶
驤將軍征伐皆有殊績雄醜形貌頭大足短故軍中稱之¶
<pb:KR3k0012_SBCK_364-2a>¶
爲大頭龍驤¶
𥘿記曰符堅祖洪見堅&KR0250;貌欲令頭堅腹軟字之曰堅頭¶
隋書曰髙祖文皇帝生馮翊波&KR0002;寺皇妣抱帝忽見頭上¶
出角遍體起鱗大駭墜帝於地¶
春秋後語平原君曰澠池之㑹臣察武安君之爲人小頭¶
而銳瞳子白黒分明視瞻不轉小頭而銳斷敢行也瞳子¶
白黒見事明也視瞻不轉執志強也可以持乆難與争鋒¶
廉頗足以當之¶
呉越春秋曰眉閒尺逃楚入山道逢一客客問曰子眉間¶
尺乎荅曰是也吾能爲子報讎尺曰父無分寸之罪枉&KR0013;¶
荼毒君今惠念何所用耶客曰湏子之頭并子之劒尺乃¶
與頭客與王王大賞之即以鑊煑其頭七日七夜不爛客¶
曰此頭不爛者王親臨之王即㸔之客於後以劒斬王頭¶
<pb:KR3k0012_SBCK_364-2b>¶
入鑊中二頭相齧客恐尺不勝自以劒擬頭入鑊中三頭¶
相咬七日後一時俱爛乃分葬汝南冝春縣并三冢¶
山海經曰三首國一身三首羽民國爲人長頭¶
又曰共工之臣曰相仰氏(共工霸九/州者也)九首以食于九山¶
晏子春秋曰景公遊於梧丘夜夢五大夫稱寃公問晏子¶
晏子曰昔靈公田有大夫駭獸斷其頭埋之命曰五大夫¶
丘公令掘之果如其言¶
又曰湯長頭而寡髮¶
莊子曰雲將東過扶揺之枝(雲將雲之主師也/扶摇木名生海東)而適遭鴻¶
蒙(鴻蒙自/然元氣)雲將曰天氣不和地氣&KR0650;結六氣不調四時不¶
節今我願合六氣之精以育羣生爲之奈何鴻蒙拊髀爵¶
躍掉頭曰吾弗知吾弗知¶
又曰亡羊而得牛斷指而得頭¶
<pb:KR3k0012_SBCK_364-3a>¶
燕丹子曰荆軻謂樊於其曰今得將軍之首與燕地圖𥘿¶
王必喜而見軻軻將左手把其䄂右手椹其𦙄則將軍積¶
忿除矣於是起扼腕執刀曰是日夜所欲而今聞命於是¶
自刎頭墮背後兩目不瞑以凾盛於其首與軻入𥘿¶
吕氏春秋曰今有人於此斷頭以易冠殺身以易衣丗必¶
惑也是何也冠所以飾頭衣所以飾身今殺所飾而要所¶
以飾則不知所爲矣丗之趨利似此亦不知所爲也¶
帝系譜曰神農牛首伏羲人頭蛇身¶
黄帝素問曰頭者精明之主也¶
董卓別傳曰卓知所爲不得逺近意欲以力服之遣兵於¶
雒陽城時遇二月社民在社下飲食悉就斷頭駕其車馬¶
載其婦女財物以斷頭繫車轅軸還雒云攻敗大獲稱萬¶
歳入𨵿雒陽城門焚燒其頭¶
<pb:KR3k0012_SBCK_364-3b>¶
神仙傳曰曹公捕左慈數日得之便斷頭以白曹公公大¶
喜曰果慈頭定視是一束茅耳¶
搜神記曰南方有落頭民呉時將軍朱桓得一婢每夜卧¶
後頭輙飛去或從狗竇或從天䆫中出入以耳爲翼將曉¶
復還數數如此旁人恠之夜照視唯有身無頭其體微冷¶
氣息裁屬乃蒙之以&KR0013;至時頭還礙&KR0013;不得安再三墮地¶
噫咤甚愁而體氣急　疾&KR0002;將死者乃去&KR0013;頭復起𫝊頸¶
得安復如常人時南征大將亦徃徃得之又甞有覆以銅¶
盤者頭不得進遂死(愽物/志同)¶
又曰渤海太守史良好一女子許而不果良斷其頭而歸¶
投於竈下曰當令火葬頭語曰使君我相從何圖當耳¶
異苑曰管寧避難遼東還汎海遭風舡垂傾没寧思&KR0317;曰¶
吾甞一朝科頭三晨晏起今天怒猥集過恐在此¶
<pb:KR3k0012_SBCK_364-4a>¶
又曰晉惠帝元康三年武軍火燒夫子履漢斬白蛇劒&KR0238;¶
王莽頭等¶
録異傳曰漢武帝時蒼梧賈雍爲豫章太守有神術出界¶
討賊爲賊所殺失頭雍上馬還營營中咸走來視雍雍𦙄¶
中語曰戰不利爲賊所傷諸君視有頭爲佳無頭佳乎吏¶
泣曰有頭佳雍曰不然無頭亦佳言畢遂死¶
幽明録曰河東賈弼小名翳兒具諳究丗譜義熈中爲琅¶
邪府叅軍夜夢有一人面齄　甚多大鼻瞷目請之曰愛¶
君之貌欲易頭可乎乃於夢中許易明朝起自不覺而人¶
悉驚走琅邪王大驚遣傳教呼視弼到琅邪遥見起還内¶
弼取鏡自㸔方知恠異因還家家悉驚入内婦女走藏弼¶
坐自陳&KR0003;良乆并遣人至府檢問方信後能半面啼半面¶
𥬇兩手各捉一筆俱書辭意皆美此爲異也餘並如先¶
<pb:KR3k0012_SBCK_364-4b>¶
列女傳曰京師節女長安大昌里人夫有仇仇家執父使¶
要其子爲中間女念不聽則殺父殺父不孝聽則殺夫殺¶
夫不義乃許之曰夜在樓上新沐頭東首卧者是還譎其¶
夫使卧他處自沐卧樓上仇家斷其頭而去仇悲義之遂¶
不殺其父¶
益部耆舊傳曰叚翳字元章善天文風角有一諸生來學¶
積年諸生略究要術辭歸郷里翳爲作一脂筒中盛簡書¶
曰有變乃發視之生至葭萌與吏争津吏檛從人頭破開¶
筒得書言到葭萌與吏𨷖破頭者以此脂裹之生喟然而¶
歎乃還卒其業¶
愽物志曰人以冷水漬至𦞃啖𤓰數十漬至頭可啖百餘¶
水皆作𤓰氣¶
括地圖曰白民白首身&KR0013;髮¶
<pb:KR3k0012_SBCK_364-5a>¶
三巴記曰巴有將軍曼子請於楚以平巴亂楚使請城曼¶
子曰城不可得乃自刎其頭與楚楚義之以上卿禮葬其¶
頭巴以上卿禮葬其身¶
長沙𦒿舊傳曰劉壽少時遇相師曰君腦有玉枕必至公¶
也後至太尉¶
李郃別𫝊曰公耳有竒表腦枕如鼎形¶
易洞林曰郭璞爲左尉周恭卜云君墮馬傷頭尉後乗馬¶
行黄昏坂下有犢車觸馬馬驚頭打石上流血殆死¶
語林曰魏郡太守陳異甞詣郡民尹方方&KR0013;頭以水洗盤¶
抱小兒出更無餘言異曰&KR0013;頭者欲吾治民如理髪洗盤¶
者欲使吾清如水抱小兒者欲使吾愛民如赤子也¶
丗&KR0003;曰祖廣字淵度行怕縮頭詣桓南郡下車桓曰天甚¶
明&KR0048;祖叅軍如從屋漏中來¶
<pb:KR3k0012_SBCK_364-5b>¶
又曰諸葛道明&KR0004;過江左名亞王&KR0067;之下先爲臨沂令丞¶
相謂曰明府當爲黒頭公¶
楚辭曰魂兮來歸君無上天些一夫九首抜木九千些¶
　　　　　頂¶
&KR0003;文曰頂巓也¶
易大過卦曰過渉滅頂凶無咎¶
韋曜毛詩問曰早&KR0017;眼在頂上¶
列女𫝊曰齊鍾離春齊無鹽邑之女(鍾離性/春名也)其爲人極醜¶
無𩀱臼頭深目頂上少髮折腰出𦙄¶
莊子曰支離䟽頥隱於臍肩髙於頂¶
應璩新詩曰醉酒巾幘落頂秃赤如狐¶
　　　　　額¶
釋名曰額鄂也有垠鄂也故幽州人謂之鄂¶
<pb:KR3k0012_SBCK_364-6a>¶
易&KR0003;卦曰巽爲廣顙(上大下小/故爲廣顙)¶
河圖曰黄帝廣顙龍額¶
又曰天之東西南北極各有銅頭鐵額兵長三千萬丈三¶
千億萬人¶
毛詩&KR0352;栢舟君子偕老曰子之清&KR0045;&KR0045;且之顔也(清視明/也&KR0045;廣)¶
(揚而顔/豊滿也)展如之人兮&KR0022;之媛也¶
詩含神霧曰代漢者龍顔珠額¶
春秋元命苞曰在天爲文昌在人爲顔顙太一之謂也顔¶
之言氣畔也陽立於五故顔博五寸¶
論語&KR0933;輔象曰樊遟山額有&KR0002;月衡反宇䧟額是謂和喜¶
方言曰䭭(音/稽)額也顔顙也江湘謂之頭中夏謂之額東齊¶
謂之顙河濟淮泗之間謂之顔¶
漢書曰成帝幸宫人嚴宫生男帝爲趙昭儀召殺之宫曰¶
<pb:KR3k0012_SBCK_364-6b>¶
果欲姊弟擅天下我兒男也額上有壯髪𩔖孝元帝令兒¶
安在危殺之矣奈何令長信得聞之¶
東觀漢記曰和熹皇后年五歳夫人爲鬋髪夫人年老目¶
瞑并中后額雖痛忍不言¶
又曰銚期從擊王郎將兒宏劉奉於鉅鹿下期先登䧟陣¶
手殺五十餘人瘡中額攝情復戰遂大破之¶
又曰馬廖上䟽曰夫改政移風必有其本長安語曰城中¶
好廣眉四方過半額¶
魏志曰龐意親與𨵿羽交戰射羽中額¶
王隱𣈆書曰元帝白毫生額上有光明¶
崔鴻後趙録曰石勒征見無劉曜守軍大恱舉手指天又¶
指額曰天也¶
北齊書曰文宣帝洋爲王時夢人以筆㸃記額明日告舎¶
<pb:KR3k0012_SBCK_364-7a>¶
人王雲哲曰吾其誅乎雲哲賀曰王上加㸃爲主乎後果¶
然¶
隋書曰劉孝焯字士龍信都人犀額龜背望髙視逺聦敏¶
深沉弱不好弄¶
又曰&KR0774;帝令陳稜討杜伏威伏威自出陣前挑戰稜部將¶
射中其額伏威怒指之曰不殺汝我終不拔箭遂馳之𫉬¶
所射者使其拔箭然後斬之¶
鹽鐵論曰古者君子思徳小人思利今人堅額徤舌或以¶
致業¶
抱朴子曰老君額有三理上下徹¶
語林曰賈充問孫皓何以好剥人面皮皓曰憎其顔之厚¶
呉都賦曰雕題之士注曰鏤額也嶺南並鏤額額題也¶
相書占氣&KR0258;要曰黄氣如帶當額横卿之相也有卒喜皆¶
<pb:KR3k0012_SBCK_364-7b>¶
發於色額上面中年上是其候也黄色最佳¶
又曰額臨者男早得官女子早成¶
太平御覽卷第三百六十四¶
