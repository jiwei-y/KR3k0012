# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:48.020343
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 812
#+PROPERTY: FILE SB11n0727-812太平御覽-卷之八百一十二.
<pb:KR3k0012_SBCK_812-1a>¶
太平御覽卷第八百一十二¶
珎寳部十一¶
　銀　黄銀　水銀¶
　鈆　錫¶
　　　　　銀¶
周禮夏官下曰正南曰荆州其利丹銀¶
爾雅曰白金謂之銀其美者謂之鐐(郭璞曰/遼音也)¶
孝經援神契曰神靈滋液有銀甕不汲自滿¶
史記封禪書曰殷得金德銀山溢(蘇林注/曰溢出)¶
又曰蓬萊方丈&KR0801;州此三神山黄金白銀爲宫闕¶
又大宛傳曰安息國以銀爲錢錢如其王面王死輙更錢¶
放王面焉¶
又曰舜爲父母淘井將銀錢安鑵中與父母¶
<pb:KR3k0012_SBCK_812-1b>¶
漢書曰王莽時珠堤銀重八兩一流直千五百八十(張晏/曰珠)¶
(堤縣名屬/揵爲出銀)池銀一流直千是爲銀貨¶
又西域傳曰無雷國出銀¶
司馬彪續漢書曰大秦國以金錢爲錢十銀錢當一金錢¶
魏志曰郭脩手刃蜀大將軍費禕追加襃寵謚曰威侯子¶
龍加爵拜奉車都尉賜銀千餅¶
魏武上雜物䟽曰御物中宫貴人公主皇子純銀&KR0238;帶鏡¶
一枚西貴人純銀叅帶五皇子銀匣壹皇子雜用物十六¶
種純金叅帶方嚴四具¶
又曰御物及貴人公主皇子有純銀香爐也¶
魏志曰穢國男女繫銀廣數寸以爲飾¶
蜀志曰先主平蜀賜諸葛亮等銀千斤¶
呉志曰孫皓時言掘地得銀長一寸廣一分刻上有年月¶
<pb:KR3k0012_SBCK_812-2a>¶
於是改年爲天䇿¶
又曰婁圭爲劉表所圍圭飮食徤兒數百人人賜銀一斤¶
使擊表¶
晉故事曰成帝咸康元年有司奏上元給賜衆官銀檢金¶
部見銀一萬五千兩充給¶
宋起居注曰廣州刺史韋朗鏤銀銘二枚¶
齊書曰明帝每存儉約欲鑄壊太官元日上壽銀酒鎗尚¶
書令王晏等咸稱盛德蕭頴胄曰朝廷盛禮莫過三元此一¶
器旣是舊物不足侈帝不恱後預曲宴銀器滿席頴胄曰¶
陛下前欲壞酒鎗恐冝移在此器也帝甚慙¶
南史曰梁　季直丹陽和陵人也祖愍祖宋廣州刺史父¶
景仁中散大夫季直早慧愍祖甚愛異之甞以四凾銀列置¶
於前令諸孫各取其一季直時年四歳獨不取曰若有賜¶
<pb:KR3k0012_SBCK_812-2b>¶
當先父伯不應度及諸孫故不取愍祖益竒之¶
陳書曰周文育從南海出至大庾嶺遇卜者卜之曰君北¶
下不過作令長南入則爲公侯又當暴得銀二千兩若不¶
見信以此爲驗其夕宿於逆旅有賈人求與文育博文育¶
勝之得銀二千兩旦遂却入嶺南¶
崔鴻十六國春秋前趙録曰聦引帝入讌語帝曰卿爲豫¶
章王時贈朕柘弓銀研卿頗憶不曰臣安敢忘之但恨爾¶
日不得早識龍顔¶
又後趙録曰太武殿室皆銀楹金柱¶
後魏書曰銀出始興陽山縣又出桂陽陽安縣驪山有銀¶
礦二石得銀七兩白登山亦有銀礦八石得銀七兩(宣武/帝詔)¶
(並置銀宫/每令探鑄)¶
又曰孝明皇帝開恒州銀山之禁與人共之¶
<pb:KR3k0012_SBCK_812-3a>¶
又曰太武皇帝和平二年詔中尚坊作黄金合盤鏤以白¶
銀鈿以玟珚¶
唐書曰武德中方術人師市奴合金銀並成上異之以示侍¶
臣封德彛進曰漢代方士及劉安等眥學術唯苦黄白不¶
成金銀爲食器可得不死¶
又曰貞觀中治書侍御史權萬紀上言宣饒二州諸山大¶
有銀坈採之極是利益每歳可得錢百萬貫上謂曰朕貴¶
爲天子是事無所少乏唯須嘉言善事有益於百姓者且¶
國家䞉得數百萬貫錢何如得一有才行人不見卿推賢¶
進善之事又不能按舉不法震肅權豪唯只言稅鬻銀坑¶
以利多爲美昔堯抵璧於山投珠於谷由是崇名美号見¶
稱千載後漢桓靈二帝好利賤士爲近代庸暗之主卿遂¶
欲將我比桓靈耶是日放令還第¶
<pb:KR3k0012_SBCK_812-3b>¶
又曰太宗引杜淹爲天䇿府兵曹叅軍文學館學士常侍¶
宴賦詩時有八人同作淹爲稱首賜以銀鍾¶
又曰貞觀中鴻臚奏髙麗莫支離貢白金黄門侍郎禇遂¶
良進曰莫支離虐殺其主九夷所不容陛下以之興兵將¶
事弔伐爲遼山之人報主辱之恥若受其貢何所致伐太¶
宗納焉¶
又曰元和十四年涇原節度使王潜進銀三千兩熟線綾¶
三千疋涇州宻迩戎境其土無百姓其軍皆仰給度支舊¶
矣至若無名上獻雖呉蜀沃冨猶謂取諸人以千媚不免¶
於譏責今則盗削軍實以充貢献而求恩澤盖以時急於¶
財勢使然也¶
又曰太和中尚書左丞王起進亡兄播銀胡瓶二百枚玉¶
及通犀帶刀劒器杖等¶
<pb:KR3k0012_SBCK_812-4a>¶
管子曰上有鈆者下有銀¶
列子曰周穆王執化人之祛騰而上天曁化人之官構以¶
金銀絡以珠玉¶
淮南子曰夫淇衛&KR0818;簬飾以銀錫有薄縞之憺不能獨穿¶
也¶
抱朴子曰銀但不及金玉服可地仙¶
穆天子傳曰天子乃賜曹奴之人戲黄金之鹿銀麕(今有/地中)¶
(得玉豚金狗之屬皆/古者賂夷狄之竒貨)¶
又曰披圖視勸天子之寳器有燭銀(銀青精/光如燭)¶
山海經曰杻陽之山其陽多白銀(郭璞曰/即銀也)少陽之山其下¶
多赤銀(銀之/精者)¶
東方朔神異經曰南方有銀山長五十餘里髙百餘丈皆¶
悉白銀不雜土石不生草木¶
<pb:KR3k0012_SBCK_812-4b>¶
東方朔十洲記曰東方外有東明山有宫焉左右闕而立¶
其髙百尺建以五色門有銀牓以青碧鏤題曰天地長男¶
之宫南方有誾明山有宫焉有銀牓題曰天地中女之¶
宫¶
桓譚新語曰期門郎程偉好黄白事娶婦得怪女偉無衣¶
爲婦致兩疋繒後見夫方扇炭欲燒筒中水銀婦乃出其¶
中藥以投之立成銀偉就求道不受發狂而死¶
白虎通曰王者易姓而起必升封太山何報告之義或曰¶
封金銀䋲或曰石塗金銀䋲封之以印璽¶
瑞應圖曰王者宴不及醉刑罰中人不爲非則銀甕出¶
阬諶三禮圖曰牛鼎受一斛天子飾以黄金錯以白銀¶
幽明録曰徐琦毎見一女子姿色甚美便解臂上銀鉿贈¶
之¶
<pb:KR3k0012_SBCK_812-5a>¶
列異記曰故司隷校尉上黨鮑子都少時上計掾於道中¶
遇一書生獨行無伴卒得心痛子都下車爲按摩奄忽亡¶
不知姓名有書一卷銀十餅即賣一餅以殯歛其銀以枕¶
之素書着腹上哭之謂曰若子䰟靈有知當令子家知子¶
在此今奉使命不獲乆留遂辭而去¶
呉越春秋曰禹登委山得五金簡青玉爲字編以白銀¶
異物志曰金鄰國去扶南二千餘里土地出銀¶
異苑曰弘農楊子聞土中作聲掘得玉後三年有虵去梁¶
上落糞皆成碎銀作器賣於市得者㝷以破滅¶
地鏡圖曰銀氣夜正白流散在地撥之隨手合¶
又曰銀精變白雄雞¶
酈元注水經曰潺水出潺山水源有金銀礦洗取火合之¶
以成金銀¶
<pb:KR3k0012_SBCK_812-5b>¶
南越志曰遂成縣任山銀沙自出¶
外國事曰私呵調國王供養道人食日銀三兩¶
任預益州記曰陶保至益州人飢米二合直銀一兩¶
王韶之始興記曰冷君西北有小首山宋元嘉元年夏霖¶
雨山崩自顛及麓崩處有光耀有若星辰焉居人徃觀皆¶
是銀鑠鑄得銀也¶
又曰秋水源山盤石上羅列十甕皆蓋以青盆其中悉是¶
銀餅人有遇之者但得開觀之不可取取輙送悶晉太元¶
𥘉林駈家㒒竊三餅有大虵傷而死其夜林駈夢神語曰¶
君奴不良盗銀三餅已受顯戮願以銀相備駈覺奴死銀¶
在其傍有徐道者自謂能致乃集祭酒盛奏章書擊皷吹¶
入山湏臾雷震雨石倒樹折木道遂懼走¶
湘州記曰曲江縣有銀山山多素霧¶
<pb:KR3k0012_SBCK_812-6a>¶
廣州記曰廣州市司用銀易米遂成縣任山又有　有銀¶
砂¶
桂陽記曰臨賀山有黒銀¶
　　　　　黄銀¶
禮斗威儀曰君乗金而王則黄銀見¶
隋書曰辛公義爲牟州刺史時山東霖雨自陳汝至于滄¶
海皆苦水災境内犬牙獨無所損山出黄銀獲之以獻詔¶
水部郎婁崱就公義禱乃聞空中有金石絲竹之響¶
唐書曰太宗甞賜房玄齡黄銀帶顧謂曰昔如晦與公同¶
心輔朕今日所賜唯獨見公因泫然流涕¶
又曰如聞黄銀多爲鬼神所畏命取黄金帶遣玄齡親送¶
于靈所也¶
　　　　　水銀¶
<pb:KR3k0012_SBCK_812-6b>¶
史記曰秦始皇葬以水銀爲百川江河大海機轉相輪終¶
而復始¶
皇覽曰關東賊發始皇墓中有水銀¶
廣雅曰水銀謂之澒¶
呉越春秋曰闔閭葬墓中澒地廣六丈¶
神仙傳曰封君逹隴西人服錬水銀年百餘歳常騎青牛¶
丗號青牛道士¶
　　　　　鈆¶
尚書禹貢曰海岱惟青州岱畎絲枲鈆松怪石¶
史記曰髙漸離秦始皇矐其目使擊筑漸離乃以鈆置筑¶
中舉筑朴秦始皇帝¶
漢書曰江都王建宫人八子有過者輙令以鈆杵舂不中¶
程輙掠廣川王去數召姬榮愛與飲后昭信譛之銷鈆灌¶
<pb:KR3k0012_SBCK_812-7a>¶
其口中¶
漢書曰或盗靡錢質而取鈆(如淳曰或曰民盗靡漫/面而其鈆以更鑄作錢)¶
東觀漢記曰曹襃寢則枕鈆¶
范子計然曰黒鈆之錯化成黄丹丹再化之成水粉¶
淮南子曰鈆不可爲刀¶
又曰鈆之與丹異類殊色而可以爲丹者誠得數也¶
抱朴子曰愚民不信黄丹及胡粉是化鈆所作¶
桓子新論曰淮南王之子娉迎道人作爲金銀又云字金¶
與公鈆則金之公而銀者金之昆弟也¶
茅君内傳曰取鈆十斤安鐵器中猛火燒之三沸投九轉¶
之華一銖於鈆中攪之立成黄金¶
神仙傳曰尹軌字公度有一人遭父喪當葬而貧窮汲汲¶
公度過省之孝子說甚辛苦公度愴然曰卿假求數十斤¶
<pb:KR3k0012_SBCK_812-7b>¶
鈆得否孝子言猶可得耳乃具一百斤公度將入前山中¶
架小屋下於爐火中銷鈆以其所帶管中藥如棗大投沸¶
鈆中攪之皆成好銀以與之告曰念卿貧困故以相與愼¶
勿多言¶
述異記曰河間有雨鈆城漢丗天雨鈆¶
地境圖曰草青莖赤秀下有鈆¶
玄中記曰鈆錫之精爲老婢¶
　　　　　錫¶
周禮夏官中職方曰楊州其利金錫(鄭玄曰/錫鍋也)¶
爾雅曰錫謂之鈏¶
周官考工記曰凡鑄金之狀金與錫黒濁之氣竭黄白次¶
之黄白之氣竭青氣次之然後可鑄¶
史記曰江南出柟梓薑桂錫連(徐廣曰連音蓮/鈆之未鍊者也)¶
<pb:KR3k0012_SBCK_812-8a>¶
淮南子曰明鏡之始照未見其容也及杚之以玄錫磨之¶
以氊則鬚眉見¶
山海經曰龍山之下多赤錫濯山多白錫¶
博物志曰積草三年燒之津液下流成錫¶
越絶書曰赤堇山破而出錫¶
呉越春秋曰越王允常聘歐冶子不能鑄鈆錫爲干將¶
神仙傳曰尹軌字公度甞見一人夲官族子弟仕郡遇公¶
事簿書不了當備官錢百萬賣田宅車牛不售而　収¶
繫公度語所冨人曰子可以百萬錢借我我欲以救人後三¶
十日倍當相還冨人喜敬之即以百萬錢與公度公度以與遇¶
事者曰卿能得一百二十斤錫不遇事者即具之公度於¶
䥶中銷錫復以其腰間管中藥一方寸匕投沸錫中攪之¶
皆成金即秤賣與人得錢百萬以還冨人近光熈元年聞¶
<pb:KR3k0012_SBCK_812-8b>¶
公度到南陽太和山中¶
太平御覽卷第八百一十二¶
