# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:51.628961
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 859
#+PROPERTY: FILE SB11n0727-859太平御覽-卷之八百五十九.
<pb:KR3k0012_SBCK_859-1a>¶
太平御覽卷第八百五十九¶
　飲食部十七¶
　　　糜粥　膏糜　糝¶
　　&KR2881;　䵄蕡　麮(丘與/切)¶
　　　肺䐣(蘇夲/切)血(苦濫/切)熱洛河¶
　　羗煑　胡飯¶
　　　　　糜粥¶
周書曰黄帝始烹榖爲粥¶
記曰仲秋養衰老授几杖行麋粥飲食(行酒/賜也)¶
又曰公叔文子卒其子請謚於君君曰昔者衛國㓙飢夫¶
子爲粥與國之餓者是不亦惠乎¶
又曰悼公之䘮季昭子問於孟敬子曰爲君何食(悼公/魯哀)¶
(公之子昭子康子之曽孫/名強敬子武伯之子名捷)敬子曰食粥天下之逹禮也¶
<pb:KR3k0012_SBCK_859-1b>¶
又曰穆公之母卒(穆公魯哀/公之曽孫)使人問於曽子曰如之何(問/居)¶
(䘮之礼曾子曽/參之于名申)對曰申也聞諸申之父曰哭泣之哀齊斬¶
之情饘粥之食自天子逹(子䘮父母/尊卑同)¶
又曰親始死三日不舉火故鄰里爲之麋粥以飲食之¶
又曰君之䘮子大夫公子衆士皆三日不食子大夫公子¶
食粥納財朝一溢米莫一溢米食之無筭¶
又曰大夫之䘮主人室老子姓皆食粥¶
左傳曰晉人執衛侯歸之于京師寘諸深室寗子納橐饘¶
焉(饘粥/餅也)¶
又曰齊晏桓子卒晏嬰麤縗斬苴經帶杖菅屨食鬻君倚¶
廬寢苫枕草其老曰非大夫之禮也¶
又曰正考父鼎銘云饘於是粥於是以餬余口(饘餼/也)¶
爾雅曰鬻麋也(薄/糜)餬饘也(麋/也)¶
<pb:KR3k0012_SBCK_859-2a>¶
釋名曰麋(煑/米)使麋爛也粥濯於麋粥粥然也寒粥米投寒¶
水中也¶
史記曰左師觸龍見趙太后曰食得無衰乎太后曰恃粥¶
耳¶
又曰陽盧侯趙章病淳于意侯其脉曰迵(音/洞)風迵風者五¶
日而死後七日乃死曰其人嗜粥故中藏實實故過期¶
後漢書曰光武爲王郎所追至無蔞亭馮異上豆粥一椀明¶
日上謂諸將曰昨得公孫豆粥飢寒俱解¶
又曰樊儵事後母至孝及母卒哀思過禮毀病不自支世¶
祖常遣中黄門朝暮送饘粥¶
東觀漢記曰曹褒遷將作大匠上聞襃病使致醫藥糜粥¶
謝承後漢書曰南陽陸續仕郡户曹史時飢荒太守尹興¶
使續於都亭賦民饘粥續悉令簡閱其人訊以名氏事畢¶
<pb:KR3k0012_SBCK_859-2b>¶
興問所食幾何續因口說六百餘人皆分別姓字無有差¶
謬興異之¶
漢獻帝傳曰帝在長安榖一斛五十餘萬帝使侍御史侯¶
汶岀太倉米豆爲飢民作糜粥死者不絶帝疑廪賦不實¶
勑取米豆五升於御前作糜得滿兩盆詔杖汶五十¶
九州春秋曰臧洪爲青州刺史爲袁紹所圍粮食巳盡𥘉¶
尚掘䑕煑筋角後無可復食厨有米三升主簿啓進内稍¶
以爲糜粥洪歎曰吾獨食此何爲命作薄粥與衆共啜之¶
魏末傳曰曹爽等令李勝辭司馬宣王并伺察焉宣王見¶
勝自陳無他勞効横蒙聖恩當爲夲州詣閤拜辭不悟¶
加恩得蒙引見宣王令兩婢侍衣衣落復上指口言渴主¶
飲婢進粥宣王持杯飲粥粥皆流岀沾胷勝愍然者乆之¶
呉録曰李壽作糜以食飢者而不自名¶
<pb:KR3k0012_SBCK_859-3a>¶
又曰朱桓除餘姚長遇疫癘榖食荒貴桓分部良吏隠親¶
醫藥食粥相継士民感戴之¶
王隠晉書曰賊杜㢭下蜀蜀人飢陶侃多作粥以待之於¶
是悉降¶
晉安帝紀曰桓玄敗走左右進以麄粥咽不能下¶
郭林宗傳曰林宗甞止陳國文學見童子魏德公知其有¶
異德公求近其房止供給洒埽林宗甞不佳夜中命作粥¶
德公爲之進焉林宗一啜怒而呵之曰髙明爲長者作粥¶
不如意使沙不可食以杯擿地徳公更爲粥三進三呵德¶
公姿無變容顔色殊恱林宗乃曰始見子之靣今乃知卿¶
心遂友善之卒爲妙士¶
宋書曰戴顒與兄㪍並隠遁有名中書令王綏甞携客之¶
㪍等方進豆粥綏曰聞卿善琴試欲一聽不荅綏恨而去¶
<pb:KR3k0012_SBCK_859-3b>¶
又曰何子平大明末東土飢荒繼以師旅家有大䘮八年¶
不得營葬晝夜號哭常如袒括之日冬不衣絮暑避清凉一¶
日以數合米爲粥不進塩菜¶
齊書曰宣考陳皇后生髙帝髙帝年二歳乳人乏乳后夢¶
人以兩甌麻粥與之覺而乳驚因此豊足¶
梁書曰昭明太子統母丁貴殯薨水漿不入口每哭慟絶¶
武帝命中書舎人頋恊宣旨曰毀不滅性聖人之制不勝¶
䘮比於不孝有我在那得自毀如此耶即強進飲粥太子¶
奉勑乃進數合自是至葬日進麥粥一升武帝又敕曰聞¶
汝所進食過少轉嬴瘦我比更無病正爲汝&KR0909;中亦圯塞¶
成疾故應加饘粥不使我恒懸心雖屡奉敕勸逼終䘮日¶
止一溢米不甞菜果之味¶
又曰張弘䇿㓜以孝聞母甞有疾五日不食弘䇿亦不食¶
<pb:KR3k0012_SBCK_859-4a>¶
母強爲進粥弘䇿乃食母所餘¶
又曰蕭景爲南兖州刺史㑹年荒計口振恤又爲饘粥於¶
路以賦之¶
又曰任昉爲義興太守歳荒散私俸米豆爲粥活三千餘¶
人¶
又曰王志天監𥘉爲丹陽尹時年飢每旦爲粥於郡門以¶
賦百姓衆悉稱惠¶
又曰劉覽字孝智十六通老易位中書郎以所生母憂廬¶
于墓再朞不甞塩酪食麥粥而巳¶
又曰有河南孝廉秦綿遭母䘮送葬不忍復還郷人爲作¶
菴仍止其中若遇有米食粥無米食菜而巳¶
又曰庾沙弥母劉氏亡水漿不入口累日𥘉進大麥薄飲¶
經十旬方爲薄粥終䘮不食塩酢¶
<pb:KR3k0012_SBCK_859-4b>¶
陳書曰張昭弟乾字玄明聦敏好學亦有至性父卒兄弟¶
日唯食一升麥屑粥¶
後魏書曰崔浩道武季年威風嚴峻官省左右以微過得¶
罪莫不逃避隠匿自下皆変浩獨恭勤不怠或終日不歸¶
帝知之輒命賜以御粥¶
又曰薛真度爲豫州刺史景明𥘉豫州大飢眞度輙表曰¶
別岀倉米五十斛爲粥救其甚者詔曰真度所表甚有憂濟¶
百姓之意冝在極䘏也¶
又曰文明太后崩孝文五日不食楊椿諌曰聖人之禮毁¶
不滅性縱陛下欲自賢於万代其若宗廟何帝感其言乃¶
一進粥¶
又曰楊逸爲光州刺史時災儉連歳逸欲以倉粟賑給而¶
所司懼罪不敢逸曰國以人爲夲人以食爲命假令以此¶
<pb:KR3k0012_SBCK_859-5a>¶
獲戾吾所甘心遂出粟然後申表右僕射元羅巳下謂公¶
儲難闕並執不許尚書令臨淮王或以爲冝貸二萬詔聽¶
貸五萬逸旣出粟之後其老小殘疾不能自存活者又於¶
州門造粥飼之將死而得濟者以萬數帝聞而善逸¶
又曰韋朏字遵顯少有志業年十八辟州主簿時屬歳儉¶
朏以家粟造粥以飼飢人所活者甚衆¶
又曰房景逺字升遐重然諾好施與儉分贍宗親又於通¶
衢以粥食餓者存濟甚衆平原劉郁行造兖境忽遇刼賊¶
巳殺十餘人次至郁郁曰與君郷近何忍見殺賊曰若言¶
郷里親親是誰郁曰齊州主簿房陽是我姨兄陽是逺小¶
字賊曰我食其粥得活何得殺其親遂還衣服蒙活者二¶
十餘人¶
又曰李搔妹曰法行㓜出家爲尼後遭時大儉施糜粥於¶
<pb:KR3k0012_SBCK_859-5b>¶
路¶
北齊書曰李士謙遇年飢多有死者士謙罄家資爲之糜¶
粥頼以全活者萬計¶
後周書曰皇甫遐字永賢河東汾隂人性至孝遭母䘮乃¶
廬於墓側食粥枕苫櫛風沐雨形容枯顇家人不識¶
隋書曰陸讓母者上黨馮氏女也性仁愛有母儀讓即其¶
孽子也仁壽中爲畨州刺史贓貨狼籍爲司馬所奏上遣¶
使按之皆驗乃命公卿百僚議之咸曰讓罪當死詔可其¶
奏讓將就刑馮氏蓬頭垢面詣朝堂數日無汗馬之勞致¶
位刺史不能盡誠奉國以荅鴻恩而返違犯憲章贓貨狼¶
籍若言司馬誣汝百姓百官不應亦皆誣汝言至尊不憐¶
愍汝百姓何故治書覆汝汝豈誠臣豈孝子不誠不孝何¶
以爲人於是流涕嗚咽親持盂粥勸讓令食旣而上表求¶
<pb:KR3k0012_SBCK_859-6a>¶
哀詞情甚切上愍然爲之改容獻皇后甚竒其意致請於¶
上遂下詔可减死爲民¶
太公金匱曰武王伐紂都洛邑而雪深丈餘不知何五大¶
夫乗馬車從兩騎止王門外師尚父使人持一器粥出開¶
門而進曰先生大夫在内方對天子未有出時天寒故進¶
熱粥以御寒¶
莊子曰顔回有負郭之田五十畝足以供饘粥¶
七畧曰宣帝詔徴𬒳公見誦楚辭𬒳公年衰母老毎一誦¶
輙與粥¶
風俗通曰范滂父字叔矩遭母憂旣葬之後饘粥不贍司¶
徒召滂滂曰老父年尊絶意世仕遂不得避也¶
魏武遺令曰吾夜半覺小不佳至明日飲粥汗出服當歸¶
湯¶
<pb:KR3k0012_SBCK_859-6b>¶
譙子法訓曰或曰母有疾使其妻爲粥者妻不可以刀擊¶
之夷其面可以爲孝乎曰以刀刃妻其親必駭而有憂及之¶
何有於孝¶
郭子曰許允爲吏部郎多用其郷里帝遣虎賁収之婦云¶
無憂尋還作粟粥待之¶
語林曰石崇爲客作豆粥咄嗟便辦王愷乃宻貨崇帳中¶
都督曰豆難煑唯豫作熟豆以白粥投之¶
續搜神記曰劉他苟䝉在夏口忽有鬼來喜偷食劉即於¶
他家煑治葛取二升汁蜜賫還家向夜令舉家糜食餘一¶
甌因冩治葛汁着中於几上以瓮覆至人定後聞鬼發瓮¶
啖糜湏臾在屋頭吐至四更中寂然於此遂絶也¶
徐廣晉記曰愍帝建興四年京城粮盡屑麹爲粥以供帝¶
食¶
<pb:KR3k0012_SBCK_859-7a>¶
録異傳曰周時尹氏貴盛五丗不别㑹食數千人遭飢荒¶
羅鼎作糜啜之聲聞數十里¶
鄴中記曰并州之俗以冬至後百五日介子推断火冷食¶
三日乾粥中國爲寒食¶
涼州異物志曰髙昌僻土有異於華寒服冷水暑啜羅闍¶
(闍受車切此郡人作/糜粥啜之俗號闍丗)¶
南越志曰陵廬城中有井半清半黄黄者甜滑冝作粥色¶
如金似灰汁甚芬馨¶
世說曰郄嘉賔三伏之月詣謝公炎暑重赫雖當風交扇¶
猶霑汗流離謝着故練衣食熱白粥郄謂謝曰自非君體¶
幾不堪此¶
又曰賔客詣陳大丘宿使元(方季/方炊)太丘問炊何遟留元方¶
長跪曰君與客語乃俱竊聽炊忘着米今皆成糜太丘曰¶
<pb:KR3k0012_SBCK_859-7b>¶
尓頗有所識不二子長跪俱說言無遺失大丘曰如此俱¶
成糜自可何必飯耶¶
俗說曰王東亭嘗之呉郡就汰公宿別汰公設豆藿糜自¶
噉一大甌東亭有難色汰公強進半甌¶
王薈別傳曰薈爲呉郡内史其年太飢薈出私財爲百姓¶
饘粥¶
風土記曰天正日南黄鍾踐長粥饘追萌微納休昌(是以/陽始)¶
(牙動爲饘粥以養㓜扶微俗/尚以赤豆爲糜所以象色也)¶
廣志曰遼東赤梁魏武帝以爲御粥¶
天文要集曰玉井主粥厨¶
殷康集曰康爲武康縣教曰郭邑居民有死䘮者可令送¶
兩坩粥¶
時鏡新書曰齊魏収當寒食餉王元景與収書曰始知令¶
<pb:KR3k0012_SBCK_859-8a>¶
節　湏御麥粥加之以糖弥覺香冷¶
荆楚歳時記曰正月十五日豆糜加油骨其上以祠門戸¶
魏武帝苦寒行曰行行日巳逺人馬同時飢擔橐以取薪¶
斧氷持作糜¶
唐新語曰李勣旣貴其姉病必親爲煑粥火爇其鬚姉曰¶
僕妾多何自苦若是勣對曰豈爲無人耶頋姉年老勣亦¶
年老雖欲乆爲姉煑粥其可得乎¶
　　　　　膏糜¶
國語曰勾踐載稻與脂於舟以行(稻有/膏糜)國之孺子之遊者無¶
不餔也無不歠也必問其名(爲後將/用之)¶
續齊諧記曰呉縣張成夜起忽見一婦人立於宅東南角¶
舉手招成成便徃就之婦人曰此地是君家蚕室我即是¶
此地之神明曰是正月半宜作白粥泛膏於上以祭也當¶
<pb:KR3k0012_SBCK_859-8b>¶
令君蚕桑百倍言絶失所成如言爲作膏白粥自此巳後¶
年年大得蚕今世人正月半作膏糜像此¶
　　　　糝¶
周易曰鼎折足覆公餗(鄭玄曰糝謂之餗震又爲竹竹萌/日荀荀者餗之米也詩云其餗唯)¶
(何)¶
周禮曰醢人掌羞豆之實酏食糝食¶
記曰犬羮莬羮和糝不蓼(凢羮齊冝五味之和/朱屑之糝蓼則不也)¶
又曰糝取牛羊豕之肉三如一小切之與稻米稻米二肉¶
一合以爲餌煎之(此周禮/糝食也)¶
說文曰糂以米和羹也(糂與/糝同)¶
宗躬孝子傳曰桑虞䘮父十四日食百粒糝藜藿¶
墨子曰孔子窮陳蔡之間藜蒸不糂¶
　　　　　&KR2881;(所㦸/切)¶
<pb:KR3k0012_SBCK_859-9a>¶
通俗文曰煑米&KR2881;食經日作糄法近水則澀¶
　　　　　䵄蕡¶
周禮曰籩人掌朝食之籩其實䵄蕡白黒形塩(蕡熬枲實/也鄭司農)¶
(云䵄麻曰蕡稻日白黍曰黒鄭玄曰/今河問以北煑穜麦賣之名曰)¶
儀禮曰䵄蕡坐設于豆西當外列䵄在東方婦賛者執白¶
黒以授主婦¶
又曰主婦薦韭菹醢坐奠于筵前醢在南方婦賛者執二¶
籩䵄蕡以授主婦主婦不興受之奠䵄于醢南蕡在䵄東¶
禮曰芼羮菽麥蕡稻黍梁¶
　　　　　麮(丘與/切)¶
荅頡解詁曰麮煑麥也¶
說文曰麮麥甘粥也¶
釋名曰煑麥曰麮麮亦齲也熟煑之齲壞也¶
<pb:KR3k0012_SBCK_859-9b>¶
急就曰甘麮殊羙奏諸君¶
　　　　　肺䐣(蘇夲/切)¶
說文曰䐣切熟肉内於血中和也¶
釋名曰肺䐣　也全米糝之如膏鑚也¶
盧湛祭法曰四時祠皆用肺䐣¶
　　　　　血(苦濫/切)¶
說文曰羊血曰¶
釋名曰血　以血作之増其酸䜴之味使甚苦以消膏而¶
加菹其中亦以消酒也¶
盧湛祭法曰春夏秋祠皆用輱血¶
　　　　　熱洛河¶
唐書曰安禄山思順翰並來朝玄宗使驃騎太將軍内侍髙¶
力士及中貴人供奉官於京城東駙馬崔惠童池亭宴㑹¶
<pb:KR3k0012_SBCK_859-10a>¶
使射生官射鮮鹿取血煑其膓謂之熱洛河以賜之爲翰¶
好故也¶
　　　　　羗煑¶
捜神記曰羗煑貊炙翟之食也自太始以來中國尚之戎¶
翟侵中國之前兆也¶
　　　　　胡飯¶
續漢書五行志曰靈帝好胡服胡飯京師貴戚皆競爲之¶
太平御覽卷第八百五十九¶
<pb:KR3k0012_SBCK_859-10b>¶
