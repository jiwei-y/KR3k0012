# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:47.924946
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 811
#+PROPERTY: FILE SB11n0727-811太平御覽-卷之八百一十一.
<pb:KR3k0012_SBCK_811-1a>¶
太平御覽卷第八百十一¶
　珎寳部十¶
　　　　　金下¶
國語曰范蠡乗輕舟以浮於五湖莫知其所終王令工以¶
良金冩范蠡之狀而朝禮之¶
穆天子傳曰觀天子寳黄金之膏(金膏亦猶玉膏/皆其精液也)¶
春秋後語曰尉繚來說王曰以秦之強諸侯譬如郡縣其¶
君臣俱怨若或合從醮而出不意(醮謂祭盟/誓之義也)此智伯夫差¶
湣王所以亡也願大王無愛財物賂其豪臣以亂其謀秦¶
不過亡三十萬金則諸侯可盡王大善之¶
又曰邯鄲旣存平原君欲封魯仲連仲連辭謝者三終不¶
肯受平原君乃置酒酒酣起前以千金爲仲連壽仲連笑¶
曰所貴於天下之士者爲人排患釋難解紛而無取也即¶
<pb:KR3k0012_SBCK_811-1b>¶
有取者乃商賈之人仲連不忍爲也遂辝平原君而去終¶
身不復見也¶
又曰邯鄲之北有蘇人侯蘇秦徃說之蘇人侯送以黄金¶
百溢其家丞諌曰君侯之與客無故舊而送之百金其說¶
可得聞耶蘇人侯曰客天下辯士立談之間再奪我地而¶
復歸之吾地雖小豈其百金¶
韓詩外傳曰田子爲相三年㱕休以金百鎰奉其母母曰¶
不義之物不入於館爲人臣不忠是爲人子不孝子其去¶
曰子慙愧走出自㱕於王還金請退就獄王赦田子罪以¶
金賜其母¶
又曰楚襄王遣使者持金千斤白璧百雙聘莊子欲以爲¶
相莊子固辭¶
又曰延陵季子遊於齊見遺金於路呼牧者取之牧者曰¶
<pb:KR3k0012_SBCK_811-2a>¶
何子居之高而視之下也類君子而言野也有君不臣有¶
友不友當暑衣裘吾豈取金者乎延陵季子知其賢者請¶
問姓字牧者曰子乃皮相之士也何足語姓字哉遂去¶
周易參同契曰黄土金之父流水珠之母¶
英雄記曰董卓塢有金二三萬斤¶
漢武故事曰帝年數歳長公主遍指侍者與作婦好否皆¶
不用後指陳后帝曰若得阿嬌作婦當以金屋貯之¶
漢武内傳曰帝受西王母眞形經盛以黄金之几¶
又曰西王母有丸丹金液金漿¶
漢東園祕記曰亡人以黄金塞九竅則尸終不朽¶
陸賈新語曰舜藏金於嶄巖之山損珠玉於五湖之淵杜¶
媱邪絶覬媚之情也¶
東方朔神異經曰北荒中有二金闕髙百丈金銀盤圍五¶
<pb:KR3k0012_SBCK_811-2b>¶
十丈¶
又曰西方白宫之外有金山上有人長五丈餘名曰金犀¶
守之¶
蜀王夲紀曰秦王以金一笥遺蜀王蜀以禮物荅而盡化¶
爲土秦王怒羣臣拜賀曰土者地也秦當得蜀矣¶
說苑曰申鳴者孝聞於楚王授之相辝不受其父曰使汝¶
有禄於國立義於庭吾無憂矣申鳴從父命爲楚相及白¶
公亂申鳴曰今不得爲孝子矣遂援皷殺白公其父亦死¶
王賜金百斤申鳴曰何靣目見天下遂自殺¶
新序曰齊桓公見麥丘邑人問之曰年幾何對曰八十矣¶
曰以子之壽祝寡人乎曰使主君甚壽金玉是賤以人爲¶
寳¶
又曰公孫敖問伯象先生曰今先生収天下之術愽觀四¶
<pb:KR3k0012_SBCK_811-3a>¶
方之　乆矣未能禆丗主之治明君臣之義是則未有異¶
於府庫之藏金玉筐篋之囊間有書¶
又曰郭隗語燕昭王曰古之人君有以千金求千里馬已¶
死買骨五百金不能朞年千里馬至者二¶
論衡曰盧江民小男曰陳爵陳挺相與浴於湖崖有酒樽¶
色正黄没水中爵以爲銅渉水取之重不能舉挺徃助之¶
樽更爲沉盤動入深淵中挺爵留顧見如錢等正黄數百¶
千枚即共棳樚各得滿手㱕示其家乃黄金也¶
論衡曰衆口鑠金者五行二曰火五事二曰言言與火冝¶
故云鑠金¶
風俗通曰衆口鑠金俗說有美金此衆人咸共詆訿言其¶
不純賣金者欲其售因取鍜燒以見眞此爲衆口鑠金¶
又曰漢書說王陽好車馬衣服及遷徙所載不過囊衣俗¶
<pb:KR3k0012_SBCK_811-3b>¶
傳王陽能作黄金語曰金不可作丗不可度王陽居食禄¶
雖爲潔白車馬衣服亦能幾何何足推之乃傳俗語¶
白虎通曰金在西方西方者隂始起萬物禁止金之爲言¶
禁也¶
西京雜記曰韓嫣好彈常以金爲丸一日所失者十餘長¶
安爲之語曰若飢寒逐金丸京師兒僮毎聞嫣出輙隨之¶
望丸所落而拾之¶
樂說稽熠嘉曰君臣之義生於金¶
葛洪神仙傳曰容成公服三黄得仙所謂雄黄雌黄黄金¶
搜神記曰魏郡張巨賣宅與程應應舉家疾賣何文文獨¶
持大刀暮入北堂梁上一更中有一人丈餘髙冠赤幘呼曰¶
細腰應諾何以有人氣荅曰無文問曰髙冠者誰荅曰金¶
也在西屋壁下文掘得金三百斤¶
<pb:KR3k0012_SBCK_811-4a>¶
又曰漢文微服懷金過魯少年少年柱金杖出應門¶
王子年拾遺記曰少昊時金鳴於山銀涌於地或如龜虵¶
之類乍似人鬼之形¶
又曰方丈山有池泥色金而味辛以泥爲器可作丹矣百¶
錬可爲金矣金色青照鬼魅猶如照面不得藏形也¶
異苑曰汝南殷陶市同縣張南宅掘地得錢百萬金二斤¶
即以還南南曰君至德感寳爲君出終不肯受陶送付縣¶
令河南張摽表上尚書¶
又曰新野黄舒義熈中耕田得一船金卜者云三年勿用¶
長守冨也舒不能從遂成土壤¶
又曰永康王曠井上有一洗浣石時見赤氣後有胡人寄¶
宿忽求買之曠恠所以求及度錢子婦孫氏覩二黄鳥闘¶
於浣石上疾徃掩取變成黄金胡人不知索市逾急旣得¶
<pb:KR3k0012_SBCK_811-4b>¶
撞破石内正有二鳥處¶
又曰即墨有古冡發之有金牛塞埏門不動犯之則大垧¶
述異記曰南康雩都縣㳂江西出去縣三里名夢口穴狀¶
如石室舊傳常有神鷄色如好金出此穴中奮翼廻翔長¶
鳴響徹見人輙飛入穴因號此石爲鷄石昔有人耕此山¶
側望見鷄出遊戯有一長人操彈彈之鷄遥見便飛入穴¶
彈丸正着穴上丸徑六尺許下垂蔽穴猶有門隙不復容¶
人又有人乗船從下流還縣未至此崖數里一人通身黄¶
衣檐兩籠黄𥿄求寄載因載之黄衣人乞食船主與之食¶
訖船適至崖下船主乞瓜此人不與仍唾盤上徑下崖直¶
入石中船主𥘉甚忿之見其入石始知神異取食器視之¶
見盤上唾悉是黄金¶
又曰先儒說禹時天下雨金三日古詩曰安得天雨金使¶
<pb:KR3k0012_SBCK_811-5a>¶
金賤如土周成王時咸陽雨金今咸陽有雨金原秦二丗¶
元年宫中雨金旣而化爲石漢惠帝二年宫中雨黄金黒¶
錫又翁仲孺家貧力作居渭川一旦天雨金十斛於其家¶
由是與王侯争冨今秦中有雨金翁丗丗冨¶
録異傳曰隗炤者汝南隂鴻壽亭民善於易臨終書板授¶
其妻曰吾死當大荒窮雖尔愼莫賣宅後到五年春當有¶
詔使頓來此亭姓龔此人負吾金卿以此板徃責之亡後¶
果大困欲賣宅者數矣憶夫言輙止到期日有龔使者果¶
至亭妻遂賫板徃責使者使者執板不知所言曰我生平¶
不踐此處何縁尓也沈吟良乆謂曰賢夫何能妻曰夫善¶
易而未曽爲人卜使者曰可矣乃顧命侍者取蓍而筮之¶
卦成謂炤妻曰吾不相負金賢夫自有金乃知亡後暫窮¶
故藏金以待太平所以不告婦兒者恐金盡而困無巳也¶
<pb:KR3k0012_SBCK_811-5b>¶
知吾善易故書板以寄意耳金有五百斤盛以青缾覆以¶
銅拌埋在堂屋東頭去壁一丈入在九尺妻還掘之皆如¶
卜焉¶
異物志曰狼㬻民與漢人交關甞夜市以鼻齅金知其好¶
惡¶
幽明録曰淮牛渚津水深無可筭計人見一金牛形甚魁¶
壯以金鏁絆也¶
又曰巴丘縣百金崗以上二十里名黄金潭上有瀬亦名¶
黄金瀬古有釣於此潭獲一金鏁引之遂滿一船而有金¶
牛出聲貌奔壯釣人波駭牛因奮躍還潭¶
又云晉南頓王平新營一宅始移夢見一人云平輿令黄¶
欲以一器金賂暴勝之爲暴所戮埋金在吾上見鎭迮甚¶
若君復築室無復　入金　明旦即鑿壁下入五尺果得¶
<pb:KR3k0012_SBCK_811-6a>¶
金¶
又曰譙縣城東因城爲臺方二十丈髙八尺一曰古之冢¶
也魏武帝即築以爲臺東面墻崩金玉流出取者多死因¶
築復之¶
又曰海中有金臺臺内有金几玄記紀金之精爲牛¶
又曰長安有張氏者晝獨處室有鳩自入止于對床張惡¶
之披懷祝曰鳩爾來爲我禍耶止承塵爲福耶入我懷鳩¶
翻飛入懐以手探之不知所在而得一金帶鈎焉遂寳之¶
自是之後子孫昌盛¶
丗說曰劉曄譛陳矯明帝以金五餅授矯曰君明朕心顧¶
君妻子未知也¶
又曰管寧華歆共園中鋤菜見地有斤金管揮鋤與瓦石¶
不異華捉而擲去¶
<pb:KR3k0012_SBCK_811-6b>¶
曹操別傳曰操引兵入峴發梁孝王冡破棺収金寳數萬¶
斤天子聞之立泣¶
益部耆舊傳曰王忳字少林詣京師於客舎見諸生病甚¶
因謂忳曰腰下有金十斤願以相與乞収藏骸骨未問姓¶
名因絶忳賣金一斤以給絮棺九斤置生腰下¶
魯國先賢志曰叔孫通草創朝儀拜通爲奉常賜金五百¶
斤通悉以金賜諸生諸生乃喜曰叔孫生聖人也知當丗¶
務廬江七賢傳曰陳翼字子𥘉到覽郷見馬旁有一人病呼¶
曰我長安魏少公聞卿廬江樂來遊今病不能前翼迎歸¶
養之有金十餅素二十疋旣死翼賣素買棺衣衾以金置¶
棺下騎馬出入後其兄長公見馬告之吏捕翼翼具言棺¶
下得金長公叩頭謝以金十餅投其門翼送長安還之¶
邴原別傳曰邴原字根矩以䘮亂方熾遂徃遼東時同郡¶
<pb:KR3k0012_SBCK_811-7a>¶
劉舉亦在遼　太守公孫度度掩捕其家而舉得免窘¶
逼歸原東萊太守太史子義素有義原以舉付之舉臨去¶
以其手所杖劒金三餅與原原受金辭劒還謂度曰將軍¶
平日與舉無郄而欲殺之者但恐其爲蜂蠆耳令舉以去¶
若以拘閉其家毒螫必滋甚矣度即出舉家原以金還之¶
茅君内傳曰漢帝及王莽獻金鍾之屬今埋在小茅山上¶
又曰取鈆十斤着鐵器中猛火燒之三沸投九轉之華一¶
銖於鈆中攬之湏臾立成黄金九斤¶
呉時外國傳曰斯調國作金床¶
扶南傳曰毗騫國食器皆以金爲之金如此間之石露出¶
山邊無有限¶
呉越春秋曰伍子胥伐楚還漂陽瀬水上欲報自殺婦人¶
百金不知其家投金瀬水中而去湏臾有一姥哭而來自¶
<pb:KR3k0012_SBCK_811-7b>¶
言是女母取金而去¶
蜀李書曰武帝諸將進金銀或以得官者楊襃諫曰陛下¶
爲天下主何有以官買金耶帝謝之¶
列女傳曰樂羊子出學其妻貞義截髮供其費後羊子得¶
遺金一餅以與妻貞義曰君子不以利汚行羊子慙而去¶
之¶
又曰廣漢汝婦者汝敦妻也敦以所受田地奴婢三百餘¶
萬悉讓與兄裁留園地數十畒起舎耕作土中得金一器¶
敦以示妻妻曰夲言讓先祖所有此獨非其有耶敦曰固¶
吾意也俱擔金送與兄嫂¶
郡國誌曰蘇秦宅在洛陽利仁里後魏髙顯業毎夜見赤¶
光於光處掘得金百斤銘曰蘇家金業爲之造寺¶
秦州記曰金城郡應劭云𥘉築城得　金城¶
<pb:KR3k0012_SBCK_811-8a>¶
臨海記曰白石山去縣邑三十里望之如雪上有淵相傳¶
云金鵝之所集¶
鄭緝之東陳記曰金㹠山之康縣南三里故老傳云有人¶
得金㹠於此故名山¶
劉欣期交州記曰趙嫗者九眞人乳長數尺入山聚盗遂¶
攻郡常着金擒提屐¶
又曰金有華出珠崖謂金華采者也雪山在新昌南人曽¶
於山中得金塊如升迷失道還置夲處乃得出¶
錢塘記曰縣東南有峴山長老相傳採金於此¶
羅浮山記曰州南十里有牛潭漁人見金牛自水出義熈¶
中縣民張安躡得金鏁大如指遂數十㝷㝷㝷不巳俄有¶
物從水引之掘不能禁以刀斷得數尺安遂致冨其後義¶
興周雲甫掩此牛掣斷其鏁得二丈遂以財雄¶
<pb:KR3k0012_SBCK_811-8b>¶
林邑記曰從林邑徃金山三十日至逺望金山嵯峨如赤¶
城照耀似天光澗壑谷中亦有生金形如䖝豸細者似蒼¶
蠅大者若蜂蟬夜行燿熠光如瑩火¶
地鏡圖曰黄金之氣赤黄千萬斤以上光大如鏡盤¶
白澤圖曰黄金之精石名唐狀如豚居人家使人不冝妻¶
白䑕以昏時見於丘陵之間視所出入中有金¶
關令内傳曰老子與尹喜登崑崙上金臺玉樓七寳宫殿¶
晝夜光明乃天帝四王之所遊處有珠玉七寳之牀¶
宗躬孝子傳曰郭巨河内温人也妻生男謀曰養子則不¶
得營業妨於供養當殺而埋焉鍤入地有黄金一釡上有¶
鐵劵曰黄金一釡賜孝子郭巨¶
揚雄集曰單于上書願朝哀帝以問公卿公卿虚費府帑¶
可且勿許單于使辭去未發雄上書諫天子召還匈奴使¶
<pb:KR3k0012_SBCK_811-9a>¶
者更報單于書而許之賜雄黄金十斤¶
孔融聖人優劣論曰金之優者名曰紫磨猶人之有聖也¶
陳思王辯道論曰甘陵始其語余曰夲師姓韓字丗雄始¶
常與師於南流作金前後數四投數萬斤金於海¶
嶺表異録曰五嶺内冨州賔州澄州江溪間皆産金側近¶
居人以木箕陶金爲業自旦多暮有不獲一星者(鄭玘傷淘/者詩云披)¶
(沙辛苦見傷懷徃徃分毫望亦乖力/盡半年深水裏難全爲一鳯凰釵)就中澄州者最爲良¶
金余頃年使于上囯親友(不欲書/其姓字)附澄州金二十兩與當¶
時權臣余訝其單鮮友人曰金雖少貴其夜眀有異於常¶
金耳遂留宿驗之信然也¶
太平御覽卷第八百一十一¶
<pb:KR3k0012_SBCK_811-9b>¶
