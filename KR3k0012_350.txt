# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:17.087426
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 350
#+PROPERTY: FILE SB11n0727-350太平御覽-卷之三百五十.
<pb:KR3k0012_SBCK_350-1a>¶
太平御覽卷第三百五十¶
　兵部八十一¶
　　　箭下¶
　　　箭筒¶
　　　歩义¶
　　　橐鞬¶
　　　射捍¶
　　　彈¶
　　　　　箭下¶
魏百官名曰三公拜賜鶉尾鶻尾髇(許交/切)箭十二枚¶
三齊略記曰冨平城孝明帝時改爲厭次此城東南五十¶
里有蒲臺髙丈八秦始皇所頓處時在臺下縈蒲繫馬夾¶
道數百歩到今蒲生猶縈馬蒲似水楊而勁堪爲箭¶
<pb:KR3k0012_SBCK_350-1b>¶
博物志曰交州山夷名曰俚子弓長數尺箭長尺餘以燋¶
銅爲鏑塗毒藥於鏑鋒中人即死不時歛藏則胼脹沸爛¶
湏叟燋煎都盡唯骨在耳其俗誓不以此藥法語人治之¶
飲婦人月水及糞汁時有差者唯射猪犬者無它以其食¶
糞故也燋銅者有聲以物打之徐聽其聲得燋毒者偏鑿¶
取以爲箭鏑¶
焦貢易林曰雙鳬俱飛以歸稻池經渉其澤爲矢所射傷¶
我胷臆¶
劉向新序曰楚熊渠子夜行見寢石似伏獸射之飲羽¶
異苑曰烏傷黄蔡義熈𥘉於查溪岸照射見水際有物眼¶
光徹其間相去三尺許形大如斗引弩射之應弦而中便¶
聞從流奔驚波浪砰礚(苦盍/切)不知所向經年與伴共至一¶
處名爲竹落崗盍先所二十許里有骨可長三丈餘見昔¶
<pb:KR3k0012_SBCK_350-2a>¶
射箭貫在其中因語伴云此是我徃年所射物乃死於斯¶
拔矢而歸其夕夢見一長人責誚之曰我在洲渚之間無¶
關人事而横見殺害怨苦莫申連時覓汝今始相得眠寤¶
仍患腹疾而殞¶
又曰永陽李増行經大溪見二蛟在水引弓射之中一即¶
死増歸因復出市有女子素服衘涕捉所射箭增恠而問¶
焉女荅曰何用問爲若是君許便以相還授矢而滅増惡¶
而驟反未逹家暴死於路¶
孟子曰矢人豈不仁於凾人哉矢人惟恐不傷人凾人惟¶
恐傷人¶
列子曰逢蒙之弟子曰鴻超怒其妻而怖之引烏號之弓¶
綦衛之箭射其目矢未注眸子瞬不睫矢墜地而塵不揚¶
又曰飛衛學射於甘蠅諸法並善唯　法不教衛宻將矢¶
<pb:KR3k0012_SBCK_350-2b>¶
以射蝇蝇嚙得鏃矢射衛衛遶樹而走矢亦遶樹而射¶
魯連子曰燕伐齊取七十餘城唯莒與即墨不下齊田單¶
以即墨破燕軍殺燕將軍騎刼復齊城唯聊城不下燕將¶
城守數月魯仲連乃爲書着之於矢以射城中遺燕將燕將得¶
書泣三日乃自殺¶
尉繚子曰夫殺人百歩之外者誰也曰矢也¶
韓子曰矢來無向則爲鐵室以備之¶
又曰智伯將伐趙趙襄子召張孟談問之曰奈無箭何孟¶
談曰董安于之治晉陽也公宫之垣皆以萩(音/秋)蒿楛楚廧¶
(音/牆)之其髙至于文君發而用之有餘箭矣於是發而試之¶
堅則菌幹之勁不能過也君曰吾箭已足矣奈無金何孟¶
談曰董子之治晉陽公宫令舎之堂皆以錬銅爲柱質君¶
發而用之有餘金矣(戦國䇿曰公宫之垣皆以萩蒿其堅則/箘簬之勁不能過其餘何也簬音路)¶
<pb:KR3k0012_SBCK_350-3a>¶
又曰水激則悍矢激則逺¶
又曰楚人有白猨王自射之則搏矢而熈(熈戯/也)使飬由基¶
射之始調弓矯矢未發而猨擁樹號矣(由基楚共王之臣/飬叔也調調張也)¶
(矯直也/擁抱也)¶
諸葛子曰若能力兼三人身與馬如膠&KR0238;手與箭如飛䖟¶
誠冝寵異¶
亢倉子曰勾粤之幹鏃以精金鷙隼爲之羽以之掊箠則¶
其與槁　朴也無擇(勾粤東粤幹似幹也鷙隼鵰鶚之類/掊箠打擊也爾雅日東南之美有會)¶
(稽之竹箭焉夫勾越之幹以精金爲鏃以隼/翎羽之打擊則同於槁朴也無擇猶無異也)及夫盪冦爭¶
䖍(音/衡)覿武决勝加之彊弩之上則三百歩之外不立敵矣¶
(排盪冦敵爭衡决勝如此勾粤/之幹於強弩之上則不立敵也)¶
楚辭曰舉長矢兮射天狼¶
陳琳武庫賦曰矢則申息肅眘(音/慎)箘簵空流燋銅毒鐵簳¶
<pb:KR3k0012_SBCK_350-3b>¶
鏃鳴鏃¶
子虚賦曰曳明月之珠旗建干將之雄㦸左烏號之雕弓¶
右夏服之勁箭¶
射雉賦曰昔賈氏之如臯始解顔於一箭醜夫爲之改貌¶
憾妻爲之釋怨¶
吴都賦曰其竹則篔(于君/切)簹(都郎/切)箖(音/吟)箊(音/於)桂箭射筩由¶
梧有篁篻(音/瓢)簩(音/勞)有叢¶
後漢李尤弧矢銘曰弦木爲弧剡木爲矢　大恊并八極¶
同紀¶
晉江統弧矢銘曰幽都䈥角㑹稽竹矢率土名珎東南之¶
美易以獲隼詩以殪兕伐叛柔服用威不韙¶
梁昭明太子弓矢賛曰弓用䈥角矢製良工亦以觀德非¶
止臨戎楊葉命中猨墮張空¶
<pb:KR3k0012_SBCK_350-4a>¶
　　　　　箭筒¶
釋名曰箭萁受矢之噐以皮曰箙(扶福/切)柔服用之也織竹¶
曰笮(音)相迫笮之名也¶
說文曰蘭所以盛弩矢人所負也¶
詩義問曰惣所以覆矢也謂箭筒蓋也¶
周禮夏官下司弓矢曰仲秋獻矢服(菔盛矢噐也/獸皮爲之也)¶
左傳曰公徒執氷而踞(杜預注曰氷/箭筒蓋也)¶
又曰晉楚戰楚熊負羈囚智罃智莊子以其族反之(負覊/楚大)¶
(夫也智罃智/莊子之子也)厨武子御(武子/魏錡)下軍之士多從之(智莊子下/軍大夫故)¶
(也)毎射抽矢菆(楚尤/切)納諸厨子之房(抽擢也菆好箭/也房箭舎也)武子¶
怒曰非子之永而蒲之愛(蒲楊柳可/以爲箭也)董澤之蒲可勝旣平¶
(董澤名在/東聞喜縣)¶
集異記曰丹陽張承先家有一鬼爲張偷得一箭筒云愼¶
<pb:KR3k0012_SBCK_350-4b>¶
勿至新亭射此三井陶家物張以借他鬼罵欲燒屋張馳¶
取還乃止¶
雜詩曰象弧雕服¶
竹譜曰射筒竹簿肌而長中着箭因以爲名¶
　　　　　歩义(义音釵一作/靫音與上同)¶
釋名曰歩义人所帶以箭义其中馬上曰鞬鞬建也弓矢¶
並建立其中也¶
通俗文曰箭箙謂之歩靫¶
趙書曰石虎等破劉曜於上邽獲馬二百疋赤罽金銀歩¶
义弓鞬三十具¶
　　　　　櫜鞬¶
左傳曰晉楚治兵遇于中原左執鞭弭右執櫜鞬以與君¶
周旋(櫜受/箭也)¶
<pb:KR3k0012_SBCK_350-5a>¶
後漢書曰董卓膂力過人雙帶兩鞬左右馳射(方言曰所/以藏箭謂)¶
(之箙藏弓謂之鞬左/氏傳云右属櫜鞬)¶
魏百官名曰三公拜賜魚皮歩义一貛皮鞬一琢菆金校¶
歩义一金挍豹皮鞬一¶
　　　　　射捍(音汗字與<折 t="33"/>同/射/以皮臂也)¶
說文曰韝射臂㭼也¶
三禮弓矢圗曰　者臂捍以朱韋爲之謂之　者所以遂¶
弦也¶
括地圗曰羿年五歳父母與入山其母處之大樹下侍蟬¶
鳴還欲取之羣蟬俱鳴遂捐去羿爲山問所飬羿年二十¶
能習弓矢仰天歎曰我將射逺方矢至吾門止因捍即射¶
矢摩地截草經至羿門隨矢去¶
管子曰桓公弋管仲隰朋朝公望二予㢮弓脫捍而迎之¶
<pb:KR3k0012_SBCK_350-5b>¶
魯連子曰弦銲(音/汗)相第而矰矢得髙焉專諸刺王僚闔廬¶
乃名成焉¶
　　　　　彈¶
廣雅釋噐曰　謂之彈(音/置)¶
字林曰彈行丸者又栟也栟使戰動掉彈也(栟普耕切/與枰同)¶
挂苑曰彈行丸弓也又作弓(音/彈)¶
開元文字曰引彈之謂行丸者也又彈栟也¶
說文曰彈行丸也¶
吴越春秋曰陳音對越王云弩生於弓弓生於彈彈生於¶
古之孝子古者人民質朴死則裏以白茅投之中野孝子¶
不忍父母爲禽獸所食則作彈以守之故古人歌之曰斷¶
竹属木飛土逐肉遂令死者不犯鳥狐之殘也¶
周禮曰凡句兵欲無彈刺兵欲無蜎(注云句兵戈㦸属/彈爲掉也蜎狂)¶
<pb:KR3k0012_SBCK_350-6a>¶
左傳曰晉靈公不君從臺上彈人觀其避丸者¶
榖梁曰靈公朝大夫而暴彈之也觀其避丸也(暴戲暴/之也)¶
漢書曰長安中姦猾浸多閭里多少年羣軰殺吏受財報仇¶
相與探丸爲彈得赤丸者破武吏黒者斫文吏白者主治¶
喪城中薄暮塵起剽刼行者死傷横道¶
張璠漢紀曰班超使于寘願將三十六人以爲蒿矢彈丸¶
之用¶
魏書曰齊王芳爲帝常喜以彈彈人¶
魏書傳曰曹爽兄弟歸家勑洛陽縣發民八百人使尉部¶
圍爽第四角作髙樓令人在上望視爽計窮愁悶持彈到¶
後園中樓上人便唱言故大將軍東行南行爽還㕔事上¶
矣¶
晉安帝紀曰瑯瑘内史孫無終貪横忍虐妓妾有忤意者¶
<pb:KR3k0012_SBCK_350-6b>¶
輙彈其面¶
蕭子顯齊書曰桓榮祖字華先下邳人榮祖善彈彈鳥毛¶
盡而鳥不死海鵠羣翔榮祖登城西樓彈之無不折翅而¶
下¶
崔鴻西秦録曰辛進字國都隴西人建弘𥘉爲散騎常侍¶
從乞伏熾盤遊于後園宵觀彈鳥丸傷暮末母之面至是¶
末問母面傷之由母曰辛進彈鳥所傷末怒故誅之¶
隋書曰長孫晟善彈有鳶(群/飛)上曰公爲我取之晟十發俱¶
中並應丸而落賜賚極多¶
韓詩外傳曰楚莊王將興師伐晉告大夫曰有敢諌者罪¶
至死無赦孫叔敖進諌曰臣之園中有榆其上有蟬蟬方¶
奮翼悲鳴欲飲清露不知螳蜋在後曲其頸欲擢而食之¶
也螳蜋方欲食蟬而不知黃雀在後舉頭而欲(音/卓)食之黄¶
<pb:KR3k0012_SBCK_350-7a>¶
雀方欲食螳蜋不知童子挾彈丸在榆下仰而欲彈之童¶
子方欲彈黄雀不知前有深坑後有掘株也此皆貪前之¶
利不顧後害者也非獨昆虫衆庶若此人主亦然楚國不¶
殆而晉國以寜孫叔敖之力也¶
西京雜記曰韓嫣(音)於騫武帝佞倖人也作金丸人皆逐¶
之長安爲之語曰苦飢寒逐金丸¶
異苑曰青溪小姑廟云是蔣侯第三妹廟中有大榖樹扶¶
踈䕃瀆烏常産育其上太元中陳郡謝慶執彈乗馬激殺¶
數頭至夜夢一女子衣裳楚楚怒云此鳥是我飬何故見¶
侵經年而謝卒慶名渙靈運父也¶
幽明録曰元嘉𥘉散騎劉儁家在丹陽郡後甞閑居而天¶
大驟雨見門前有三小兒皆可六七歳相牽狡獪(音/儈)而並¶
不沾濡儁疑非人俄見共爭一瓠壺子儁引彈彈之正中¶
<pb:KR3k0012_SBCK_350-7b>¶
壷霍然不見儁出人問前得一壷而泣曰此是小兒物不¶
知何由在此儁具說之¶
東方朔記曰東方朔對驃騎難曰以珠彈不如埿丸各有¶
所用也¶
莊子曰莊周遊乎雕陵之樊覩一異鵲自南方來翼廣七¶
尺目大運寸而進集于栗林周曰何鳥哉執彈而¶
留之覩一蟬方得美䕃而忘其身螗蜋執翳而搏之見得¶
而忘其形異鵲從而利之見利而忘其真莊周怵然曰物¶
固相累二類相招也指彈而射之虞人逐而訊之(以周爲/盗栗)¶
又曰化予之左臂以爲雞子因以求時夜浸假而化右臂¶
以爲彈余因以永鶚炙¶
又曰以隋侯之珠彈千仞之雀以所用者重所要者輕¶
大玄經曰明珠彈於飛害其得不傷¶
<pb:KR3k0012_SBCK_350-8a>¶
潜夫論曰丁夫不傳犁鋤懷丸挾彈或取好土作丸賣之其¶
彈外不可禦盗内不足禁鼷䑕妄彈鳥雀百發不得一反¶
中人面目此無用而有害也¶
丗說曰前輩人忌曰唯不飲酒作樂王丗將以忌曰送客¶
至新亭别主人欲作音聲王便起去持彈徃衛洗馬墓¶
下彈鳥¶
夢書曰夢持彈者得朋友¶
趙壹窮鳥賦曰有一窮鳥戢翼原野罼(音/必)網加上機穽¶
在下前見蒼隼後見驅者矰繳張右羿弓彀左飛丸繳矢交集¶
于我思飛不得欲鳴不可舉頭畏觸摇足恐墮内獨怖急乍水乍火¶
夏侯孝若繳彈賦曰張弱弓理繁繳望大羣以送丸審遣¶
放而必獲¶
古樂府歌曰烏生八九子秦氏桂樹間秦氏家有遊蕩子¶
<pb:KR3k0012_SBCK_350-8b>¶
立用睢陽強彈丸¶
魏明帝猛虎行曰雙桐生空井枝葉自相加通泉浸其根¶
玄雲潤其柯上有雙棲鳥交頸鳴相和何意行路者秉丸¶
彈是窼¶
桓玄南林彈詩曰散帶躡　駟揮彈出長林歸翮赴舊栖¶
木末轉翔禽落羽尋絶響屢中輙應心¶
後漢李尤彈銘曰昔之造彈起意弦木以丸爲矢合竹爲¶
樸&KR0238;飾膠治弗用䈥鏃丸彈之利以弋鳧鶩晉靈嬌悖羣¶
臣是彈樂其如躍趍如避丸¶
太平御覽卷第三百五十¶
