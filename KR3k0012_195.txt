# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:08.942011
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 195
#+PROPERTY: FILE SB11n0727-195太平御覽-卷之一百九十五.
<pb:KR3k0012_SBCK_195-1a>¶
太平御覽卷第一百九十五¶
　居處部二十三¶
　　　逆旅　道路　馳道¶
　　　塗　阡陌　街¶
　　　巷¶
　　　　　逆旅¶
左氏傳僖公上曰荀息假道於虞曰今虢爲不道保於逆¶
旅以侵&KR0102;邑之南鄙¶
史記曰師尚父東就國道&KR0043;行遟逆旅之人曰吾聞時難¶
得而易失客&KR0230;處安殆非就封者也太公聞之夜衣而行¶
至國萊侯來伐與之爭營丘¶
漢武帝故事曰上甞至栢谷夜投亭&KR0043;亭長不内乃&KR0043;於¶
逆旅逆旅翁謂上曰汝長大多力當勤稼穡何忽帶劒羣¶
<pb:KR3k0012_SBCK_195-1b>¶
聚夜行動衆此不欲爲盗則&KR0075;耳上黙然不應因乞漿飲¶
翁曰吾正有溺無漿也有頃還内上使人覘之見翁方要¶
少年十餘人皆持弓矢刀劒令主人嫗出安過客嫗歸謂¶
其翁曰吾觀此丈夫乃非常人也且亦有備不可圖也不如¶
因禮之其夫曰此易與耳鳴鼓會衆討此羣盗何憂不尅¶
嫗曰且安之令其眠乃可圖也翁從之時上從者十餘人¶
旣聞其謀皆懼勸上夜去上曰去必致禍不如且止以安¶
之有頃嫗出謂上曰諸翁子不聞主人翁言乎此翁好飲¶
酒狂悖不足計也今日具令公子安眠無他嫗因還内時¶
天寒嫗酌酒多與其夫諸少年皆醉嫗出謝客殺雞作食平¶
明上去是日還宫乃召逆旅夫妻見之賜嫗金十斤其夫¶
爲羽林郎自是懲戒希復微行¶
續漢書五行傳曰靈帝數遊戲於西園中令後宮采女爲¶
<pb:KR3k0012_SBCK_195-2a>¶
客舎主身爲啇賈服行至舎采女下酒食因共飲食以爲¶
戲樂¶
東觀漢記曰第五倫自度仕䆠牢落遂將家屬客河東變¶
易姓名自稱王伯齊常與奴載鹽北至太原販賣每所止¶
客舎去輙爲糞除道上號曰道士開門請求不復責舎&KR0043;¶
直¶
范曄後漢書曰周防字偉公父楊少&KR0012;微常脩逆旅以供¶
過客而不受其報¶
郭林宗別傳曰林宗每行&KR0043;逆旅輙躬洒掃及明去後人¶
至見之曰此必郭有道昨&KR0043;處也¶
晉書曰桑虞甞行&KR0009;逆旅同&KR0043;客失脯疑虞爲盗虞黙然¶
無言便解衣償之主人曰此舎數失魚肉雞鴨多是狐狸¶
偷去君何以疑人乃將脯主至山冢間㝷求果得遺脯以¶
<pb:KR3k0012_SBCK_195-2b>¶
衣還虞虞投之不顧¶
說&KR0080;曰鄭桓公會封於鄭暮舎於宋東之逆旅逆旅之叟¶
從外來曰客將焉之曰㑹封於鄭逆旅之叟曰聞之時難¶
得而易失也今客之寢安殆非就封者也鄭桓公聞之援¶
轡自駕行十日十夜至即有與之爭封者○楚辭七諫曰路¶
室女之方桒(路室/客舎)孔子過之以自侍(言孔子岀遊過於客/舎其女方採桒一心)¶
(不視善其貞/信故以自侍)¶
潘岳客舎議曰　尚書勑客舎廢農姧淫亡命敗亂法¶
度皆當除壞十里安一官舎使老小貧民守之又差吏掌¶
主依官舎收錢數春農事興求湏冬閑謹案客舎逆旅乆矣¶
其所由來矣行者賴以頓止居者薄收其直交易&KR1049;遷各¶
得其所官無役賦而因民成利惠加百姓而公無所費語¶
曰許由辭帝堯之命而舎於逆旅自唐到今未有不得客¶
<pb:KR3k0012_SBCK_195-3a>¶
舎之法¶
　　　　　道路¶
爾雅曰廟中路謂之唐一逹謂之道路二逹謂之枝旁三¶
逹謂之劇旁(今南陽冠章孫卿數通/交錯道路呼之五劇郷)四逹謂之衢五逹謂¶
之康六逹謂之莊七逹謂之劇驂(三道復一道&KR0302;出者/北海極縣有此道)八¶
逹謂之崇期(四道/交岀)九逹謂之逵(四者交道岀/復有旁通者)¶
又曰大路謂之奔¶
說文曰一逹謂之道路又曰馗九逹道也似&KR0027;背故謂之¶
馗¶
易曰艮爲徑王廙注曰物始故爲徑路¶
又曰何天之衢道大行也¶
又曰憧憧徃來朋從爾思¶
詩曰道之云逺曷云能來¶
<pb:KR3k0012_SBCK_195-3b>¶
又曰行路遟遟中心有違¶
又曰踧踧周道鞠爲茂草¶
又曰路阻且躋(躋/升)¶
又曰周道逶遟(歷逺/貌)¶
又曰周道如砥(貢賦/均平)¶
又曰有杖之杜行彼周道¶
又曰遵大路&KR0006;摻執子之祛&KR0006;¶
又&KR0028;雎兎&KR0431;曰肅肅兎&KR0431;施于中逵¶
周禮夏官曰合方氏掌天下道路¶
又曰司險掌九州之圖以周知其山林川澤之阻而逹其¶
道路¶
又夏官&KR0049;人曰各掌其方之道¶
禮記檀弓曰哀公使人弔蕢尚遇諸道於路畫宫而受弔¶
<pb:KR3k0012_SBCK_195-4a>¶
焉(哀公魯君也盡/宫&KR0030;地爲宫象)曾子曰蕢尚不如&KR0142;梁之妻知禮也¶
又月令曰三月開通道路¶
又曰道路男子由左婦人由右車從中央¶
左傳曰公孫閼與潁考叔爭車潁考叔挾輈以走子都拔¶
㦸以逐之及大逵弗及子都怒¶
又曰盟諸王父之衢¶
史記曰文帝行至霸陵愼夫人從上示愼夫人新豐道曰¶
此走邯鄲道也¶
東觀漢記曰逢萌&KR0013;徴上道迷不知東西云朝所徴我者¶
爲聦明叡智有益於政方面不知安能濟政即駕而歸¶
國語曰夫辰角見而除道故夏令曰九月除道(賈逵注曰/辰角大辰)¶
(倉龍之龍/角星名也)¶
家語曰武王克啇通道于九夷八蠻¶
<pb:KR3k0012_SBCK_195-4b>¶
魏&KR0051;春秋曰阮籍有時率意獨行不由徑路車跡所窮輙¶
慟哭而返¶
陸機洛陽記曰宫門及城中大道皆分作三中央御道兩¶
邊築土牆髙四尺餘外分之唯公卿尚書章服道從中道¶
凡人皆行左右左入右出夾道種榆槐樹此三道四通五¶
逹也¶
淮南子曰楊朱見歧路而哭曰可以南可以北¶
又曰聖人之道如衢設罇過者斯酌之¶
&KR0054;物志曰文王以太公爲灌壇令其年風不鳴條文王夢¶
一婦人甚麗當道哭問其故曰我東山女嫁爲西海婦行¶
必以暴風雨今灌壇令當道有德吾不敢以風&KR0040;過也¶
十洲記曰天帝君之城仙眞之人岀道徑自有一路内到¶
鍾山海阿門外天帝君揔九天之維貴無比焉¶
<pb:KR3k0012_SBCK_195-5a>¶
崔豹古今輿服注曰警蹕所以戒徒行蹕路也謂行者警¶
於途路¶
列子曰堯治天下未知其天下治歟不治歟微服遊於康衢¶
聞兒童謡曰立我烝民莫匪尓極¶
任豫益州記曰江油左檐道案圖在隂平縣北於成都爲¶
西(其道至阻自北來者檐/在左扃不得度檐也)鄧艾束馬懸車處¶
郡國志曰雍州軹道在通化門東北十里¶
又曰朱超石與兄書曰洛下道路夲好青槐䕃暎可愛¶
列子曰楊子之隣亡羊旣率其黨又謂楊子之竪追楊子¶
曰亡一羊何追者衆曰多歧路旣反問獲羊乎曰亡之矣¶
歧路之中又有歧焉吾不知所之而反¶
楊子曰大道以多&KR0302;亡羊學者以多方喪生¶
韓子曰魯以五月起衆爲長溝子路私爲漿飲要作溝者¶
<pb:KR3k0012_SBCK_195-5b>¶
於五甫之衢孔子譏其不知禮也¶
楚辭曰心不怡之長乆憂以之相接惟郢路之遼逺&KR0006;江¶
與夏之不可渉¶
古樂府詩曰相逢狹路間道隘不容車¶
古詩曰驅車駕言邁悠悠渉長道¶
　　　　　馳道¶
史記賈山曰&KR0087;爲馳道東窮燕(齊南極呉楚江湖之上瀕/海之觀畢逹道廣五十歩)¶
三丈而樹厚築其外隱以金樵(以鐵錐築之/隱於靳反)樹以青松十¶
里一亭亭有長十亭一郷郷有三老有秩嗇夫游徼三老¶
掌敎化嗇夫職聽頌收賦稅游徼徼循盗賊&KR0087;制也¶
漢書曰江充出逢館陶長公主行馳道中充聞之公主曰¶
有太后詔充曰獨公主得行車&KR0016;皆不得盡劾没入官充¶
從上甘泉逢太子家使乘車馬行馳道中充以屬吏太子¶
<pb:KR3k0012_SBCK_195-6a>¶
聞之使人謝充曰非愛車馬誠不欲令上聞之以敎勑亡¶
素者唯江君寛之充不聽遂白奏上曰人臣當如是矣大¶
見信用威震京師¶
又曰惠帝爲東朝長樂宮作&KR0232;道方築髙帝廟南叔孫通¶
曰陛下何築&KR0232;道髙帝寢衣冠月出遊髙廟奈何令子孫¶
宗廟道上行哉惠帝懼曰急壞之通曰人主無過舉今巳¶
作百姓皆知矣願陛下爲原廟渭北衣冠月游之益廣宗¶
廟大孝夲也帝從之¶
又曰元帝即位成帝爲太子上甞召太子出龍樓門不敢¶
絶馳道至直城門得絶乃度上遟之問其故以&KR0250;對上乃¶
令太子&KR0013;召得絶馳道¶
又曰上居雒陽南宫從&KR0232;道望見諸將徃徃數人偶語上¶
曰此何語良曰陛下不知乎此謀反耳上曰天下屬安定¶
<pb:KR3k0012_SBCK_195-6b>¶
何故而反良曰陛下與此屬取天下今陛下己爲天子而¶
所封皆蕭曹故人所誅者皆平生仇怨今軍吏計功天下¶
不足以徧封又恐見疑過失及誅故相聚謀反耳上迺憂¶
曰爲將奈何良曰上平生所憎羣臣所共知誰最甚者上曰¶
雍齒與我有故數窘辱我良曰今急先封雍齒以示羣臣¶
則人人自堅矣於是置酒封雍齒爲什方侯而急趣丞相¶
御史定功行封羣臣皆喜曰雍齒且侯我屬無患矣¶
　　　　　塗¶
易震卦曰震大塗(王廙注曰大/塗万物所岀)¶
論語陽貨曰道聽而塗說德之弃也¶
尓雅曰堂塗謂之陳路依塗¶
吕氏春秋曰孔子用魯三年男行乎塗左女行乎途右財物¶
之遺者民莫之舉¶
<pb:KR3k0012_SBCK_195-7a>¶
司馬相如上林賦曰長塗中&KR0043;¶
　　　　　阡陌¶
史記曰啇鞅相秦孝公壞井田開阡陌¶
漢書游俠傳曰原渉迺大治冢舎周閣重門&KR0004;武帝時京¶
兆尹曹氏葬茂陵民謂其道爲京兆阡渉慕之迺買地開¶
道立署曰南陽阡人不肯從謂之原氏阡¶
趙書曰佛圖澄建武末卒葬鄴西紫陌先造生墓已數年¶
矣¶
三輔故事曰文王武王周公召公皆葬畢陌南北¶
風俗通曰南北曰阡東西曰陌¶
曹植詩曰東西經七陌南北越九阡¶
陸機詩曰廻渠繞曲陌通波扶直阡¶
　　　　　街¶
<pb:KR3k0012_SBCK_195-7b>¶
說文曰街四通道也¶
漢書曰張敞無威儀罷朝㑹走馬章臺街(瓉曰在長安建/章臺下街也)¶
郡國志曰雍州司天臺西北有香室街¶
又曰夕隂街在右扶風南¶
東觀漢記曰建武時天下墾田皆不實詔下州郡檢實時¶
州郡各遣使奏事帝見陳留史牘上有書視之云潁川弘農¶
可問河南南陽不可問帝詰史言於長夀街得之¶
漢官典職曰洛陽有二十四街街一亭¶
華氏洛陽記曰兩銅駞在官之南街東西相對髙九尺漢¶
時所謂銅駞街洛陽又有香街¶
三輔故事曰太上皇在長安香街南髙廟在長安城門街¶
東太常街南¶
漢宮殿䟽曰長安有八街九市¶
<pb:KR3k0012_SBCK_195-8a>¶
風俗通曰京師有長壽街万歳街土馬街若此非一街者¶
携也離也四出之路携離而別¶
　　　　　巷¶
毛詩緇衣曰子之丰&KR0006;俟我乎巷&KR0006;(巷門/外也)¶
又曰叔于田巷無居人叔于狩巷無飲酒叔適野巷無服¶
馬¶
又曰姜嫄始生后稷誕寘之阨巷牛羊腓字之¶
論語孔子曰賢哉回也一簞食一瓢飲在陋巷人不堪其¶
憂回也不改其樂¶
爾雅曰宫中謂之壺¶
漢書曰陳平家貧&KR0018;郭窮巷以&KR0102;席爲門門外多長者車¶
轍¶
晉書曰紀瞻性靜黙少交遊好讀書或手自抄冩凡所著¶
<pb:KR3k0012_SBCK_195-8b>¶
述詩賦牋表數十篇兼解音樂殆其妙厚自奉養立宅於¶
烏衣巷館宇崇麗園池竹木有足賞翫焉¶
丹陽記曰七戰巷者&KR0067;亮與&KR0171;峻戰宣陽門外峻&KR0004;小退¶
㝷復來攻交戰者七亮乃南奔故有此名¶
啇君書曰窮巷多恠曲學多辯也¶
尸子曰舜之方陶不能利其巷也及南靣而君天下蠻夷¶
皆&KR0013;其福¶
太平御覽卷第一百九十五¶
