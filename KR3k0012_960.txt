# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:59.711165
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 960
#+PROPERTY: FILE SB11n0727-960太平御覽-卷之九百六十.
<pb:KR3k0012_SBCK_960-1a>¶
太平御覽卷第九百六十¶
木部九¶
　　　皂莢　辛夷　茱茰¶
　　　榖　蔦　合歡¶
　　　白銀　枕(音)桄榔¶
　　　欀　莎木　木綿¶
　　　杬　魄　樕樸¶
　　　檴杔　欒　文木¶
　　　韶　平仲　君遷¶
　　　古度　柜　貝多¶
　　　射干　時好　摩厨¶
　　　榕　夫漏　都桶¶
　　　　都咸　千歳　愼火¶
<pb:KR3k0012_SBCK_960-1b>¶
　　　勝火　橎栘¶
　　　　　皂筴¶
廣志曰雞栖子皂莢也¶
宋書曰明帝憎婦人妬劉休妻王氏妬帝聞之賜休妾勑¶
　王氏二十杖令休於宅後開小店使王氏親賣掃箒皂¶
莢以此辱之¶
齊書曰明帝毎用皂筴授餘濼(曆洛/二音)與左右曰此猶堪明¶
日用¶
又曰王儉素恨虞玩之東歸儉不出送朝廷無祖餞者玩¶
之卒後貟外孔皚詣儉求㑹稽五官儉方盥投皂角於地¶
曰卿郷俗惡虞玩之至死煩人¶
三國典略曰梁元&KR0004;甘露降荆州皂莢樹¶
陳書曰梁末童謡云不見馬上郎只見黃塵起黄塵汚人¶
<pb:KR3k0012_SBCK_960-2a>¶
衣皂莢相料理及王僧辯平羣臣奏髙祖曰王僧辯本乗¶
巳馬擊侯景馬上郎王字也黄塵陳也丗不解皂莢之義¶
及陳滅於隋隋氏姓楊楊者羊也&KR0003;者以江東人謂羖羊¶
角爲皂莢¶
神仙傳曰劉綱受老君道成上大皂莢樹飛去入雲¶
又曰雲仙翁斬皂莢樹以杯承之皆是好酒¶
洛陽宫殿簿曰建始殿前槐及皂莢二十㧣¶
扶南傳曰安息國出酢皂莢可食味最羙¶
幽明録曰曲阿虞晩所居宅内有一皂莢樹大十餘圍髙¶
十餘丈枝條扶踈䕃覆數家諸鳥依其上晩令奴斫上枝因¶
墮殆死空中有罵詈者言晩汝何意伐我家居便以瓦石¶
推擲大小並委頓如此一年漸消滅¶
范子計然曰皂莢出三輔上價一枚一錢¶
<pb:KR3k0012_SBCK_960-2b>¶
葛洪治溺死方曰擣皂莢裏以綿内死人下部中水出即¶
活¶
　　　　　辛夷¶
本草經曰辛夷一名辛引一名侯桃一名房木¶
神農夲草曰辛夷生漢中魏興凉州川谷中其樹似杜仲¶
樹髙一丈餘子似冬桃而小¶
楚辭曰飲菌&KR0002;之朝露&KR0006;構桂木而爲室(所飲食㓗清/所處芬香)雜¶
橘柚以爲囿&KR0006;列辛夷與椒楨¶
又曰乗赤豹&KR0006;從文貍辛夷車&KR0006;結桂旗¶
　　　　　茱茰¶
洞林曰郭璞避難至新息有人以茱茰令璞射之璞曰子¶
如小鈴含玄珠構支言之是茱茰¶
&KR0003;文曰椒似茱茰出淮南揚州有茱茰樹¶
<pb:KR3k0012_SBCK_960-3a>¶
風土記曰茱茰椒也九月九日成熟色赤可採丗俗亦以¶
比日折茱茰費長房云以挿頭髻云辟惡¶
異苑曰&KR0067;紹爲東郡令宗恊與紹中表旦服茱茰酒忽見¶
紹來仍求酒執酒杯還置云茱茰氣恊云惡之耶紹云上¶
官皆畏况我乎¶
&KR0258;五行書曰舎東種楊茱茰各三株増年益壽除患害¶
蜀都賦曰其圃則有蒟蒻茱茰¶
曹植樂府歌曰茱茰自用芳不&KR0002;桂與蘭¶
　　　　　榖¶
毛詩鶴鳴曰樂彼之園爰有樹檀其下維榖(榖惡/木也)¶
詩義䟽曰幽州謂之榖桑或曰楮桑荆楊交廣謂之榖今¶
江南績其皮以爲布又搗以爲&KR0083;長數丈㓗白光澤甚好¶
葉&KR0004;生可以爲茹¶
<pb:KR3k0012_SBCK_960-3b>¶
&KR0003;文曰榖楮也¶
裴淵廣州記曰蠻夷取㯏皮熟搥爲楬褁髻布鋪以擬氊¶
錢塘記曰靈隱山四布似蓮花中央生榖樹甚髙大¶
韓子曰宋人有爲其君以象爲楮葉者三年而成亂之楮¶
葉中而不可別也¶
吴氏夲草曰榖木皮治喉閉痺一名楮¶
魏王花木志曰南方記楮子如梅實三月花色仍連實七¶
八月熟土人鹽藏之味辛出交阯¶
　　　　　蔦(音/鳥)¶
爾雅曰寓木宛童也(郭璞曰&KR0009;生/樹也一名蔦)¶
漢書曰武帝使東方朔射覆郭舎人曰朔中榜臣百不中¶
賜臣帛乃覆樹上&KR0009;生朔曰寠藪也舎人曰朔果不中朔¶
曰生肉爲膾乾肉爲脯着樹爲&KR0009;生盆下爲寠藪上令榜¶
<pb:KR3k0012_SBCK_960-4a>¶
舎人¶
　　　　　合歡¶
古今注曰欲蠲人以憂則贈以丹&KR0068;丹&KR0068;一名忘憂欲蠲¶
人之忿則贈以青裳青裳一名合歡能忘忿枝葉繁弱牙¶
相交結毎一風來輙自相解不相牽綴嵇康種之舎前¶
本草經曰合歡味甜平生川谷安五臟和心氣令人歡樂¶
無憂乆服輕身明目生益州¶
仲長統昌言曰漢安帝時有異物生長樂宫東廡柏樹永¶
巷南閨合歡樹議者以爲芝草也羣臣皆賀受賜¶
晉宫閣名曰華林園合歡四株¶
神農夲草曰合歡生豫州河内川谷其樹似狗骨樹¶
嵇康養生論曰萱草忘憂合歡蠲忿¶
　　　　　白銀¶
<pb:KR3k0012_SBCK_960-4b>¶
湘州記曰益陽縣西山多銀木¶
晉宫閣名曰華林園白銀八株¶
　　　　　&KR1716;(音/尤)¶
交州記曰&KR1716;赤色堪作舩作牀¶
遊名山志曰樓石山多章&KR1716;皆爲三四五圍¶
鄧德明南康記曰南康縣瞢(音忘/鄧切)永極源去郡並九百地¶
多章&KR1716;樹¶
　　　　　桄榔¶
蜀志曰興古南漢縣有桄榔樹峯頭生葉有麵大者収麵¶
乃至百斛(華陽國/志同)¶
吴録曰交趾南海縣出桄榔中有米屑爲麵¶
臨海異物志曰桄榔木外皮有毛似栟櫚而散生作䋏(音/昨)¶
綆漬之不腐其木剛作鈠釤鋤利如鐵中石更利唯中焦¶
<pb:KR3k0012_SBCK_960-5a>¶
榔致敗耳皮中有似擣稻米　又似麥麵中作麵餌¶
廣志曰桄榔樹大四五圍長五六丈洪直旁無枝條其㒹¶
生葉似㨑葉斫其木肥堅難傷入數寸得麵¶
愽物志曰蜀中有樹名桄榔皮裏出屑如麵用作餅食之¶
謂之桄榔麵¶
魏王花木志曰桄榔出興古國者樹髙七八丈其大者一¶
樹出麵百斛交趾又有樹其皮有光屑取之乾擣以水淋¶
之如麵可作餅餌¶
嶺表録異曰桄榔樹枝葉並蕃茂與&KR0037;㯽榔等樹小異然¶
葉下有&KR0161;如麄馬尾廣人採之以織巾子其鬢尤冝鹹水¶
浸漬即麄脹而肕故人以此縛舶不用釘線木性如竹紫¶
黒色有文理而堅工人解之以制愽弈局此樹皮中有屑¶
如麵可爲餅食之¶
<pb:KR3k0012_SBCK_960-5b>¶
水經曰漢興縣溪中多生卬竹桄榔樹樹出緜而夷人資¶
以自給¶
　　　　　欀(音/湘)¶
吴録地理志曰交趾望縣有欀木其皮中有如白米屑者¶
乾之水淋之似麵可作餅郡内皆有之¶
左思吴都賦曰文欀貞橿¶
　　　　　莎木¶
蜀志曰莎樹大四五圍長五六丈峯頭生葉出麵一樹出¶
一石正白而味似桄榔¶
南中八郡志曰莎樹大四五圍長十餘丈樹皮能出麵大¶
者百斛色黃鳩民部落而就食之¶
廣志曰莎樹多枝葉葉兩邊行列&KR0002;飛鳥翼其麵色¶
白樹収麵不過一斛擣篩乃如麵不則如磨屑爲飯滑¶
<pb:KR3k0012_SBCK_960-6a>¶
軟¶
　　　　　木緜¶
吴録地理志曰交趾定安緜有木緜樹髙大實如酒杯中¶
有緜如蚕之緜又可作布名曰緤一名毛布¶
廣州記曰枝似桐枝葉似胡桃而稍大出交廣二州¶
羅浮山記曰木緜正月則花大如芙蓉花落結子方生緜¶
與葉耳子内有緜甚曰蚕成則熟南人以爲緼絮¶
廣志曰木緜樹赤華爲房甚繁偪側相比爲緜甚軟出¶
交州永昌¶
　　　　　杭¶
爾雅曰杭魚毒也(郭璞曰杭木子似栗生南/方皮厚汁赤中藏𡖉菓)¶
臨海異物志曰杭味如楮¶
廣志曰原木漬其汁消殺衆生生南¶
<pb:KR3k0012_SBCK_960-6b>¶
　　　　　魄¶
爾雅曰魄榽(音/奚)橀(音/醯)也(魄大木細葉似檀/今江東多有之)¶
廣雅曰青檀似奚橀語曰齊人斫檀奚榽先殫¶
　　　　　樕樸(音速/卜)¶
爾雅曰樕樸心也(郭璞曰檞/樕別名)¶
　　　　　檴杔(檴呼/化切)¶
&KR0003;文曰狗杶也¶
　　　　　欒¶
&KR0003;文曰欒木也似木蘭從木欒聲¶
　　　　　文木¶
吴録曰南朱桐縣有文木材堅黒如水牛角作馬鞭¶
山海經曰符愚之山文木其實如&KR0037;¶
南方草物&KR0250;曰文木樹髙七八丈其色正黒如水牛角作¶
<pb:KR3k0012_SBCK_960-7a>¶
馬鞭日南有之¶
　　　　　韶¶
裴淵廣州記曰韶葉似栗赤色子大如栗有&KR0068;刺破其皮¶
内白猪肪着核不離味甜酢核如荔枝¶
　　　　　平仲¶
左思吴都賦曰平仲君遷(平仲實如銀/君遷子如瓠)¶
　　　　　君遷¶
劉欣期交州記曰君遷樹子如馬乳¶
魏王花木志曰君遷細似甘蕉子如馬乳¶
　　　　　古度¶
吴録地理志曰廣州有木名古度不華而實¶
裴淵廣州記曰古度葉如栗無華枝柯皮中生子子似櫨¶
而酢煑以爲粽數日不煑化作飛蟻¶
<pb:KR3k0012_SBCK_960-7b>¶
吴都賦曰松梓古度¶
　　　　　柜¶
爾雅曰援柜柳(郭璞曰拒似柳/皮可煑作飲也)¶
　　　　　貝多¶
唐書曰貞觀中隋婆登國遣使朝献其國在林邑南海行¶
二月東與訶陵西與迷&KR0058;車接北鄰大海風俗與訶陵同¶
種稻毎月一熟亦有文字書之貝多葉¶
杜寳大業拾遺録曰洛陽翊津橋通翻經道&KR0163;東街其道¶
場有婆羅門僧及身毒僧十餘人新翻諸經其所翻經本¶
從外國來用貝多樹葉書書即今胡書體貝多葉長一¶
尺五六寸闊五寸許葉形似琵琶而厚大横作行書隨經¶
多少縫綴其一邊怗怗然¶
顧徽廣州記曰貝多似枇杷而有光澤耀日枝柯去地四¶
<pb:KR3k0012_SBCK_960-8a>¶
五丈作懸根生地便大如夲株形一樹亦可有數十根如¶
本形花白子不中食種於精舎浮圖前¶
嵩髙山記曰嵩髙寺中有思惟樹即貝多也如來坐貝多¶
下思惟因以爲名焉¶
魏王花木志曰思惟樹漢時有道人自西域持貝多子植¶
於嵩之西峯下後極髙大有四樹樹一年三花¶
　　　　　射干¶
孫卿子曰西方有木名射干莖長四寸生於髙山之崖臨¶
百仞之淵木非長也所立髙也君子居必擇郷遊必就士¶
楚辭曰掘荃蕙與射干&KR0006;芸藜藿與蘘荷¶
　　　　　時好¶
孫綽子曰北阜有木焉名曰時好¶
　　　　　摩厨¶
<pb:KR3k0012_SBCK_960-8b>¶
異物志曰木有摩厨生于斯調(摩厨木名也/生於斯調州)厥汁肥潤其¶
澤如膏馨香馥郁可以煎熬(如脂膏可以/煎熬食物也)彼州之民仰¶
爲嘉肴(花木志曰煎熬食物香/美如華夏之人用油)¶
　　　　　榕¶
異物志曰榕樹栖栖長與少殊(少時縁木後乃/成樹故爲殊也)髙出林表¶
廣䕃原丘孰知&KR0004;生葛虆之儔¶
魏王花木志曰榕木&KR0004;生少時縁縛他樹如外方扶芳藤¶
形不能自立根本縁繞他木傍作連結有如羅網相絡然¶
後木理連合欎茂扶踈髙六七丈¶
嶺表録異曰榕樹桂廣容南府郭之内多栽此樹葉如冬¶
青秋冬不凋枝條旣繁葉又蒙細而根&KR0161;繚繞枝榦屈盤¶
上生嫰條如藤垂下漸漸及地藤梢入土便生根節或一¶
大榕樹三五處有根者又横枝着鄰樹則連理南人以爲¶
<pb:KR3k0012_SBCK_960-9a>¶
常不爲之瑞木¶
　　　　　夫漏¶
徐𠂻南方記曰夫漏樹野生三月華五六月成子如术有¶
煑着猪肉雞鴨羮中好可食亦中&KR1069;藏¶
　　　　　都桶¶
徐𠂻南方記曰都桶樹二月花仍連實七月熟如𡖉¶
魏王花木志曰南方草物狀都桶樹野生二月花色仍連¶
着實八九月熟子如鴨𡖉民取食之其皮核滋味酢出九¶
眞交趾¶
　　　　　都咸¶
徐𠂻南方記曰都咸樹子大如指取子及樹皮曝乾作飲¶
芳香¶
　　　　　千歳¶
<pb:KR3k0012_SBCK_960-9b>¶
𡊮山松冝都山川記曰佷山有異木人無見其朽者其名¶
曰千歳葉似&KR0037;色似桑冬夏青貞強少節目¶
　　　　　慎火¶
南越志曰廣州有大樹可以御火山北謂之慎火或謂戎¶
火多種屋上以防火¶
　　　　　勝火¶
伏琛齊地記曰東武城東南有勝火木方俗音曰挺子其¶
木經野火燒炭不滅故東方朔謂爲不灰之木¶
左思齊都賦曰勝火之木衝水之草¶
　　　　　播栘(音/泥)¶
林邑記曰播栘樹柯節發根下垂虚中森羅望之似懸髪¶
太平御覽卷第九百六十¶
