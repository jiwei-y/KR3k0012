# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:44.637577
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 771
#+PROPERTY: FILE SB11n0727-771太平御覽-卷之七百七十一.
<pb:KR3k0012_SBCK_771-1a>¶
太平御覽卷第七百七十一¶
舟部四¶
　　艇　舴艋　筏¶
　　檝　篙　槳¶
　櫓　柂　䌫¶
　笮　㠶　㠶檣¶
　　五兩　榜　桅¶
　　筌&KR3106;　牂柯　泝斗¶
　　　　　艇¶
釋名曰二百斛以下曰艇其形艇一人二人所乗行者也¶
廣雅曰舼(音/卭)艇舟也¶
淮南子曰越舼蜀艇不能無水而行¶
陸機思歸賦曰棹河淵之輕艇¶
<pb:KR3k0012_SBCK_771-1b>¶
　　　　　舴艋(上知格切/下音猛)¶
廣雅曰舴艋舟也¶
臨海記曰西北有白鵠山髙三百丈上有一舟名舴艋前頭¶
有石鼓石艇丗云石鼓鳴則土地㓂亂隆安𥘉此鼓屢鳴¶
果有孫恩賊此處多山精水祟不可輕陟山下平地便望¶
見舴艋民王志祭山神求到鼓所遂得至捉搥打鼓閭里¶
咸聞如金玉之響下山便病死蓋登山召禍撃鼓自殺也¶
異苑曰檀道濟元嘉中鎮㝷陽入朝伏誅濟未下時有人¶
施罟於柴桑江収得大舡孔鑿若新使匠作舴艋云勿斵¶
工人誤截兩頭檀以爲不祥殺三巧手欲以塞諐匠違約¶
加斵凶兆先遘矣¶
宋元嘉起居注曰有司奏云楊州刺史王弘上㑹稽從事¶
韋詣觧列先風聞餘姚令何玢之造作平床一乗舴艋一¶
<pb:KR3k0012_SBCK_771-2a>¶
艘精麗過常用功兼倍請免玢今官詔可其奏¶
　　　　　筏¶
論語曰道不行乗桴浮于海從我者其由與子路聞之喜¶
東觀漢記曰吴漢教乗筏從江下巴郡盗賊解散張堪爲¶
陪義長公孫述遣撃之有同心士三千人相謂曰張君養¶
我曹爲今日也乃選習水三百人斬竹爲椑渡水¶
英雄記曰曹操進軍至江上欲從赤壁渡江無舡作竹椑¶
使部曲乗之從漢水來下出大江注浦口未即渡周瑜又¶
夜宻使輕舡走軻百艘燒椑操乃夜走¶
吴録曰孫䇿欲渡江舡少欲徃便求䇿姑王氏分命伐蘆¶
爲樑以佐舡渡人¶
吴録地理志曰蒼梧髙要縣郡下人避瘴氣乗筏來停此¶
六月來十月去歳歳如此¶
<pb:KR3k0012_SBCK_771-2b>¶
雷次宗豫章記曰望蔡縣有一石室入室十餘里得水廣¶
數十歩清深不測邊有筏竹遊者伐竹爲筏過水莫能究¶
其源出好鍾乳¶
淮南子曰方車蹠越乗桴入朝欲無寵不可得也(許填曰/桴木筏)¶
越絶書曰木客大冡者勾踐之兄弟冢也𥘉徙之琅邪使¶
樓舡卒二千八百人松栢以爲桴故曰木客也¶
　　　　　檝¶
說文曰檝舟棹也¶
書曰若濟巨川用汝作舟檝¶
詩曰檜檝松舟¶
方言曰檝或謂之撓或謂之擢¶
吴越春秋曰子胥伐楚因引軍襲鄭治漁者之子在鄭乃¶
還¶
<pb:KR3k0012_SBCK_771-3a>¶
列女傳曰趙簡子南撃荆至河津津吏醉卧不能渡簡子¶
怒將殺之津吏之女姢乃持檝而前走曰妾父聞主君將¶
渡恐風波之起水神動駭故禱祝九江三淮之神不勝杯¶
杓餘瀝醉於此君命之誅願以微軀易父之死簡子將渡¶
用檝少一人姢曰妾居河濟之間重乎丗習舟檝之事願¶
備貟持檝簡子遂與渡中流呤河激之歌簡子乃娉以爲¶
夫人(其母遽曰河水/激揚濟之不易)¶
淮南子曰七尺之檝動大舡者因水爲資也人君發一言¶
之號而令行於民者衆爲資也¶
說苑曰襄城君始封之日衣翠衣帶玉鈎履縞舄立乎流¶
水之上大夫莊辛過而說之曰願把君之手其可乎襄城君¶
作色不言莊辛遷延稱曰君獨不聞鄂君乗青翰之舟張¶
翠蓋㑹鍾鼓之音越人擁檝而歌曰今夕何夕兮寨州水¶
<pb:KR3k0012_SBCK_771-3b>¶
流今日何日兮得與子同舟山有木兮木有枝心恱君兮¶
君不知於是鄂君榆𬒮而擁之舉繡𬒳而覆之襄城君乃¶
奉手進之¶
楊子法言曰灝灝(音/浩)于海濟樓舡之力也航人無檝如航¶
河(李軌注曰喻有/民無禮樂治也)¶
抱朴子曰瓊艘瑶檝無渉川之用金弧玉弦無激矢之能¶
是以斤㓗而無政事者非撥亂之器儒雅而乏治略者非¶
翼亮之才¶
左思吴都賦曰篙(音/髙)工檝師選自閩隅翼御長風狎翫靈¶
胥¶
　　　　　篙¶
方言曰所以刺舡謂之篙¶
盛弘之荆州記曰魚復縣瞿唐灘上有神廟先極靈驗刺¶
<pb:KR3k0012_SBCK_771-4a>¶
史二千石經過皆不鳴鼓角篙旅恐觸石有聲乃以布裹¶
篙頭¶
王韶始興記曰含進公口下流有枯木曰聖鼓上下人以¶
篙犯之者皆虐¶
喻益期與韓豫章牋曰馬伏波昔開道篙跡鑿石猶存¶
　　　　　槳¶
方言曰所以隱擢謂之槳(郭璞注曰摇僧小耕/也江東含呼胡人也)¶
楊泉五湖曰赤檜升棹檀槳細堅¶
　　　　　櫓¶
釋名曰在旁曰櫓櫓旅也用旅力然後舟行也¶
吴志曰吕蒙襲關羽至㝷陽晝伏精兵於䑦&KR1139;中役白衣揺¶
櫓作啇賈服晝夜兼行至羽所置屯候盡収縳之是故羽不¶
聞知遂到南郡¶
<pb:KR3k0012_SBCK_771-4b>¶
　　　　　柂¶
釋名曰舡尾曰柂　也在後見拖曵且弼正舡不使他(戻/也)¶
方言曰舡後曰舳好舳制水也(郭璞曰今江/東呼爲軸也)¶
孫放別傳曰庾公建學校孫君年最㓜入爲學生班在諸¶
生之後公問君何獨居後荅曰不見舡拖耶在後所以正¶
舡¶
㝷陽記曰盧山西嶺有甘泉曽見一拖從山嶺流下此溪¶
中人號爲拖下溪宣穆所遣人見山湖中有敗艑而後拖¶
流下信其不妄¶
孫綽子曰動而不乗不理若汎舟而無拖¶
趙壹嫉邪賦曰奚異渉海之失拖坐積薪而待燃¶
張華遊仙詩曰遊仙迫西極弱水隔流沙雲榜鼓霧拖飃¶
忽陵飛波¶
<pb:KR3k0012_SBCK_771-5a>¶
　　　　　䌫¶
爾雅曰(汎汎楊舟/紼縭維之)紼索也縭緌也(郭璞曰/索也緌)¶
吴書曰甘寜住止常以繒錦䌫舟去輙割弃以示奢¶
　　　　　笮(音鑿)¶
纂文曰竹索謂之笮茅索謂之索¶
釋名曰引舟者曰笮笮作也起舟使動作也〇漢鼓吹曲¶
曰桂樹爲君舡青絲爲君笮木蘭爲君棹黄金錯其間¶
　　　　　㠶¶
釋名曰隨風張幔曰帆帆汎者舟疾汎汎然也¶
韻集曰颿舡張也(颿音凢馬疾歩/也義以與㠶同)¶
長沙耆舊傳曰夏隆仕郡時潘濬爲南征太守遣隆脩書¶
致禮濬飛㠶中流力所不及隆乃於岸邊抜刀大呼指濬¶
爲賊因此𬒳收濬竒其以權変自通解縛賜以酒食¶
<pb:KR3k0012_SBCK_771-5b>¶
吴時外國傳曰從加郍調州乗大伯舶張七㠶時風一月¶
餘日乃入秦大秦國也¶
南州異物志曰外徼人隨舟大小或作四㠶前後沓載之¶
有盧頭木葉如牖形長丈餘織以爲㠶其四㠶不正前向¶
皆使邪移相聚以取風吹風後者激而相射亦並得風力¶
若急則隨冝城減之邪張相取風氣而無髙危之慮故行¶
不避迅風激波所以能疾¶
永嘉記云郡有石帆又有破石傳云古有神人以破石半¶
爲㠶故名石帆¶
吴郡録海記曰海虞縣有穿山下有洞穴髙十丈廣十餘¶
丈山昔在海中行侣舉㠶從穴中過¶
陸景典語曰孤特與水軍一萬從風舉㠶朝發海島暮至¶
呇渚¶
<pb:KR3k0012_SBCK_771-6a>¶
<pb:KR3k0012_SBCK_771-7a>¶
郭璞江賦曰舳艫相接萬里連檣泝洄㳂流或漁或啇也¶
　　　　　五兩¶
淮南子曰若綄(胡管/切)之候風也(許慎曰綄候風扇/也楚人謂之五兩)¶
兵書曰凢候風法以雞羽重八兩建五重旗取羽繫其巓¶
立軍營中¶
郭璞江賦曰氣氛梫於清旭覘五兩之動静¶
　　　　　榜𥙷(孟切)¶
明堂月令曰榜舫人習水者也¶
司馬相如上林賦曰榜人歌聲流喝(烏邁/切)¶
釋名曰舡筌&KR3106;¶
　　　　　桅¶
釋名曰舡前立柱曰桅桅巍也巍巍髙皃也¶
　　　　　筌&KR3106;¶
<pb:KR3k0012_SBCK_771-7b>¶
釋名曰舟中牀以薦物者曰筌言伹有簀也筌牀也其上¶
板曰&KR3106;言所覆衆慮也¶
　　　　　牂柯¶
魏略曰沐並字徳信少有志氣吴將朱然圍樊城遣兵於¶
硯山斫牂柯材兵作食先熟者呼共食後熟者曰不也呼¶
者曰汝欲作沐徳信耶其名乃播異域雖華夏不知者以¶
爲前丗人也¶
華陽國志曰楚頃襄王遣將軍莊蹻泝沅水岀且蘭(且干/余切)¶
以伐夜郎王㭬牂柯擊舡於且蘭旣克夜郎而秦奪楚黔¶
中地無路得歸遂留王之號爲莊王以且蘭有㭬舡牂柯¶
處因改其爲名牂柯¶
異物志曰牂柯者繫舡筏也其山在海中小而髙以繫舡¶
伐也俗人謂之越王䍧柯逺望甚小而髙不似山望之以¶
<pb:KR3k0012_SBCK_771-8a>¶
爲一株樹在水中也¶
㝷陽記曰郡西北有一松楊樹枝條繁茂垂隂數畝傳云¶
陶桓公䍧柯成此樹¶
豫章記新淦(音/紺)縣北二十五里曰封溪今有聶友所伐梓¶
繫着䍧柯處昔聶友於此左右夜照射遇一白鹿友遂射¶
之鹿帶箭走友即躡跡追㝷不得見向箭着一梓樹友即¶
伐樹數斧便有血出而落之梯隨復故創(音/瘡)不可得斷友¶
更多將手刀復伐之輦其梯而焚之樹遂斷斫以二板以¶
還繫着渚下以樟木爲䍧柯後友舡行遇風舡皆没唯友¶
舡獨全㝷看乃向椊板夾扶其舡友大異之後友在京都¶
此板於豫樟來至友許輙有大喜中更異梓板(至輙/有憂)所用¶
樟木爲牂柯者遂生爲樹今猶存其木合抱始到植之今¶
枚條皆向下(板門中亦/述其事)¶
<pb:KR3k0012_SBCK_771-8b>¶
　　　　　泝斗(與<折 t="33"/>同)¶
廣雅曰泝斗謂之栕(以之/切)¶
纂文曰杼水斗也¶
太平御覽卷第七百七十一¶
<pb:KR3k0012_SBCK_771-9a>¶
