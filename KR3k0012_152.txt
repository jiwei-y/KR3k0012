# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:06.729913
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 152
#+PROPERTY: FILE SB11n0727-152太平御覽-卷之一百五十二.
<pb:KR3k0012_SBCK_152-1a>¶
太平御覽卷第一百五十二　皇親部十八¶
　　　　　公主¶
易㤗卦曰帝乙歸妹以祉元&KR0123;(婦人謂嫁曰歸㤗者隂陽/交秦之時女隨尊位履中)¶
(居順帝乙歸/妹誠合斯義)¶
尚書堯典曰&KR0117;降二女于嬀汭嬪于虞注云降下也嬪婦¶
也(楚辭曰帝子降兮北渚目渺渺/兮愁予王逸注曰黄子堯子也)¶
毛詩曰何彼穠矣美王&KR0078;也雖則王&KR0078;亦下嫁於諸侯車¶
服不繫其夫下王后一等猶執婦道以成肅雍之德也何¶
彼穠矣棠棣之華&KR0154;不肅雝王&KR0078;之車何彼穠矣華如桃¶
李平王之孫齊侯之子¶
春秋左傳曰襄四年曰昔虞閼父爲周陶正以服事我先¶
王(閼父舜之後當周之/興閼父爲武王陶正)我先王頼其利器用也與其神明¶
之後也(舜聖故謂/之神明)庸以元女大&KR0078;配胡公(庸用也元女武/王之長女胡公)¶
<pb:KR3k0012_SBCK_152-1b>¶
(閼父之/子滿也)而封諸陳以備三恪(周得天下封夏殷二王後又/封舜後謂之恪并二王後爲)¶
(三國其禮轉降示/敬而巳故曰三恪)¶
又莊元年曰單伯送王&KR0078;(王將嫁女于齊命魯爲主故單/伯送天子嫁女於諸侯使同姓)¶
(諸侯主之不親/昏尊卑不敵)築王&KR0078;之館于外¶
公羊傳曰天子嫁女于諸侯天子至尊不自主婚必使諸¶
侯同姓者主之¶
　　　　　　　史記曰婺女天孫也¶
又曰公叔相魏尚魏公主而害呉起公叔之僕曰易去也¶
魏相曰奈何其僕曰呉起爲人節廉而自喜也君因先與¶
武侯言曰夫呉起賢人也而侯之國小又與強&KR0087;壤界竊¶
恐呉越之無留心也侯即曰奈何因謂侯曰恐試近以公¶
主起有留心則必愛無留心則必辭侯以此卜之君因召¶
呉起而與歸即令公主怒而輕君起見公主之輕君也則¶
<pb:KR3k0012_SBCK_152-2a>¶
必辭於是呉起見公主之賤魏相果辭魏武侯魏武侯疑¶
之而不信也¶
又曰李斯長男由爲三川守諸男皆尚&KR0087;公主諸女悉嫁¶
諸公子由告歸咸陽斯置酒于家百官長皆前爲壽門庭¶
車&KR0016;以千數¶
漢書曰單于兵強數苦北邊上問婁敬敬曰陛下誠能以¶
嫡公主妻單于厚奉遺之彼知漢女送厚蠻夷必慕以爲¶
閼氏生子必爲太子豈曾聞外孫與大父抗禮哉¶
又曰周勃下廷尉吏侵辱之勃以千金與獄吏獄吏迺書¶
牘背示之曰以公主爲證公主孝文女也勃子勝尚之故¶
獄吏敎引爲證¶
又曰宣平侯張敖尚惠帝姊魯元公主有女惠帝即位吕¶
太后欲爲重親以公主女配帝¶
<pb:KR3k0012_SBCK_152-2b>¶
又曰孝武衛皇后字子夫爲平陽主謳者武帝即位數年¶
無子過平陽主旣飲謳者進帝獨&KR0003;子夫帝起更衣子夫¶
侍尚衣軒中得幸還坐甚忻賜平陽主金千斤子夫上車¶
主拊其背曰行矣強飯勉之即貴願無相忘¶
又曰烏孫以馬千疋娉女漢元封中遣江都王建女細君¶
爲公主以妻焉賜乗輿服御物爲備官屬侍御數百人贈¶
送甚盛烏孫昆莫以爲右夫人公主至其國自治宫室昆¶
莫年老言語不通公主悲愁自爲作歌天子聞而憐之遣¶
使持帷帳錦繡給遺焉¶
又曰林慮公主子昭平君尚武帝女夷安公主林慮病困¶
以金千斤錢千萬爲昭平君豫贖死罪帝許之林慮公主¶
卒昭平日驕醉殺主傅母繫獄廷尉上請左右爲言前入¶
贖陛下許之帝曰吾弟老有是一子死以囑我故於是爲¶
<pb:KR3k0012_SBCK_152-3a>¶
之垂涕良乆曰法令先帝所造因弟故而誣先帝之法吾¶
何靣目入髙廟乎遂可其奏¶
又曰昭帝始立年八歳帝長姊鄂邑盖長公主居禁中共¶
養帝盖公主私通客河間丁外人上與大將軍聞之不絶¶
主懽有詔外人侍長公主¶
又曰初帝姑館陶公主號竇大主堂邑侯陳午尚之午死¶
主寡居年五十餘矣董偃始與母以賣珠爲事年十三隨母¶
出入主家左右言其姣好召見曰吾爲母養之因留第中¶
敎書計相馬御射頗讀傳記至年十八冠出則執轡入則¶
侍內爲人温柔愛人以故諸公接之名稱城中號曰董君¶
又曰梁王以至親故得自置相二千石出入遊戲僭於天¶
子天子聞之心不善太后知帝弗善迺怒梁使者弗見按¶
責王所爲梁使見太長公主(如淳曰景/帝姊也)而泣曰何梁王爲¶
<pb:KR3k0012_SBCK_152-3b>¶
人子之孝爲人臣之忠太后曾不省也長公主具以告太¶
后太后喜爲帝言之帝心迺解¶
又曰烏孫公主遣女來至京師學鼔琴漢遣侍郎樂奉送¶
主女過&KR0027;兹&KR0027;兹前遣人至烏孫求公主女未還㑹女過¶
&KR0027;兹&KR0027;兹王器留不遣復使使報公主公主許之後公主¶
上書願令女比宗室入朝而&KR0027;兹王絳賔亦愛其夫人上¶
書言得尚漢外孫爲昆弟願與公主女俱入朝後數来朝¶
賀樂漢衣服制度歸其國治宫室作徼道周衛出入傳呼¶
如漢家儀外國胡人皆曰驢非驢馬非馬&KR0002;&KR0027;兹王所謂¶
騾也¶
又曰薛宣封爲侯時妻死而敬武馬公主寡居上令宣尚¶
焉及宣免歸故郡公主留京師後宣卒公主上書願還宣葬¶
延陵奏可其子況私從燉煌歸長安㑹赦因留與主私亂¶
<pb:KR3k0012_SBCK_152-4a>¶
後漢書曰漢制皇女皆封縣公主儀服同列侯其尊崇者¶
加號長公主儀服同蕃王諸王女皆封縣亭公主儀服同¶
郷亭侯肅宗唯特封東平憲王蒼瑯瑘孝王京女爲縣公¶
主其後安帝桓帝妹亦封長公主同之皇女皇女封公主¶
者所生之子襲母封爲列侯皆傳國于後郷亭之封則不¶
傳襲¶
又曰光武姊湖陽公主新寡帝與共論朝臣微觀其意主¶
曰宋公威容德器羣臣莫及帝曰方且圖之後宋&KR0042;&KR0013;引¶
見帝令主坐屏風後因謂&KR0042;曰喭言貴易交冨易妻人情¶
乎&KR0042;曰臣聞貧賊之交不可忘糟糠之妻不下堂帝顧主¶
曰事不諧矣¶
又曰董宣爲洛陽令時湖陽公主蒼頭白日殺人因匿主¶
家吏不能得及主出行而以奴驂乗宣於夏門候之乃駐¶
<pb:KR3k0012_SBCK_152-4b>¶
車叩馬以刀畫地大言數主之失叱奴下車因杖殺之主¶
即還宫訴帝帝大怒召宣欲箠殺之宣叩頭曰願乞一言¶
而死帝曰欲何言宣曰陛下聖德中興而縱奴殺良民將¶
何以治天下乎臣不須箠請得自殺即以頭擊楹血&KR0013;靣¶
帝令小黃門持之使宣叩頭謝主宣不從帝強使頓之宣¶
兩手據地終不肯俯主曰文叔爲白衣時藏亡匿死吏不敢¶
至門今爲天子威不能行一令乎帝&KR0015;曰天子不與白衣¶
同¶
又曰鄧晨初娶丗祖姊元及漢兵起晨將賔客㑹&KR0068;陽兵¶
敗丗祖即位封晨房子侯帝又感悼姊没於亂兵追封謚¶
元爲新野節義長公主立廟于縣西封晨長子汎爲呉房¶
侯以奉公主之祀¶
又曰竇憲字伯度女弟立爲皇后憲恃宫掖聲勢遂以賤¶
<pb:KR3k0012_SBCK_152-5a>¶
直請奪沁水公主園田主逼畏不敢計後肅宗駕出過園¶
指以問憲憲喑嗚不能對¶
又曰班始尚清河孝王女隂城公主順帝之姑貴驕&KR0075;亂¶
與所嬖人居帷中召始入使伏牀下始積怒永建五年遂¶
抜刀殺主帝大怒腰斬始同産皆弃市¶
又曰竇融長子䄓尚内黄公主子勲尚東海恭王彊女比¶
陽公主又子固亦尚世祖女&KR0314;陽公主竇氏一公兩侯三¶
主親戚功臣中莫與爲比¶
又曰皇女義王建武十五年封舞陽公主適延陵郷侯大¶
僕梁松(舞陽縣屬潁川郡松梁統之子其傳云尚光武女/舞隂公主又鄧訓傳舞隂公主子梁扈有罪與交)¶
(通此云/舞陽誤)松坐誹謗誅¶
又曰皇女中禮十五年封&KR0314;陽公主適顯親侯大鴻臚竇¶
固(&KR0314;陽屬南陽郡顯親縣/屬漢陽郡固竇融子)肅宗尊爲長公主¶
<pb:KR3k0012_SBCK_152-5b>¶
皇女紅夫十五年封館陶公主適駙馬都尉韓光光坐與¶
淮陽王延謀反誅¶
又曰館陶公主爲子求郎明帝不許而賜錢千萬謂羣臣¶
曰郎官上應列宿出宰百里有非其人則民受其殃是以¶
難之也¶
又曰明帝永平二年少府隂就子豐殺妻酈邑公主就坐¶
自殺¶
續漢書曰印璽綬王公玉匣銀縷夫人貴人長公主絧縷¶
謝承後漢書曰楊喬爲尚書容儀偉麗數上書言政事桓¶
帝愛其才貌詔妻以公主喬固讓不聽遂閇口不食七日¶
而死¶
魏志曰明帝愛女淑薨追封謚淑爲平原公主爲之立廟¶
魏略曰初東阿王植到&KR0028;自念有過冝當謝帝乃留其從¶
<pb:KR3k0012_SBCK_152-6a>¶
官着&KR0028;東將兩三人微行見清河公主欲因主以謝而&KR0028;¶
吏以聞帝使人逆之不得太后以爲自殺也對帝泣下¶
魏末傳曰何晏婦金郷公主即晏同母妹公主賢明謂其¶
母沛王太妃曰晏爲惡日甚將不保身母&KR0015;曰汝得無妬¶
晏耶俄而晏死有一男年五六歳宣王遣人録之晏婦藏¶
其子王宫中向使者搏頰乞之使者具以白宣王宣王亦¶
聞晏婦有先見之言心常嘉之且爲沛王故特原不殺¶
呉志曰朱據字子範呉郡人有姿貌乃尚公主拜左將軍¶
封雲陽侯謙虚接士輕財好施¶
晉書曰王濟字武子少知名尚武帝妹常山公主公主妬¶
忌兩目失明終無子¶
又曰武帝勑衛瓘第四子宣尚繁昌公主瓘自以諸王之¶
故胄婚對微素抗表固辭不許¶
<pb:KR3k0012_SBCK_152-6b>¶
又曰孫秀子㑹年二十爲射聲校尉尚帝女河東公主公¶
主母喪未朞便納娉禮㑹形貌短陋奴僕之下者初時與¶
冨室兒於城西販馬百姓忽聞其尚主莫不駭愕¶
又曰桓温尚南康公主温與&KR0067;翼友善&KR0106;相期以寧濟之¶
事翼甞薦温於明帝曰桓温少有雄略願陛下勿以常壻¶
畜之冝委以方邵之任託其&KR0042;濟艱難翼卒以温爲都督¶
荆梁四州諸軍事¶
又曰武帝爲晉陵主求壻王珣曰謝混雖不及劉眞長不¶
減王子敬帝曰如此便足㑹帝崩&KR0061;崧欲以女妻之珣曰¶
卿莫近禁臠¶
臧榮緒晉書曰賈后二女宣華女彦封宣華&KR0042;農郡公主¶
女彦年八歳聦明歧嶷便能書學諷誦詩論病困賈后欲¶
議封女彦語后曰我尚小未及成人禮不用公主及薨謚¶
<pb:KR3k0012_SBCK_152-7a>¶
哀獻皇女以長公主禮送葬¶
又曰孝懷詹事裴紹息猷尚榮陽長公主紹字承伯秀從¶
兄子猷不願㛰聞詔在中書即娉温嶠妹中丞傅宣奏猷¶
大不敬¶
又曰帝之姑姊妹皆爲長公主加緑綬¶
晉中興書曰王敦字處冲尚武帝女襄城公主天下大亂¶
敦將還臺悉以主嫁時侍婢百餘人配給將士金寳一時¶
弃梋¶
又曰臨海公主惠帝第四女羊皇后所生初封清河公主¶
未出適值永嘉亂傳賣長城民錢温温以送女女遇主甚¶
酷主自告呉興太守周禮以聞於是殺温及女適譙國曹¶
統¶
又曰南康宣公主興男明帝長女&KR0067;后所生初封遂安縣¶
<pb:KR3k0012_SBCK_152-7b>¶
主適桓温¶
又曰新安愍公主道福簡文第三女徐淑媛所生適桓濟¶
重適王獻之¶
晉讃曰初衛瓘子宣尚世祖女繁昌公主宣遇黄門不厚¶
致有讒構楊駿欲專朝政諷内外奪宣公主瓘由此去位上¶
㑹諸妃主議問主宣待汝薄今欲離汝意云何主素訥不¶
能自申但泣泣是不欲離諸主因言泣是婦人重於再出¶
故泣耳於是遂離與姑妹書稱故新婦¶
宋書曰公主納徴虎豹皮各一¶
又曰王偃字子游母晉孝武帝女弟鄱陽公主宋受禪封¶
永成君偃尚宋武帝第二女呉興長公主諱榮男常倮偃¶
&KR0350;諸庭樹時天夜雪噤凍乆之偃兄恢排閤告主乃免偃謙¶
虚恭謹不以世事&KR0028;懷位右光禄大夫贈開府儀同三司子¶
<pb:KR3k0012_SBCK_152-8a>¶
藻位東陽太守尚文帝第六女臨川長公主諱英媛公主¶
性妬而藻別愛左右人呉崇祖景和中主讒之於廢帝藻¶
下獄死主與王氏離婚¶
又曰何瑀尚武帝少女䂊章康長公主諱次男公主先適¶
徐喬美容色聦敏有智數文帝丗禮待特隆瑀豪競於時¶
與平昌孟靈休東海何勗等並以輿馬相尚公主與瑀情¶
愛隆密何氏踈戚莫不霑&KR0013;恩紀¶
又曰趙倩尚文帝第四女海鹽公主甚愛重倩甞因言戲¶
以手擊主事上聞文帝離婚¶
又曰禇湛之字休&KR0007;秀之子也尚宋武第七女治安公主¶
拜駙馬都尉著作佐郎公主薨復尚武帝第五女呉郡宣¶
公主諸尚主者並因丗胄不必皆有才能湛之謹實有意¶
幹故爲文帝所知歷顯位¶
<pb:KR3k0012_SBCK_152-8b>¶
¶
太平御覽卷第一百五十二¶
