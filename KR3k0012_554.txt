# -*- mode: mandoku-view -*-
#+TITLE: 太平御覽
#+DATE: 2015-09-23 10:14:03
#+PROPERTY: LASTPB  <md:KR3k0012_SBCK_552-1a>
#+PROPERTY: JUAN 555

¶
<md:KR3k0012_SBCK_554-1a>¶
<pb:KR3k0012_WYG_554-1a>
欽定四庫全書
　太平御覽卷五百五十四¶
　　　　　　　　　　　　宋　李昉等　撰
　　禮儀部三十三¶
　　　　葬送二¶
東觀漢記曰鄧𢎞薨有司復請加諡曰昭成君發五校
輕¶車騎士為陳至葬所所施皆如霍光故事皇太后皆
令黄門¶輓送
<pb:KR3k0012_WYG_554-1b>
謝承後漢書曰鄧晨尚世祖姨新野公主主為王莽兵
所¶害及薨詔備主官屬法駕迎主魂與晨合葬於北邙¶
謝承後漢書曰馬援卒後有人上書譖之者援妻孥惶
怖¶不敢以䘮還舊塋裁買城西數畆地槀葬已賔客故¶
人莫敢弔㑹援妻子草索相連詣闕請罪帝乃出訟書
以¶示之方知所坐上書訴寃前後六上辭甚哀切然後
得葬¶
謝承後漢書曰崔瑗為濟北相光禄大夫杜喬為八使
<pb:KR3k0012_WYG_554-2a>
循<md:KR3k0012_SBCK_554-1b>¶行郡國以贓奏瑗徴詣廷尉瑗乃上書自訟得理出
㑹病卒¶臨終顧命子實曰夫禀天地之氣以生及其終
也歸精於¶天還骨於地何地不可藏形骸勿歸鄉里實
奉遺令遂留¶葬洛陽初崔實父卒摽賣田宅起塜塋立
碑頌葬訖資産¶竭盡因窮困以𣙜酤鬻為業時人多以
此譏之實終不改¶亦取足而已不致盈餘¶
謝承後漢書曰陳寵為廣漢太守先是洛縣城南每隂
雨¶嘗有哭聲聞於府中積數十年寵聞而疑其故使吏
<pb:KR3k0012_WYG_554-2b>
按行¶還言值衰亂時此下多死亡者而骸骨不得收葬
儻在於是¶寵惻然矜之即勅盡歛葬之自是哭遂絶¶
華嶠後漢書曰楊震為太尉中常侍樊豐等驕恣震常
切¶諌由是共構譖震策罷遣歸本郡遂仰鳩薨薨日有
大鳥¶來止樹上須臾下地安行到柩前正立位頭旁人
共更撫<md:KR3k0012_SBCK_554-2a>¶抱終不驚駭鳥蒼色頸去地五六尺舒翅廣一
丈三尺莫¶有能名者葬畢飛去¶
范&KR0110;後漢書曰范冉一名丹臨命遺勅其子曰吾生於
<pb:KR3k0012_WYG_554-3a>
昏¶闇之世值乎淫侈之俗生不得在世濟時死則何忍自
同於¶世氣絶便歛斂以時服衣足蔽形棺足周身歛畢
便穿穿¶畢便埋其明堂之奠盂飯寒水飲食之物勿有
所下墳封¶高下令足自隱知我心者李子堅王子炳也
今皆不在制¶之在爾勿令鄉人宗親有所加也¶
范&KR0110;後漢書曰趙咨以病自乞徴拜議郎沈疾京師將
終¶告其故吏朱祗蕭建等薄斂素棺藉以黄壤欲令速
朽早¶歸后土不聽子孫改之朱祗蕭建送䘮到家子𦙍
<pb:KR3k0012_WYG_554-3b>
不忍父¶體與土并合欲更改殯祗建譬以顧命於是奉
行世稱明¶哲<md:KR3k0012_SBCK_554-2b>¶後漢書曰董宣為洛陽令卒於官詔遣使者臨視唯見
布¶被覆屍妻子對哭有大麥數斛弊車一乗帝傷之曰
董宣¶亷潔死乃知之以宣子綬為二千石賜文綬葬以
大夫禮¶
後漢書曰樊宏卒遺勅薄葬一無所用以為棺椁一藏
不¶宜復見如有腐敗傷孝子之心使與夫人同墳異藏
<pb:KR3k0012_WYG_554-4a>
帝善¶其令以書示百官因曰今不順壽張侯意無以彰
其德且¶吾萬歲之後欲以為式¶
後漢書曰袁安父没母使安訪求葬地道逢三書生問
安¶何之安為言其故生乃指一處云葬此地當代為上
公須¶臾不見安異之於是遂葬所指之地故累世隆盛
焉¶
後漢書曰桓榮每疾病帝輙遣使者存問太官太醫相
望於¶道病篤上疏謝恩讓還爵土帝親幸其家問起居
<pb:KR3k0012_WYG_554-4b>
下車擁¶經而前撫榮垂涕賜以牀茵帷帳刀劍衣被良
久乃去自<md:KR3k0012_SBCK_554-3a>¶是諸侯卿大夫問疾者不敢復乗車到門皆
拜牀下榮卒¶帝親自變服臨䘮送葬賜塜塋於首山之
陽¶
後漢書曰李傕重葬董卓於郿并董氏所焚尸之灰合
歛¶一棺而葬之葬日大風雨霆震卓墓流水入藏漂其
棺木¶
後漢書曰王忳字少林(忳音/純)廣漢新都人也忳嘗詣京
<pb:KR3k0012_WYG_554-5a>
師¶於空舍中見一書生疾困愍而視之書生謂忳曰我
當到洛¶而被病命在須臾腰下有金十斤願以相贈死
後乞藏骸¶骨未及問姓名而命絶忳鬻金一斤營殯葬
餘金悉置¶棺下人無知者後歸數年縣署忳大度亭長初
到之日有馬¶馳入亭中而止其曰大風飃一繡被復墮
忳前即言之於¶縣縣以歸忳忳後乗馬到雒縣馬遂奔
走牽忳入他舍主¶人見之喜曰今擒盜矣問忳所由得
馬忳具説其狀并及¶繡被主人悵然良久乃曰被隨旋
<pb:KR3k0012_WYG_554-5b>
風與馬俱亡卿何隂德<md:KR3k0012_SBCK_554-3b>¶而致二物忳自念有葬書生事
因説之并道書生形貌¶及埋金之處主人大驚號曰是
我子也姓金名彦前往京¶師不知所在何意卿乃葬之
大恩久不報以彰卿德耳¶忳悉以被馬還之彦父不取
又厚遺忳忳辭讓而去¶
後漢書曰范式字巨卿與張元伯為友元伯疾篤同郡¶
郅君章殷子徵晨夜省疾視之元伯臨盡歎曰恨不見
吾¶死友尋而卒式忽夢見元伯𤣥冕垂纓履屣而呼曰
<pb:KR3k0012_WYG_554-6a>
巨卿¶吾以某日死當以某時葬永歸黄泉子未我忘豈
能相及¶式怳然覺寤悲歎泣下具告太守請往奔䘮投
其葬日馳¶往赴之式未及到而䘮已發引既至壙將窆
而柩不肯進¶其母撫之曰元伯豈有望耶遂停柩移時
乃見有素車白¶馬號哭而來其母望之曰是必范巨卿
也即至叩䘮言曰¶行矣元伯死生路異永從此辭㑹葬
者千人咸為揮涕式<md:KR3k0012_SBCK_554-4a>¶因執紼而引柩於是乃前式遂留
止塜坎為脩墳樹
<pb:KR3k0012_WYG_554-6b>
後漢書曰繆彤汝南召陵人也太守隴西梁湛召為决
曹¶吏安帝初湛病卒官彤送䘮還隴西始葬㑹西羌反
叛湛¶妻子悉避亂他郡彤獨留不去為起墳塜乃潛穿
井傍以¶為窟室晝則隱竄夜則負土及賊平而墳已立
其妻子意¶彤已死還見大驚闗西咸稱傳之共給車馬
之資彤不受¶而歸¶
後漢書曰張覇蜀郡成都人也為㑹稽太守後被徴四
遷為¶侍中卒年七十遺詔諸子曰昔延州使齊子死嬴
<pb:KR3k0012_WYG_554-7a>
博因坎¶路則遂以葬焉今蜀道阻遠不宜歸塋可止此
葬足藏齒¶髪而已務遵速朽副我本心人生一代但當
畏敬於人若¶不善加已直為受之諸子承命葬於河南
梁縣因遂家焉¶
後漢書曰公孫瑞理王允等事曰興平二年秋朝廷以
九<md:KR3k0012_SBCK_554-4b>¶月九日引見公卿近臣飲宴離席前説故司徒王允
故司¶𨽻王琬並有功於國可聽允恭等葬¶
魏畧曰田豫病亡戒其妻子曰葬我必西門豹邊妻子
<pb:KR3k0012_WYG_554-7b>
難¶之曰西門豹古之神人那可葬其所豫曰豹所履行
正與¶我等耳使死而有靈必與我善妻子從之¶
魏畧曰郝昭字伯通病亡遺令戒其子凱曰吾為將知
將¶不可為也吾數發塜取其木以為攻戰具又知厚葬
無益¶於死者也汝必斂以時服死復何在耶今去本墓
遠東西¶南北在汝而已矣¶
魏畧曰沐德信年六十餘自慮無常豫作終制誡其子
以¶儉葬至嘉平中病甚臨困又勅豫掘埳誡氣絶令二
<pb:KR3k0012_WYG_554-8a>
人舉¶尸即塪絶哭泣之聲止婦人送又誡後亡者不得
入藏不¶得封樹妻子皆遵之<md:KR3k0012_SBCK_554-5a>¶魏志曰征東將軍王基母卒詔秘凶問迎其父豹䘮合
葬¶洛陽追賜豹北海太守¶
魏志曰邴原字根矩北海人太祖辟司空掾原女早亡
時¶太祖愛子倉舒亦没太祖欲令合葬原辭曰合葬非
禮也¶原之所以自容於明公公之所以待原者以能守
訓典而不¶易也若聽明公之命則是凡庸也明公焉以
<pb:KR3k0012_WYG_554-8b>
厚為太祖乃¶止¶
魏志曰任城王章葬賜鸞路龍旗虎賁百人如漢東平
王¶故事¶
魏志曰徐邈為光禄大夫數歲即拜司空固不受以大
夫¶薨于家用公禮諡曰穆侯¶
魏志曰裴潛薨贈太常子秀遵遺令葬中唯置一坐瓦
器數¶枝其餘一無所設也<md:KR3k0012_SBCK_554-5b>¶王隱晉書曰魏舒字陽元為冀州刺史入代山濤為侍
<pb:KR3k0012_WYG_554-9a>
中¶舒三取妻皆先亡是歲自表乞假還本郡葬妻上曰
舒當¶左右朝政不宜逺還鄉里舒素漬貧不營財産頓
舉衆䘮¶必無以自供其賜葬地一頃錢五十萬¶
王隱晉書曰皇甫謐篤終論曰氣絶之後便時服幅巾
以¶蘧蒢裹尸復卷三重麻繩約二頭置尸靈牀上擇不
毛之¶地穿坑十尺長一丈二尺廣六尺坑訖去牀下屍
平生之¶物皆無自隨唯賫孝經一卷示不忘孝道¶
王隱晉書曰杜預薨遺令曰吾往為公使過密縣邢山
<pb:KR3k0012_WYG_554-9b>
之¶上有塜聞耕者云是鄭大夫祭仲或子産之塜也遂
帥從¶者登而觀焉其造塜居山之嶺四望周達連山體
南北之¶正而邪東北向新鄭城意不忘本也藏無珎寶
不取於重¶深君子尚其儉小人無利可動厯千載無毁
儉之制也吾<md:KR3k0012_SBCK_554-6a>¶去春入朝因自營洛陽城東首陽之南為
將來兆域而所¶得地中百小山上無舊塜北髙顯雖未
足比邢山然東奉¶二陵西瞻宫闕南觀伊洛北望夷叔
曠然遠覽情之所安¶也故遂表樹開道為一定之制取
<pb:KR3k0012_WYG_554-10a>
法於鄭大夫欲以儉自完¶耳棺器小斂之事皆當稱此¶
王隱晉書曰馬隆字孝興東平人也少有智勇門寒無
仕¶路兖州刺史令狐愚坐事死舉州無敢送䘮者唯隆
以武¶吏託稱家客殯送䘮葬種栢三年禮畢迺還舉州
皆慚¶
王隱晉書曰徐苗以永寧三年春亡遺令濯内巾澣衣
榆¶棺雜塼露車載柩葦席瓦器而葬
晉¶¶陽秋曰荀粲亡時年二十九性簡實不能與常人交
<pb:KR3k0012_WYG_554-10b>
接¶所交者一時俊傑至葬夕赴者裁十餘人皆同時知
名士¶也哭之感動路人<md:KR3k0012_SBCK_554-6b>¶漢晉陽秋曰司馬師葬曹髦於洛陽西北三十里屈澗
之¶濵下車數乗不設旒旐百姓相聚而觀之曰前所殺
天子¶也或掩面而泣¶晉諸公讃曰賈后女宣華公主葬用
羽葆鼓吹熊渠佽飛為¶鹵薄¶
晉書曰石苞以泰始八年薨預為終制曰延陵薄葬孔
子¶以為達禮華元厚葬春秋以為不臣古之明義也自
<pb:KR3k0012_WYG_554-11a>
今死¶亡者皆斂以時服不得兼重又不設牀帳明器窆
後復土¶滿坎不得起墳種樹¶
王隱晉書曰庾峻遺勅子珉曰朝卒暮殯幅巾布衣葬
不¶擇日珉奉遺命殮以時服¶
晉中興書曰劉驎之少有信義去家百餘里有一獨嫗
病¶將死歎息謂人曰誰當埋我唯有劉長史耳何由令
知驎<md:KR3k0012_SBCK_554-7a>¶之先聞有病故往候之值其命終乃身為治棺殯
送其仁¶愛惻隱若此也
<pb:KR3k0012_WYG_554-11b>
王隱晉書曰蘇韶安平人也為中牟令第九子名節晝
日¶見韶入乗馬介黄練衣曰吾欲改葬乃為書授節曰
吾性¶好愛京洛每往來瞻覩芒山上樂哉乎此萬代之
基也北背¶孟津洋洋之河南望天邑濟濟之盛此志雖未
言銘之於¶心不圖奄忽所懐未果前至十月可速改葬
買數畆地便¶自足矣¶
晉書曰成都王頴死其後汲桑害東嬴公騰稱為頴
報讎¶遂出頴棺載之於軍中每事啟靈以行軍令桑棄
<pb:KR3k0012_WYG_554-12a>
騰棺於¶故井中頴故臣救取之改葬於洛陽¶
晉中興書曰王導薨詔給九旒輼輬車黄屋左纛前後
羽¶葆鼓吹輓歌兩部虎賁班劍百人中興名臣莫與為
比也<md:KR3k0012_SBCK_554-7b>¶晉中興書曰初温嶠葬豫章朝議以嶠首受顧命功濟
社¶稷宜還陪陵官為起塜太尉偘上疏停其移葬詔從
之至¶嶠後妻何氏卒便載嶠䘮還都詔令葬建平陵
北并贈¶嶠二妻王氏何氏始安夫人印綬云
<pb:KR3k0012_WYG_554-12b>
　
　
　
　
　
　
　
　太平御覽卷五百五十四
