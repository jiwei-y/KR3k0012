# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:04.265783
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 102
#+PROPERTY: FILE SB11n0727-102太平御覽-卷之一百二.
<pb:KR3k0012_SBCK_102-1a>¶
太平御覽卷第一百二¶
　　皇王部二十七¶
　　　後魏太宗明元皇帝丗祖太武皇帝¶
　　　髙宗文成皇帝¶
　　　　　太宗明元皇帝¶
後魏書曰太宗明元皇帝諱嗣太祖道武皇帝之長子母¶
曰劉貴人登國七年生雲中宫太祖晚有男聞而大恱乃¶
大赦天下帝明叡寛毅非禮不動太祖甚竒之天興六年¶
封曰齊王加車&KR0016;大將軍拜相國&KR0004;帝母旣賜死太祖乃¶
召帝告曰昔漢武帝將立其子而殺其母不令婦人預國¶
政使外家爲亂汝當繼統故吾逺同漢武爲長乆之計帝¶
素純孝哀泣不能自勝太祖怒之帝還宫哀不自止日夜¶
號泣太祖知又召之帝欲入左右諌曰孝子事父小杖則受¶
<pb:KR3k0012_SBCK_102-1b>¶
大杖則避之今陛下怒盛入或不測䧟帝於不義不如且¶
出待和解而進不晚也帝從之乃遊行於外天賜六年冬¶
十月即皇帝位大赦改元爲永興元年追尊皇妣爲宣穆¶
皇后公卿大臣先罷歸第不與朝者悉復登用之是年乞¶
伏乾歸自稱𥘿王海夷馮䟦僣號天王國稱大燕三年春¶
二月詔曰衣食足知榮辱夫人飢寒切巳惟恐朝夕不濟¶
所急者温飽而巳何暇及於仁義之事乎王敎之多違蓋¶
由於此非夫耕婦織内外相承何以家給人足矣其簡宫¶
人非所當御及執作𠆸巧自餘悉岀以賜鰥民三月詔侍¶
臣常佩劒四年二月登虎圈射虎夏四月宴羣臣於西宫¶
使各獻言勿有所諱秋七月東廵置四廂大將又於十二¶
時置十二小將以山陽侯奚斤元城公元屈行左右丞相¶
是&KR0010;沮渠蒙遜僣稱河西王神瑞元年春正月以慎瑞頻集¶
<pb:KR3k0012_SBCK_102-2a>¶
改年大赦二年六月幸去畿陂觀漁次于濡源(立)臺遂射¶
白熊于頽牛山獲之幸赤城親見長老問民之疾苦復租¶
一年南次石亭幸上谷問百年訪賢俊復田租之半壬申¶
幸𣵠鹿登橋山觀温泉使以太牢祠黄帝唐尭廟幸廣寗¶
事如上谷登廣寗之暦山以太牢祠虞舜廟帝親加禮焉¶
㤗常元年六月帝自鹿陂西行大獵于牛川發釡山臨殷¶
繁水而南觀于九十九泉三年春正月帝自長川詔護髙¶
車郎將薛䌓率髙車丁零十二部大人衆二萬北至弱水¶
招懐伐叛降者二千餘落獲牛馬二萬餘頭是年赫連勃¶
勃僣稱皇帝四年夏四月車駕有事於東廟逺蕃助𥙊者¶
數百國五月詔曰宣武皇帝體得一之𤣥遠應自然之冲¶
妙配純化而御丗演大道以宣風大行大名未盡盛羙其¶
改宣曰道更上尊謚曰道武皇帝是年劉&KR0073;廢殺其主司¶
<pb:KR3k0012_SBCK_102-2b>¶
馬徳文僣稱皇帝自號爲宋七年夏四月封皇子燾爲太¶
平王拜相國&KR0004;帝服寒食散頻年動發不堪萬機五月詔皇¶
太子臨朝聽政冬十月車駕南廵出自天門𨵿路&KR0106;嶺四¶
方蕃附大人各率所部從者五萬餘人十有一月皇太子¶
親統六軍出鎮塞上八年二月築長城於長川之南起自¶
赤城西至五原延袤二千餘里備置戍衛三月田於鄴南¶
韓陵山幸汲郡至于坊頭濟自靈昌津幸陳留東郡濟河¶
而北西之河内造浮橋於治坂津夏四月幸成臯觀虎牢¶
而城内乏水懸綆汲河帝令連艦上施轒輼絶其汲路(轒/符)¶
(分切輼於云/切兵車也)又穿地道以奪其井丁&KR1067;幸洛陽觀石經蠻¶
王梅安率渠帥數千人来朝閏月還幸河内北登太行幸¶
髙都晉陽賜百官王公巳下至於厮賤無不霑洽五月還¶
次鴈門皇太子率留臺王公迎于句注之北庚寅車駕至¶
<pb:KR3k0012_SBCK_102-3a>¶
自南廵冬十月廣西宫起外牆周廽二十里是&KR0010;民飢詔¶
所在開倉賑給十有一月帝崩於西宫在位十五年時年¶
三十二遣詔以司空奚斤所獲軍實賜大臣自司徒長孫¶
嵩巳下至于士卒各有差十二月上謚曰明元皇帝𦵏于¶
雲中金陵廟稱太宗帝禮愛儒生好覽史傳以劉向所撰¶
&KR0003;苑新序於經典正義多有所闕乃撰新集三十篇採摭¶
經史該洽古義兼資文武焉¶
　　　　丗祖太武皇帝¶
後魏書曰丗祖太武皇帝諱燾太宗明元皇帝長子也母¶
曰杜貴嬪天賜五年生於東宫體貌瓌異太祖竒而恱之¶
曰成吾業者此子也㤗常七年四月封太平王五月爲監¶
國太宗有疾命帝㹅攝百揆聦明大度意豁如也八年十¶
一月即皇帝位大赦天下十有二月追尊皇妣爲密皇太¶
<pb:KR3k0012_SBCK_102-3b>¶
后進司徒長孫嵩爵爲北平王司空奚斤爲冝城王藍田¶
公長孫翰爲平陽王其餘普增爵位各有差始光元年夏¶
四月東廵幸大寗二年三月尊保母竇氏曰保太后營故¶
東宫爲萬壽宫起永安安樂二殿臨望觀九華堂&KR0004;造新¶
字千餘詔曰昔帝軒刱制造物乃命倉頡因鳥獸之跡以¶
立文字繼歷乆逺傳習多失其真今制定文字丗所用者¶
頒下逺近永爲揩拭是年赫連屈丐死子昌僣立三年春¶
二月起太學於城東祠孔子以顔淵配十有一月帝率輕¶
&KR0016;二萬襲赫連昌至其城下徙萬餘家而還十有二月武¶
都氐王楊𤣥及沮渠蒙遜等皆遣使内附四年春赫連昌¶
遣其弟平原公定率衆二萬向長安帝聞之乃遣就隂山¶
伐木大造攻具二月車駕還宫三月遣髙源王禮鎮長安¶
詔執金吾桓貸造橋於君子津五月車駕西討赫連昌濟¶
<pb:KR3k0012_SBCK_102-4a>¶
君子津至于黒水帝親祈天告祖宗之靈而誓衆焉六月¶
昌引衆出城大破之車駕入城虜昌羣弟及其諸母姊妹¶
妻妾宫人萬數府庫珎寳車旗器物不可勝計八月車駕¶
至自征飲至䇿勲告於宗廟班軍實以賜留臺百寮各有¶
差冬十一月以氐王楊𤣥爲都督荆梁益寧四州諸軍事¶
假征南大將軍梁州刺史南秦王神䴥(音/加)元年春正月以¶
天下守令多行非法精選忠良悉代之二月改元是歳皇¶
子晃生三年春正月行幸廣寗臨温泉作温泉之歌三月¶
帝聞劉義隆將宼邊乃詔兾定相三州造&KR0657;三千艘簡幽州¶
已南戍兵集于河上以備之秋七月詔諸征鎮將軍王公仗¶
節邊逺者聽開府辟召其次増置吏貟詔大鴻臚卿杜超¶
假節都督兾定相三州諸軍事行征南大將軍太&KR0800;進爵爲¶
王鎮鄴爲諸軍節度九月立宻皇太后廟于鄴甲辰行幸¶
<pb:KR3k0012_SBCK_102-4b>¶
統萬遂徃平涼十一月車駕至平凉先是赫連定將數萬¶
人東御於鄜城留其弟上谷公杜于廣陽公度洛孤城守¶
帝至于凉登北原使赫連昌招喻之杜于不降遂掘壍圍¶
守之十二月定弟杜于度洛孤面縳出降涼平收其珍寳¶
定長安臨晉武功守將皆奔走𨵿中平車駕東還留巴¶
東公延普等鎮安定四年九月加太尉長孫嵩柱國大將¶
軍特進左光禄大夫崔浩爲司徒征西大將軍長孫道生¶
爲司空詔曰頃逆命縱逸方夏未寧戎軍屢駕不遑休息¶
今二㓂摧珍士馬無爲方將偃武修文遵太平之化昩旦¶
思求想遇師輔訪諸有司咸稱范陽盧𤣥愽陵崔綽趙郡¶
李靈河間邢潁滄水髙允廣平㳺雅太原張偉等皆賢雋¶
之胄冠冕州&KR0022;羽儀之用庻得其人任之政事共臻邕熙¶
之羙易曰我有好爵吾與爾縻之如𤣥之比隠跡衡門不¶
<pb:KR3k0012_SBCK_102-5a>¶
曜名譽者盡勑州郡以禮發遣遂徴𤣥等及州郡所遣至¶
者數百人皆差次叙用冬十月詔司徒崔浩改定律令延¶
和元年春正月尊保太后爲皇太后立皇后赫連氏立皇¶
子晃爲皇太子謁於太廟太赦改年大延元年出太祖太¶
宗宫人令得嫁大赦改年六月詔曰去春小旱冬作不茂¶
憂勤尅己祈請靈祗上下咸秩豈朕精誠有感何報應之¶
速雲雨震洒流澤沾渥有鄙婦人持方寸王印詣潞縣侯¶
孫家旣而亡去莫知所在玉色鮮白光照内映印有三字¶
爲龍鳥之形要妙竒巧不𩔖人迹文曰旱疫平推㝷其理¶
蓋神靈之報應也朕用嘉焉比者以來禎瑞仍臻所在非¶
一天降嘉貺將何德以酬之所以内省警震欣懼交懐其¶
令天下大酺五日禮報百神守&KR0800;𥙊界内名山大川上荅¶
天意以求福禄二年十一月行幸棝(音/固)陽驅野馬於雲中¶
<pb:KR3k0012_SBCK_102-5b>¶
置野馬𫟍三年髙麗契丹國龜兹恱服焉𦒿車師栗特䟽¶
勒烏孫渴槃陁鄯善諸國各遣使朝獻奉汗血馬四年春¶
罷沙門年五十巳下五年六月車駕西討沮渠牧犍侍中¶
宜都王穆壽輔皇太子决留臺事八月車駕至姑臧牧犍¶
兄子祖踰城來降乃分軍圍之九月牧犍兄子萬年率麾¶
下來降是日牧犍與左右文武五千人面縛軍門帝解其¶
&KR0350;待之以蕃臣之禮收其城内户口二十餘萬倉庫珎寳不¶
可稱計冬十月車駕東還宫徙凉州民三萬餘家于京師太¶
平眞召元年六月皇孫濬生大赦改元三年春正月帝至道¶
壇親受符籙備法駕旗幟盡青十月封皇子伏羅爲晉王¶
翰爲𥘿王譚爲燕王建爲楚王余爲吴王四年冬十一月¶
詔曰朕承祖宗重光之緒思闡洪基恢隆萬丗自經營天¶
下剪暴除亂掃清不順二十年矣夫隂陽有徃復四時有¶
<pb:KR3k0012_SBCK_102-6a>¶
代謝授子任賢所以休息優隆功臣式固長乆蓋古今不¶
昜之令典也令皇太子副理萬機楤統百揆諸朕功臣勤¶
勞日乆皆當以爵歸第隨時朝請饗宴朕論道陳謨而巳¶
不冝復煩劇職更舉賢俊以備百官主者明爲科制以稱¶
朕心五年春正月皇太子始揔百揆諸上書者皆稱臣詔¶
曰愚民無識信惑妖邪私養師巫挾藏䜟記隂陽圖緯方¶
𠆸之書又沙門之假西戎虚誕生致妖孽非所以一齊政¶
化布淳徳于天下也自王公巳下至於庶人有養沙門師¶
巫及金銀工巧之人在其家者皆遣詣曹不得容匿限今¶
年二月十五日過期不岀師巫沙門身死主人門誅明相¶
宣吿咸使知聞詔曰自頃巳來軍國多事未宣文敎非所¶
以整齊風俗示軌則於天下也今制自王公巳下至於卿士¶
其子息皆詣太學其百工𠆸巧騶卒子息當習其父兄所業¶
<pb:KR3k0012_SBCK_102-6b>¶
不聽私立學校違者師身死主人門誅六年春正月車駕行¶
幸定州引見長老存問之二月遂西幸上黨觀連理樹於¶
𤣥氏十一月遣殿中尚書安定公韓茂率&KR0016;屯相州之陽平¶
郡發兾州民造浮橋於碻(苦交/切)磝(五交/切)津七年二月幸長¶
安存問父老丁亥幸昆明池三月詔諸州坑沙門毁諸佛¶
像徙長安城内工巧二千家於京師車駕旋&KR0942;幸洛水夏¶
四月車駕至自長安毀鄴城五層佛圖於泥像中得玉蠒二¶
其文皆曰受命於天旣壽永昌其一刻其旁曰魏所受漢¶
傳國璽八年六月西征諸將扶風公元處真等八將坐盗¶
没軍資所在虜掠贓各千萬計並斬之九年冬十月以婚¶
&KR0666;奢靡䘮葬過度詔有司更爲科限十有一年春正月行¶
幸洛陽所過郡國皆親對髙年存恤孤寡遂征懸瓠夏四¶
月車駕還宫賜從者及留臺郎吏巳下生口各有差六月¶
<pb:KR3k0012_SBCK_102-7a>¶
誅司徒崔浩九月車駕南伐冬十月車駕濟河詔諸將分¶
道並進使征西大將軍永昌王仁自洛陽岀壽春向書長¶
孫眞趨馬頭楚王建趨鍾離髙凉王郍自青州趨下邳車¶
駕自中道十一月至鄒山劉義隆魯郡太守崔耶利率属¶
城降使使者以太牢祀孔子次于彭城遂趨盱(音/吁)眙(音/怡)十¶
二月車駕至淮詔刈雚葦作筏數萬而濟義隆盱眙守¶
將臧質閉門距守將軍胡崇之等率衆二萬援盱眙燕王¶
譚大破之梟崇之等斬首萬餘級淮南皆降是月永昌王¶
仁攻懸瓠拔之獲義隆守將趙淮送京師斬之車駕臨江¶
起行宫於𤓰歩山義隆使獻百牢貢其方物又請進女於¶
皇孫帝以師婚非禮許和而不許婚使散&KR0016;侍郎夏侯野¶
報之帝詔皇孫爲書致馬通問焉正平元年二月車駕濟河¶
次于魯口皇太子朝於行宫十二月車駕至自南伐飲至䇿¶
<pb:KR3k0012_SBCK_102-7b>¶
勲告於宗廟夏五月大赦六月改年十月封皇孫濬爲髙陽¶
王㝷以皇孫丗嫡不冝在藩乃止改封𥘿王翰爲東平王燕¶
王譚爲臨淮王楚王建爲廣陽王吴王余爲南安王二年二¶
月帝崩於永安宫在位二十九年時年四十五秘不發喪中¶
常侍宗愛矯皇后令殺東平王翰迎南安王余入而立之大¶
赦改元爲承平三月上尊謚曰太武皇帝葬于雲中金陵¶
廟號丗祖冬十月余爲宗愛所賊殿中尚書長孫渴侯與尚¶
書陸麗迎立皇孫是爲髙宗帝生不逮&KR0097;太后及有所識¶
言則悲慟哀感傍人太宗聞而嘉歎曁太宗不豫衣不釋¶
帶性清儉率素服御飲饍取給而巳不好珎麗食不二味¶
所幸昭儀貴人衣無縑綵羣臣白帝更峻京邑城隍以從¶
周昜設險之義又陳蕭何壯麗之&KR0003;帝曰古人有言在德¶
不在險屈丐蒸土築城而朕㓕之豈在城也天下未平方¶
<pb:KR3k0012_SBCK_102-8a>¶
湏民力土功之事朕所未爲蕭何之對非雅言也毎以財¶
者軍國之本無所輕費至於賞賜皆是死事勲績之家親¶
戚愛寵未曽撗有所及¶
　　　　髙宗文成皇帝¶
後魏書曰髙宗文成皇帝諱濬景穆皇帝之長子也母曰¶
閭氏真君元年六月生於東宫帝少聦逹丗祖愛之常置¶
左右號丗嫡皇孫年五&KR0010;丗祖北廵帝在後逢慮帥桎一¶
奴欲加其罰常謂之曰奴今遭我汝宜釋之帥奉命解縛¶
丗祖聞之曰此兒雖小欲以天子自處意竒之旣長風格¶
異常毎有大政常叅决可否正平二年二月中常侍宗愛¶
弑逆立南安王余十月又賊余於殿中尚書長孫渴侯與¶
尚書陸麗奉迎皇孫即帝位於永安前殿改元興安元年¶
十二月&KR0004;復佛法二年二月發京師五千人穿天淵池是¶
<pb:KR3k0012_SBCK_102-8b>¶
月劉義隆子劭殺其父而自立夏五月行幸崞(音/郭)山是月¶
劉邵弟駿殺劭而自立閏月太后赫連氏崩八月詔曰朕¶
以眇身纂承大業即位以來百姓宴安風雨順序邊方無¶
事衆瑞兼呈不可稱數又於内苑獲方寸玉印其文曰子¶
孫長壽羣公卿士咸曰休哉豈朕一人尅臻斯應實由天¶
地祖宗降祐之所致也思與兆庶共兹嘉慶其令民大酺¶
三日諸殊死已下各降罪一等興光元年二月帝至道壇¶
受圖籙七月皇子𢎞生大赦改元太安元年遣尚書穆㐲¶
真等二十人廵行州郡觀察風俗二年春正月立皇后馮¶
氏二月丁巳立皇子𢎞爲皇太子大赦天下三年冬十月¶
將東廵狩詔太&KR0800;常英起行宫於遼西黄山四年春正月¶
至遼西黄山宫二月登碣石山觀滄海大饗羣臣於山上班¶
賞進爵各有差改碣石爲樂遊山築壇記(日/行)於海濵冬十¶
<pb:KR3k0012_SBCK_102-9a>¶
月北廵至隂山有古塜毀發詔曰昔&KR0078;文葬枯骨天下歸¶
仁自今有穿毀墳塜者斬之和平二年正月詔曰刺史牧¶
民爲萬里之表自項毎因發調逼民假貸大啇冨賈射時¶
利旬日之間増嬴十倍上下同通分以閏屋故編户之家¶
困於凍餒豪冨之門日有兼積爲政之弊莫過於此其一¶
切禁絶犯者十疋以上皆死布告天下咸令知禁二月行¶
幸中山遂幸信都車駕所過皆親對髙年問民疾苦詔民¶
年八十以上一子不從役靈丘南有山髙四百餘丈乃詔¶
羣臣仰射山峯無能踰者帝彎弧發矢出山三十餘丈過¶
山南二百二十歩遂刋石勒銘三年冬十月詔曰夫三代¶
之隆莫不崇尚年齒今選舉之官多不以次令班白處後¶
晚進居先豈所謂彛倫攸叙者也諸曹選&KR0024;宜各先盡勞¶
舊才能十二月制戰陣之法十有餘條因大灘曜兵有飛¶
<pb:KR3k0012_SBCK_102-9b>¶
龍騰虵魚麗之變以示威武四年春三月賜京師民年七¶
十巳上太官厨食以終其年夏四月上幸西𫟍觀射虎三¶
頭五月行幸隂山秋七月詔曰朕毎&KR0010;閏月命羣臣講武¶
平壤所幸之處必立宫壇縻費之功損勞非一冝仍舊貫¶
何必改作也八月遂由於河西詔曰朕順時田獵而從官¶
殺𫉬過度旣殫禽獸乖不圍之義其勑從官及典圍者¶
將校自今巳後不聽濫殺其田獲皮肉別目頒頼十二月¶
詔曰名位不同禮亦異數所以殊等級示&KR0100;儀今䘮葬¶
嫁娶之禮未備貴𫝑豪冨越度奢靡非所謂式昭典憲者¶
也有司可爲之條格使貴賤有章上下咸序著之于令詔¶
曰夫婚姻者人道之始尊卑髙下宜令區別然中古以來¶
貴族之門多不率法或貪利財賄或因縁私好在於茍合¶
無所擇選今貴賤不分巨細同貫塵穢清化𧇊損人倫將何¶
<pb:KR3k0012_SBCK_102-10a>¶
以宣示典謨垂于來裔今制皇族肺腑王公侯伯及士民¶
之家不得與百工𠆸巧卑姓爲㛰犯者加罪六年四月破¶
洛郍國獻汗血馬普嵐國獻寳劒五月帝崩於太華殿在¶
位十四年時年二十六六月上尊謚曰文成皇帝廟號髙¶
宗葬雲中之金陵¶
太平御覧卷第一百二¶
<pb:KR3k0012_SBCK_102-10b>¶
