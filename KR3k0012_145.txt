# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:06.401124
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 145
#+PROPERTY: FILE SB11n0727-145太平御覽-卷之一百四十五.
<pb:KR3k0012_SBCK_145-1a>¶
太平御覽卷第一百四十五¶
　皇親部十一¶
　　　嬪　丗婦　御女¶
　　　美人　才人　保林¶
　　　女侍中　女尚書　女史¶
　　　　　嬪¶
尚書堯典曰&KR0117;降二女于嬀汭嬪于虞(降下嬪婦也舜爲/匹夫能以義理下)¶
(帝女之心於所居嬀水/之汭使行婦道於虞氏)¶
詩推度灾曰&KR0028;睢知原兾得賢妃正八嬪(嬪婦也八婦正/於内則可以化)¶
(四方/矣)¶
周禮天官内宰曰以隂禮教九嬪(不言教夫人丗婦/舉中言省文也)¶
又曰九嬪掌婦學之法以教九御婦德婦言婦容婦功各¶
帥其屬而以時御叙于王所(嬪婦也婦德謂貞愼也婦言/謂辭令也婦容謂婉娩也婦)¶
<pb:KR3k0012_SBCK_145-1b>¶
(功謂&KR0093;枲也自九嬪以下而御各帥其屬者使亦九九相/與從王所息之燕寢也羣妃御見之法卑者冝先尊者冝)¶
(後御女八十一人當九夕也婦二十七常三夕嬪九人當/一夕夫人三當一夕后當一夕亦十五日而遍云自望後)¶
(足/之)凡&KR0021;祀賛玉齍賛后薦徹豆籩(玉齍玉敦/&KR0112;稷器也)&KR0002;有賔客則¶
從后(當賛/后事)大喪則帥叙哭者亦如之(亦從/后也)¶
周禮冬官匠人曰内有九室九嬪居之外有九室九卿朝¶
焉¶
禮記曰仲春之月&KR0007;鳥至之日以太牢祀於髙禖天子親¶
徃后妃親帥九嬪御乃禮天子所御帶以弓䪅授以弓矢¶
于髙禖之前¶
又曰古者天子后立六宫三夫人九嬪二十七丗婦八十¶
一御妻¶
國語曰齊襄公卑聖侮士而唯女是崇九妃六嬪陳妾數¶
百¶
<pb:KR3k0012_SBCK_145-2a>¶
漢書曰王莽備九嬪視九卿¶
魏志曰文帝增貴嬪位次皇后¶
又曰文德郭皇后文帝踐阼爲貴嬪甄后之死由后之寵¶
也¶
王隱晉書曰武帝采諸&KR0081;沖等女五十餘人入殿賜采女¶
食皆憂不食帝使縵鄣楊后曰可但入鄣其中者以絳繫¶
臂胡芳泣左右止之曰陛下聞之芳曰死不畏何畏陛下¶
帝壯其言故遂敬之芳父奮聞女中亦哭曰老奴不死唯¶
有二兒男在九地之下女在九天之上拜芳爲貴嬪¶
晉書曰胡貴嬪名芳父奮㤗始九年簡良家子以充内職¶
拜芳爲貴嬪毎有顧問不飾言詞率尓而荅進退方雅最¶
蒙愛幸侍御服飾亞于皇后常與樗蒲傷上指帝怒曰此¶
固將種也芳對曰北伐公孫西拒諸&KR0081;非將種而何芳生¶
<pb:KR3k0012_SBCK_145-2b>¶
武安公主¶
王隱晉書曰又採侍御史齊國左維女爲脩儀有文才¶
晉書曰左貴嬪名芬兄思芬少好學善綴文名亞於思武¶
帝聞而納之拜脩儀後爲貴嬪以才德見禮體羸多患常¶
居薄室每遊華林&KR0186;廻輦過之語及文義辭對清華左右¶
侍聽莫不稱美及楊皇后崩芬獻誄咸寜二年納悼后芬¶
受詔作頌及帝女萬年公主薨帝痛悼不巳詔芬爲誄其¶
文甚麗帝重芬辭藻毎有方物異寳必詔爲賦頌以是屢¶
獲恩賜焉¶
晉諸公讃曰舊制貴嬪夫人比三公假金紫淑媛淑儀脩¶
容脩儀婕妤容華充華爲九嬪比九卿假銀青¶
晉起居注曰㤗始三年使使持節兼五官中郎將宗正丞¶
司馬恢拜崇陽園妾李琰爲脩華王宣爲脩容徐琰爲脩¶
<pb:KR3k0012_SBCK_145-3a>¶
儀吴淑爲婕妤趙&KR1256;爲充華九年有司奏禮唯皇后聘以¶
榖圭無妾媵設玉之制詔曰拜授可依魏氏故事十年上¶
臨軒使持節兼太常洛陽令司馬啓拜采女胡芳爲貴嬪¶
又使使持節兼御史中丞太子舎人司馬誕拜采女劉媛¶
爲淑妃臧曜爲淑媛芳爲淑儀趙粲爲脩華陳琇爲脩容¶
咸寜三年拜美人左嬪爲脩儀刑蘭爲婕妤朱姜爲容華¶
又曰惠帝元康二年詔曰才人謝玫進爲淑妃有司奏當¶
與三夫人以下同拜詔冝在後也永寕元年詔曰峻陽園¶
淑妃公孫明識貞粹今進位爲貴人¶
後魏書曰髙祖改定内官三嬪視三卿六嬪視六卿¶
山海經曰鮒隅山顓頊塟于其陽九嬪塟其隂¶
左貴嬪集有離思賦相風賦孔雀賦松栢賦泣漚頌賦納¶
皇后頌楊皇后登祚讃芍藥花頌鬱金頌菊華頌神武頌¶
<pb:KR3k0012_SBCK_145-3b>¶
四言詩四首武元皇后誄萬年公主誄¶
　　　　　丗婦¶
周禮曰丗婦掌&KR0021;祀賔客喪紀之事帥女宫而濯槪爲齍¶
盛及&KR0021;之日涖陳女宫之具凡内羞之物(涖臨也內羞/房中之羞)¶
周禮天官冢宰曰丗婦(不言數者君子不茍於色有/婦德者乃充之死則有闕)¶
周禮春官曰丗婦每宫二人女史二人(丗婦居宫王者六/宫女史有才智也)¶
禮記月令仲春之月后親帥九嬪御(御謂從徃祀也禮天/子有丗婦女御獨出)¶
(帥九嬪者/舉中言)祠于髙禖之前(太祝酌飲/髙禖之庭)¶
又曰季春之月后齋戒親東嚮躬桑(后妃親採桑示師先/天下也東嚮者向時)¶
(氣也是時明其不常留養&KR0094;者所/卜夫人與丗婦及諸臣之妻也)¶
禮記婚義曰古者天子二十七丗婦以聽天下之内治以¶
明章婦順故天下內和而家理¶
蔡邕月令章句曰仲春之月以太牢祀于髙禖髙謀祀名¶
<pb:KR3k0012_SBCK_145-4a>¶
髙猶尊也吉事先見之象盖謂之人見所以祈子孫之祀¶
也&KR0007;鳥感陽而至故重至日因以用之簡娀以&KR0007;鳥至之¶
日有事髙禖而生契焉故詩云天命&KR0007;鳥降而生商后妃¶
率九嬪御后者天子&KR0244;妻也妃命也嬪婦也御妾也周禮¶
天子一后三妃九嬪二十七丗婦八十一御妾以應外朝¶
公卿大夫之數也丗婦不見卑者文略御妾皆行丗婦可¶
知也后妃將九嬪女御皆㑹禖以祈孕姙也乃醴天子所¶
御帶以弓韣天子所御謂后妃以下至妾任有萌牙者也¶
韣弓衣也祝以髙禖之命飲以醴酒帶以弓韣尚使得男¶
也授以弓矢于髙禖之前弓矢者男子之事也孕姙者於¶
髙禖登位之前也¶
又曰季春之月后妃齋戒親東嚮躬桑齊戒者事於先&KR0094;¶
也東嚮盛德也躬桑者手三繰猶天子親耕三推也古者¶
<pb:KR3k0012_SBCK_145-4b>¶
天子諸侯必有公桑&KR0094;室近川而爲之築宫仞有三尺&KR0068;牆¶
而外閉之卜夫人丗婦之&KR0123;者使入&KR0094;室奉種浴于川公¶
桑以食之&KR0094;事旣&KR0155;(外成/也)分蠒稱&KR0093;(&KR0093;以斤兩故曰稱知/其多少所以旌其成)¶
(功也在孟夏於/此終言之也)以供郊廟之服天子諸侯所服以&KR0021;者必¶
后夫人所親&KR0094;也禮丗婦卒&KR0094;獻蠒于夫人受之親繰三¶
盆手朱緑之&KR0007;黃之以爲黼黻文章君服之以祀先王先¶
公敬之至也故曰無或敢怠¶
又曰孟夏之月&KR0094;事旣畢后妃獻蠒於天子進其成功也¶
乃脩蠒稅以桑爲均十而取一曰稅乃收丗婦以下所&KR0094;¶
之稅也以桑爲平者用桑多則蠒多少則蠒少也貴賤長¶
少如一貴謂丗婦賤謂妾御長謂力壯者也言無尊卑老¶
壯各自以桑爲平不得以髙下爲差也¶
史記曰中宫天極星後勾四星末星正妃餘三星後宫之¶
<pb:KR3k0012_SBCK_145-5a>¶
屬也¶
漢書曰軒轅前大星女主象旁小星御者後宫屬也¶
范曄後漢書曰丗婦主知喪&KR0021;賔客¶
後魏書曰髙祖改定內官丗婦視中大夫¶
又曰宣武靈皇后胡氏&KR0004;召入掖庭爲承華丗婦生肅宗¶
明皇帝¶
後周書武帝建德中詔曰正位於中有聖通典質文相華¶
損益不同五帝則四星之象三王立六宫之數劉曹巳降¶
等級彌繁選擇遍於生民命秩方於庶職椒房丹地有衆如¶
雲夲由嗜欲之情非關風化之義朕運當澆季思復古始¶
無容廣集子女屯聚宫掖&KR0042;賛後庭事從約簡可置妃二¶
人丗婦三人御妻三人自兹以外冝悉减省¶
　　　　　御女¶
<pb:KR3k0012_SBCK_145-5b>¶
周禮天官家宰曰女御(婚義所謂御妻/御猶進也侍也)¶
范曄漢書曰八十一御女序于王之燕寢頒官分務各有¶
典司¶
後漢書曰髙祖改定內官御女視元士¶
淮南子曰孟春之月東宫御女青色衣青綵皷琴孟夏之月¶
南宫御女赤色衣赤綵吹笙竽孟秋之月西宫御女白色¶
衣白彩撞白鍾孟冬之月北宫御女黒色衣黒彩擊磬石¶
　　　　　美人¶
漢書曰漢興因&KR0087;之稱號正&KR0244;稱皇后妾皆稱夫人及有¶
美人之號焉至武帝各有爵位美人視二千石¶
又曰萬石君奮其父趙人也姓石氏趙亡徙居温過河内¶
時奮年十五爲小吏侍髙祖髙祖與語愛其恭敬問曰&KR0002;¶
何有對曰有姊能皷琴髙祖曰&KR0002;能從我乎曰願盡力於¶
<pb:KR3k0012_SBCK_145-6a>¶
是髙祖詔其姊爲美人徙其家長安中戚里以姊爲美人¶
故也¶
又曰孝惠張皇后宣平侯敖女也吕太后欲爲重親以公¶
主女配帝欲其生子萬方終無子迺使佯爲有娠取後宫¶
美人子名之殺其母立所名子爲太子¶
又曰孝成趙皇后弟絶幸爲昭儀謂成帝給我言從中宫¶
來即從中宫許美人兒從何生許氏竟當復立耶令許美¶
人有子竟&KR0018;&KR0002;約謂何帝曰約趙氏故不立許氏使天下¶
無岀趙氏上者無憂也¶
范瞱後漢書曰夏殷以上后妃之制其文略矣周禮王者¶
備内職焉光武中興置美人無爵秩歳時賞賜充給而巳¶
又曰虞美人者以良家子十三選入掖庭生舞陽長公主¶
自漢興母氏莫不尊寵順帝旣未加美人爵號而冲帝早¶
<pb:KR3k0012_SBCK_145-6b>¶
夭梁兾秉政忌惡他族虞氏抑而不登但稱大家而已¶
又曰王美人趙國人也豐姿色聦敏有才能明書㑹計以¶
良家子應法相選入掖庭爲何后所酖靈帝思美人作追¶
德賦令儀頌¶
魏志曰漢制內官十有四等魏因漢法皆如舊制自夫人以¶
下丗有増損太祖建國始命王后其下五等有美人曁太¶
和中自夫人以下爵凡十二等美人視二千石¶
江表傳曰孫皓以張布女爲美人有寵後美人忤皓皓怒¶
棒殺之¶
沈約晉書曰夏殷以上內職無聞&KR0078;氏之隆婦官爲盛前¶
漢列給十四丗祖受命又有美人以比職焉¶
後魏書曰髙祖改定內官美人視三品¶
沈約宋書曰晉武帝採漢魏前事之制置三夫人其餘有¶
<pb:KR3k0012_SBCK_145-7a>¶
美人爵視千石太宗以美人爲散使¶
蕭子顯齊書曰六宫位號漢魏以來因寵増置丗不同矣¶
建元元年有司奏置美人爲散職¶
　　　　　才人¶
范曄後漢書曰和帝數失皇子鄧后憂繼嗣不廣數選進¶
才人以愽帝意¶
魏志曰明帝遊後園召才人以上曲宴極樂明日帝見毛¶
后后曰昨遊宴北園樂乎帝以左右泄之所殺十餘人¶
魏略曰明帝青龍三年於別殿之北立八坊諸才人以上¶
轉南附焉其秩石擬百官之數¶
王隱晉書曰太康七年出後宫才人妓女巳下百七十人¶
歸家¶
又曰&KR0004;惠帝㓜丗祖遣才人謝&KR0380;給惠帝因是有娠臨娶¶
<pb:KR3k0012_SBCK_145-7b>¶
賈妃迎&KR0380;西宫遂生愍懷¶
臧榮緒晉書曰懷帝王太后諱媛&KR0078;&KR0004;入武帝拜中才人¶
早卒懷帝即位追尊曰皇太后也¶
晉中興書曰謝夫人名&KR0380;家夲貧賤又以屠羊爲業&KR0380;清¶
惠貞正有淑姿選入後宫爲才人¶
後魏書曰髙祖置女職中才人視五品¶
沈約宋書曰晉武帝採漢魏之制置才人中才人爵視千¶
石以下髙祖受命省二才人丗祖又置中才人以爲散位¶
崔鴻三十國春秋後趙録曰石虎杜皇后名珠不知何許¶
人平幽州在王浚妓中虎見而恱之因請於勒勒引見號¶
曰才人以賜虎性恭惠柔婉寵幸亞於鄭后也¶
　　　　　保林¶
漢書曰元帝加昭儀之號凡十四等保林視百石¶
<pb:KR3k0012_SBCK_145-8a>¶
晉武帝起居注詔曰今出清啇掖庭及諸署才人妓女保¶
林已下二百七十餘人還家¶
　　　　　女侍中¶
後魏書曰髙祖置女侍中視三品¶
又曰陸昕之容貌柔謹尚獻文女常山公主髙祖以其主¶
壻特垂昵睠昕之亡公主奉姑有孝稱神&KR0027;&KR0004;與穆氏琅¶
瑘公主並爲女侍中¶
又曰于忠後妻中山王尼湏女微解書靈太后引爲女侍¶
中¶
又曰靈太后妹爲元乂妻封平君拜女侍中¶
鄴中記曰石虎置女侍中皆貂蟬直侍皇后¶
　　　　　女尚書¶
魏略曰明帝遊宴在内選女子知書可付信者爲女尚書¶
<pb:KR3k0012_SBCK_145-8b>¶
省奏事當畫可¶
魏書曰髙祖置女尚書視三品¶
晉東宫舊事曰迎太子妃之日諸長御皆在幄帳左右侍¶
宫人重行東面以准女尚書西面以准女尚書¶
陸翽鄴中記曰石虎征計所得美女萬餘以爲宫人簡其¶
有才藝者爲女尚書¶
　　　　　女史¶
毛詩曰靜女刺時也衛君無道夫人無德也靜女其孌貽¶
我彤管(旣有静德又有美色又遺我以古人之法可以配/人君者后夫人必有女史書其日月而以環進退)¶
(之生于月娠則金環退之當御者以銀環進之著於左手/旣御著于右手事無大小記以成法箋云彤管色赤貌)¶
彤管有煒恱懌女美(煒赤貌彤管以赤心正人者箋云赤/管然煒女史以恱懌妃妾之德美之)¶
(也)¶
毛詩義䟽曰女史彤管法如國史主記后夫人之過人君¶
<pb:KR3k0012_SBCK_145-9a>¶
有柱下史后有女史外内各有官也¶
周禮曰女史八人(女史女奴/暁書也)掌王后之禮掌内治之藏以¶
詔后内治内政(内治之法夲在/内掌書而藏之)送内宫(考六宫/之計)書内治之¶
藏以令(后之/命也)凡后之事以禮從(亦如太史/之於王)¶
漢書曰班婕妤自傷賦曰陳女圖以鏡鑒頋女史而問詩¶
范曄後漢書曰頒官分務各有典司女史彤管記功書過¶
晉記曰元康中司空張華懼后族之盛乃作女史箴¶
沈約宋書曰女史執䇿記言是司過身戒夕蠱國畏晨¶
後魏書曰髙祖置女職女史賢人視三品¶
沈約宋書曰太宗留心後房擬百官備置内職紫極房光¶
興房各置女史一人¶
崔鴻三十國春秋後趙録曰石虎置女太史於靈臺仰觀¶
灾祥以考外太史驗察虚實¶
<pb:KR3k0012_SBCK_145-9b>¶
¶
太平御覽卷第一百四十五¶
