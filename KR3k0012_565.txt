# -*- mode: mandoku-view -*-
#+TITLE: 太平御覽
#+DATE: 2015-09-23 10:14:03
#+PROPERTY: LASTPB  <md:KR3k0012_SBCK_560-1a>
#+PROPERTY: JUAN 566

¶
<md:KR3k0012_SBCK_565-1a>¶
<pb:KR3k0012_WYG_565-1a>
欽定四庫全書
　太平御覽卷五百六十五¶
　　　　　　　　　　　　宋　李昉等　撰
　　樂部三¶
　　　雅樂下　　　　　　律吕¶
　　　　雅樂下¶
國語曰夫琴瑟尚宫鍾尚羽石尚角大不踰宫細不過
羽¶故樂器重者從細輕者從大凢絲尚商匏竹尚徴革
<pb:KR3k0012_WYG_565-1b>
木一¶聲吕以和樂律以平聲金石以動之絲竹以行之
歌以詠¶之匏以宣之土以贊之革木以節之物得其常曰
樂極極¶之所集曰聲聲相保曰和細大不踰曰平如是
金摩之石¶擊之絲木越之匏竹節之以節八風¶
春秋感精符曰冬至日人主與羣臣左右縱樂五日天
下¶人衆亦家縱樂五日以迎日冬至人主致八能之士¶
備人主乃使八士撞黄鍾之鐘擊黄鍾之皷公卿大夫
列士乃<md:KR3k0012_SBCK_565-1b>¶使八能之士擊黄鍾之皷用馬革皷員徑八尺
<pb:KR3k0012_WYG_565-2a>
一寸鼓黄¶鍾之瑟瑟用槐木瑟長八尺一寸吹黄鍾之
律間音以竽¶補竽長四尺二寸天地以和應黄鍾之音
得㽔賔之律應¶則公卿大夫列士以德賀於人主因請
政所行請五官之¶符管各受其賞聲之調者詩氣和則
人主以禮賜公卿列士¶五日儀定天地之氣和人主公
卿大夫列士章之徳則隂¶陽之咎如度數夏日至之禮
如冬至日之禮舞八樂皆以¶肅敬為戒(八音者雲門五/英六莖大巻大)
(韶大夏大/濩大武也)黄鍾之音調諸氣和¶人主之音順則㽔賔之
<pb:KR3k0012_WYG_565-2b>
律應磬聲和公卿大夫列士誠信¶林鍾之律應此謂冬
至日成天文夏至日成地理¶
頴容春秋釋例曰周用六代之禮樂故有雲門咸池大
韶¶大夏大濩大武也魯受四代之禮樂故不舞雲門咸
池示¶有䧏殺也
五經通義曰受命而王者六樂焉以太一樂天<md:KR3k0012_SBCK_565-2a>¶以咸池
樂地以肆夏樂人以大夏樂四時以大濩樂五行¶神明
以大武樂六律各象其性而為之制以樂其先祖
<pb:KR3k0012_WYG_565-3a>
又¶曰歌舞同處耶異耶歌者象徳舞者象功君子尚徳下
功¶故歌在堂舞在庭歌以養形歌者有聲舞者有形何
言歌¶在堂也以燕禮曰升歌鹿鳴以是知之何以言舞
在庭也¶援神契曰合忻之樂舞於堂西夷之樂陳於户
以是明之¶
韓詩外傳曰古者天子左右五鍾将出則撞黄鍾而左
右¶鍾應之焉鳴中規律駕者有文御者有數立則磬折拱
則抱¶鼓出入中䂓折旋中矩然後太師奏升車之樂吿
<pb:KR3k0012_WYG_565-3b>
出也入¶則撞㽔賓以治容貌則顔色齊顔色齊則肌
膚¶安㽔賔以治有聲鵠震馬鳴及倮介之虫無不延頸
以聴㽔賔¶在内者皆玉色在外者皆金聲然後少師奏
升堂即席告¶入也此言物類相感聲相應之義也<md:KR3k0012_SBCK_565-2b>¶又曰湯作濩聞其宫聲使温良而寛大聞其商聲使人
方¶㢘而好義聞其角聲使人隠惻而愛人聞其徴聲使
人樂¶養而好施聞其羽聲使人恭儉而好禮¶
白虎通曰樂者樂也君子樂得其道小人樂得其欲聲
<pb:KR3k0012_WYG_565-4a>
音何聲¶鳴也聞其聲即知其所生聲者宫商徵角羽也
音引也剛¶引弱清濁和而相引也音有八謂金石絲竹
匏土革木也太平¶乃作樂所以防滛奢民有饑寒何樂
之防¶¶¶
孟子曰孟子見齊宣王¶曰王之好樂甚則齊國其庶幾
乎¶¶臣請爲<md:KR3k0012_SBCK_565-3a>¶王言樂今王鼓樂於此百姓聞王鐘鼓之聲
管籥之音舉¶疾首蹙頞而相告曰吾王之好鼓樂夫何
使我至於此極¶也父子不相見兄弟妻子離散此無他
<pb:KR3k0012_WYG_565-4b>
不與民同樂也今¶王鼓樂於此百姓聞王鐘鼓之聲管
籥之音舉欣欣然有¶喜色而相吿曰吾王庶幾無疾病
與何以能鼓樂也此無¶他與民同樂也今王與百姓同
樂則王矣¶
墨子曰程繫問於墨子曰聖人不爲樂昔諸侯倦於
聽¶治息於鐘鼓之樂士大夫倦於聽事息於竽瑟之
樂農夫¶春耕夏耘秋收冬藏息於謳吟之樂今夫子
曰聖王不爲¶樂此譬猶馬駕而不税弓張而不弛墨
<pb:KR3k0012_WYG_565-5a>
子曰昔者堯舜¶有茅茨且以爲禮且以爲樂湯放桀
於大水環天下而自立作樂¶命曰濩又修九韶武王
勝殷伐紂環天¶下而自立用先王之樂又自命樂曰
象周成王立因先王之樂命曰騶虞周成王之治天
下也不若武王武<md:KR3k0012_SBCK_565-3b>¶王之治天下也不若成湯成湯之
治天下也不若堯舜故樂逾繁者治逾寡自此觀之
非所以治天下也
又曰齊康公有樂工萬人食必梁肉衣必文繡子思子
<pb:KR3k0012_WYG_565-5b>
曰繁於樂者重於憂厚於味者薄於行君子同則有樂
異則有禮
莊子曰澶漫爲樂擿擘爲禮而天下始公矣
又曰北門成聞黃帝張咸池之樂於洞庭之野始聞之
懼後聞之怠卒聞之而惑蕩蕩黙黙乃不自得帝曰汝
殆其然哉吾奏之以人徵之以天行之以禮義建之以
太清奏之以隂陽之和燭之以日月之明或謂之死或
謂之生行流散從不主常聲此之謂天樂也
<pb:KR3k0012_WYG_565-6a>
淮南子曰奏雅樂者如於陽阿採菱(許慎注曰楚/樂之名也)邯鄲
有鬻曲者託之李竒諸人皆爭學之後復知其非皆棄
其曲此未始知音也(李竒趙之/善樂者也)
穆天子傳曰天子西征至于𤣥池之上乃奏廣樂三日
終是曰樂池
山海經曰祝融生子長琴是處揺山始作樂¶
世說曰荀公曽善觧音聲時論謂之闇觧遂調律吕正
雅¶樂毎至正㑹殿庭作四指自謂宫商無不諧韻阮咸
<pb:KR3k0012_WYG_565-6b>
妙賞¶時論謂之神觧毎至公㑹作樂荀心識阮意必謂
之不調¶而阮口初無言直意忌之遂出阮為始平太守
後有田父¶耕於野地中得周時王尺便是天下正尺荀
試以校已所¶治鍾鼓金石絲竹皆短校一米於此伏阮
之妙觧徴阮南¶還¶
說苑曰孔子至齊郭門之外遇一嬰兒擊一壺相與俱
行¶其視精其心端孔子謂御曰趣驅之韶樂方作故樂不
獨¶自樂又以樂人非獨以自正也又以正人
<pb:KR3k0012_WYG_565-7a>
樂説曰聖人作樂不以自娱以觀得失之效故不取備
於¶一人必須八能之士故八音或調隂陽或調五行或
調盛<md:KR3k0012_SBCK_565-4a>¶衰或調律歴或調五音與天地神明合徳者則七
始八氣終¶各得其宜也(七始謂四方/天地人也)¶
又曰上元者天氣也居中調禮樂教化流行摠五行為¶一下
元者地氣也為萬物始質也為萬物之容範中元者人¶
氣也其氣以定萬物通於四時象天心理禮樂通上下
四¶時之氣和合人之情以慎天地者也時元者受氣於
<pb:KR3k0012_WYG_565-7b>
天布¶之於地以時出時入物者也風元者禮樂之本萬
物之首¶物莫不以風成熟也聖王之知物極盛則衰暑
極則寒樂極¶則哀是以日中則昃月盈則蝕天地盈虚
與時消息制禮¶作樂者所以改世俗致祥風和雨露為
萬姓獲福於皇天¶者聖人作樂䋲以五元度以五星縁
貞以道徳彈形以¶䋲墨賢者進佞人伏(䋲正也度靡也/貞正也弹割也)¶
要覧曰桓君山曰余兄弟頗好音嘗至洛聴音終日而
心<md:KR3k0012_SBCK_565-4b>¶足由是察之夫深其㫖則欲罷不能不入其意故改
<pb:KR3k0012_WYG_565-8a>
已¶
風俗通曰案劉韶鍾律書曰春宫秋律百世必調秋宫
春律¶萬物必榮夏宫冬律雨雹必降冬宫夏律雷必發
聲夫音¶樂至重所感者大故曰知禮樂之情能作知禮
樂之文¶能述¶
華譚論曰夫無聲者五音之祖無形者萬物之君本其
祖¶然後精商徴之妙理其君然後正硏樸之容推精樸
以檢¶得失稽清濁以接存亡夫宿瘤瘼母經目而人不
<pb:KR3k0012_WYG_565-8b>
視者何¶一尺之靣醜也西施毛嬙靡服而人左顧者何
一尺之靣好¶也夏姬以容貌而陳亡濮水以聲好而國
滅夫何滛哇之¶有乎是以聖王知物之感人無窮而情
之好惡無節無窮¶則人不能防其行無節則中材不能
制其欲是以為制可¶行之禮立中庸之法使賢者俯就
不肖者企及明不及以<md:KR3k0012_SBCK_565-5a>¶為教也¶
阮籍樂論曰聖人之作樂将以順天地之體成萬物之
性¶也故定天地四方之音以迎隂陽八風之聲均黄鍾
<pb:KR3k0012_WYG_565-9a>
中和¶之律開羣生萬物之氣奏之圜丘而天神下奏之
方丘而¶地祗上楚之風好勇故其俗輕死鄭衛之風好
滛故其俗¶輕蕩輕死故有蹈水赴火之歌輕蕩故有桑
間濮上之曲¶懐永日之娱抱長夜之欣亡終身之樂成滛
縱之行故江淮¶以南其民好殺漳汝之間其民好奔吴
有雙劍之節趙有¶挟瑟之容氣發於中聲入於耳手足
飛揚不覺其駭也¶
桓譚新論曰揚子雲大才而不曉音余頗離雅操而更
<pb:KR3k0012_WYG_565-9b>
為¶新㺯子雲曰事淺易善深者難識卿不好雅頌而悦
鄭聲¶宜也¶
　　　律吕<md:KR3k0012_SBCK_565-5b>¶周禮曰太師掌六律六同以合隂陽之聲陽聲黄鐘大簇¶姑
洗㽔賔夷則無射隂聲大吕應鍾南吕函鍾小吕夹鍾¶
皆文之以五聲宫商角徴羽皆播之以八音金石圡革
絲¶木匏竹注云以合隂陽之聲者聲之隂陽各有合也
黄鍾¶子之氣也十一月建焉而辰在星紀太吕丑之氣
<pb:KR3k0012_WYG_565-10a>
也十二月¶建焉而辰在𤣥枵太簇寅之氣也正月建焉
辰在娵訾應¶鍾亥之氣也十月建焉辰在析木之津姑
洗辰之氣也三¶月建焉而辰在大梁南吕酉之氣也八
月建焉而辰在夀¶星㽔賔午之氣也五月建焉而辰在
鶉首林鍾未之氣也¶六月建焉而辰在鶉火夷則申之
氣也七月建焉而辰在¶鶉尾中吕巳之氣也四月建焉
而辰在實沈無射戌之氣¶也九月建焉而辰在大火夾
鍾卯之氣也二月建焉而辰¶在降婁辰與建交錯貿處
<pb:KR3k0012_WYG_565-10b>
如表裏然是其合也其相生則<md:KR3k0012_SBCK_565-6a>¶以隂陽六體為之黄鍾
初九下生林鍾之初六也林鍾又¶上生太簇之九二太
簇又下生南吕之六二南吕又上生¶姑洗之九三姑洗
又下生應鍾之六三應鍾又上生㽔賔之¶九四㽔賔又
下生大吕之六四大吕又上生夷則之九五¶夷則又上
生夾鍾之六五夾鍾又下生無射之上九無射¶又上生
中呂之上六同位者象夫妻異位者象子母¶律娶妻而
吕生子者也
<pb:KR3k0012_WYG_565-11a>
又曰典同掌六律六同之和以辨天地四方隂陽之聲
以¶為樂器注云陽聲屬天隂聲屬地天地之聲布於四
方故¶書同或作銅鄭司農云陽律以竹為管隂律以銅
為管竹¶陽也銅隂也各順其性¶
吕氏春秋曰黄帝詔伶倫作為音律伶倫自大夏至西
方¶之崑崙之隂取竹於嶰谷以生竅厚薄均者斷两節
間其<md:KR3k0012_SBCK_565-6b>¶長九寸而吹之以為黄鍾之宫日含少次制十二
管以崑¶崙之下聽鳳之鳴以别十二律其雄鳴為六雌
<pb:KR3k0012_WYG_565-11b>
鳴亦六比¶黄鍾之宫適合皆可生之而律之本也故曰
黄鍾徴而均¶鮮全而不傷其為宫獨尊象大聖之德可
以明至賢之功¶故奉而薦之於宗廟以歆迎功徳世世
不忘是故黄鍾生¶林鍾林鍾生大吕大吕生夷則夷則
生太簇太簇生南吕¶南吕生夹鍾夹鍾生無射無射生
姑洗姑洗生應鍾應鍾¶生㽔賔三分所生益之一分¶以
上生三分所生去其一分以下生黄鍾大吕太簇夹鍾姑
洗仲吕㽔賔為上林鍾夷¶則南吕無射應鍾為下先大
<pb:KR3k0012_WYG_565-12a>
聖至理之世天地之氣和以生¶風日至則月鍾其風以
生十二律故仲冬短至則生黄鍾¶季冬生大吕孟春生
太簇仲春生夹鐘季春生姑洗孟夏¶生仲呂仲夏生㽔
賔季夏生林鍾孟秋生夷則仲秋生<md:KR3k0012_SBCK_565-7a>¶南吕季秋生無射
孟冬生應鍾天地之風正十二律也¶
樂書曰雅樂部器隨律定聲合得其所也合黃鍾之均則
用¶黄鍾之器合太簇之均則用太簇之器是故旋宫法
北聲¶律克諧則無錯器度音咸取中聲恊律是以三倍
<pb:KR3k0012_WYG_565-12b>
黄鍾而¶大至於雷霆謂黄鍾律之度三分九寸而倍成
一尺八寸¶則合雷霆之濁聲也九寸而减餘四寸五分
則應中宫之¶清聲也惟當九寸是謂正聲而可恊和神
人感通天地流¶而不息合同而化是故地風上隮天氣
下降隂陽相摩天¶地相蕩鼓之以雷霆奮之以風雨動
之以四時煖之以日月¶而百化興焉如此則樂者天地
之和也故書曰聲依永律¶和聲則五音不失其常六律
不差其度謂孤竹之管律應¶夹鍾聲與氣諧故感天神
<pb:KR3k0012_WYG_565-13a>
而降孤竹之管律應林鐘聲與¶氣諧故感地祇而出隂
竹之管律應黄鐘聲與氣諧故感<md:KR3k0012_SBCK_565-7b>¶人鬼而至樂器云昔
晉人有銅藻&KR1083;無故自鳴問之於張¶茂先答曰此器與
洛陽宫中鐘聲相諧宫中撞鐘故鳴也若¶以鑢之音殊
其鳴可止後果如其言也是故樂之制器法¶度均聲得
之毫釐失之千里故大樂之道與政通矣¶
古今樂録曰北齊神武霸府田曹&KR0257;軍信都芳代號知
音¶能以管候氣觀雲色嘗與人對語即指天曰孟春之
<pb:KR3k0012_WYG_565-13b>
氣至¶矣人徃騐管之飛灰已應毎月所候言皆無爽又
為輪扇二¶十四埋地中以測二十四氣毎一氣感則一
扇住並與管¶灰相應毎合符契焉¶
又曰隋文帝遣毛爽及蔡子元子晉明等以候節氣依¶
古於三重宻室之内以木為案十有二具每取律吕之
管隨¶十二辰置之於案上而以土埋之上平於地中實
葭莩之灰¶以輕緹素覆律吕毎地氣至與律㝠符則飛
灰衝素散<md:KR3k0012_SBCK_565-8a>¶出於外而氣應有早晩灰飛有多少或初入
<pb:KR3k0012_WYG_565-14a>
月天氣即應或¶至中下旬間氣始應者或灰飛出三五
夜而盡或終一月才¶飛少許者帝異之問牛𢎞對曰灰
飛半出為和氣灰全出¶為猛氣吹灰不能出為哀氣和
氣應者其政平猛氣應¶者其臣縱哀氣應者其君暴帝
駮之曰臣縱君暴其政不¶和非月别異也今十二月律
於一嵗内應並不同安得暴君¶縱臣若斯之甚也𢎞不
能對¶
　
<pb:KR3k0012_WYG_565-14b>
　
　
　
　
　
　
　
　太平御覽卷五百六十五
