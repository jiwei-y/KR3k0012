# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:35.521915
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 643
#+PROPERTY: FILE SB11n0727-643太平御覽-卷之六百四十三.
<pb:KR3k0012_SBCK_643-1a>¶
太平御覽卷第六百四十三¶
　刑法部九¶
　　　　獄¶
釋名曰獄确(胡角/也)也言确人情僞也又謂之牢言所在堅¶
牢也又謂之圜土言築&KR0095;表墻其刑圜也又謂之囹圄囹¶
領也圄禦也領録囚徒禁禦之也¶
急就篇曰臯陶造獄¶
說文曰獄謂之牢¶
易曰澤上有風中孚君子以議獄緩死¶
又曰山下有火賁君子以明庻政無敢折獄¶
又曰山上有火旅君子以明愼用刑而不留獄¶
詩小宛曰哀我填寡冝岸冝獄(岸赤獄郷亭/之繫曰犴也)¶
詩含神霧曰杓爲天獄主天殺也¶
<pb:KR3k0012_SBCK_643-1b>¶
禮曰孟春之月命有司省囹圄去桎梏止獄訟孟秋之月¶
命有司脩法制繕囹圄具桎梏鄭&KR0007;注曰囹圄所以禁守¶
繫者則令之獄矣¶
周禮秋官司㓂曰以圜土聚教罷民(圜土獄/城也)¶
春秋元命苞曰爲獄圓者象斗還合宋均注曰作獄圎者¶
象斗運¶
國語曰温之㑹晉人執衛成公歸之于周晉侯將煞之王¶
曰不可夫政自上下也上作政而下行之不逆故上下無¶
怨今叔父作政而不行無乃不可乎(不行謂/不順也)夫君臣無獄¶
(獄訟也無是非曲/直獄訟之義也)今元咺雖直不可聽也君臣皆獄父子¶
將獄是無上下也而叔父聽之一逆矣又爲臣殺其君安¶
庸刑(庸用/刑法)布刑而不庸再逆矣一合諸侯而有再逆政余懼¶
其無後也(在魯僖三十年無/後無以復合諸侯)不然余何私於衛侯晉人乃¶
<pb:KR3k0012_SBCK_643-2a>¶
歸衛侯¶
史記曰趙髙案治李斯李斯拘執束縛居囹圄中仰天而¶
歎曰嗟乎悲夫不道之君何可爲計哉¶
又曰蕭何卒召曹叅叅去囑其後相曰以齊獄市爲&KR0009;慎¶
勿擾也¶
又曰周勃爲丞相十餘月乃免相就國嵗餘每河東守尉¶
行縣至絳絳侯勃自畏恐誅常&KR0013;甲令家人持兵以見之¶
其後有上書告勃反下廷尉勃恐不知置辭吏稍侵辱之¶
勃以千金與獄吏吏乃書牘背示之曰以公主爲證公主¶
者孝文女也勃子勝之尚公主故獄吏教引爲證薄太后¶
亦以勃無反事文帝朝太后以冒絮提文帝曰絳侯綰皇¶
帝璽將兵於北軍不以此時反今居一小縣頋反耶文帝¶
使持節赦絳侯復爵邑絳侯旣岀曰吾嘗將百萬軍然安¶
<pb:KR3k0012_SBCK_643-2b>¶
知獄吏之貴也¶
又曰鈎弋夫人得幸武帝乃生昭帝帝立時年五&KR0010;衛太¶
子廢後上幸甘泉宫命&KR0030;工圗&KR0030;周公&KR0018;成王於是左右¶
群臣知帝欲立少子後數日帝譴責鈎弋夫人夫人脫簮¶
珥叩頭帝曰引持去送掖庭獄夫人還顧帝曰趣行汝不¶
得活夫人死雲陽宫時&KR0064;風&KR0045;塵百姓感傷使者持棺徃¶
葬之封識其處後帝閑居問左右曰人言何左右對曰人¶
言且立其子何去其母乎帝曰然是非兒曹愚人所知也¶
往古國家所以亂者由主少母壯也女主獨居驕蹇&KR0075;亂¶
自恣莫能禁也汝不聞吕后耶故諸爲武帝生子者無男¶
女其母無不譴死豈可謂非賢聖哉¶
漢書曰韓安國坐法抵獄吏田甲辱安國安國曰死&KR0069;獨¶
復不燃乎田曰燃即溺之居無幾安國爲梁内史田甲亡¶
<pb:KR3k0012_SBCK_643-3a>¶
安國曰甲不就官我滅尔宗田甲肉&KR0221;謝安國歎曰公等¶
足與治乎卒善遇之¶
又曰孝宣帝&KR0004;生号曰皇孫生數月遭巫蠱事収繫郡邸¶
邴&KR0123;爲廷尉監望氣者言長安獄中有天子氣上遣使者¶
分條中都官獄繫者輕重皆煞之内謁者令郭攘夜至郡¶
邸獄&KR0123;拒&KR0028;使者不得入皇曽孫賴&KR0123;得全¶
又曰張湯杜陵人父爲長安丞出湯爲兒守舎䑕盗肉父¶
怒湯湯掘燻得䑕及餘肉劾䑕掠笞并取䑕與肉具獄磔¶
堂下父見之文辭如老獄吏大驚遂使書獄¶
又曰夏侯勝爲議不許宣帝尊武帝廟下獄及丞相長史¶
黄覇坐不舉劾俱下獄覇欲從勝受經勝辝以罪死覇曰¶
朝聞道夕死可矣勝賢其言遂授之繫更再冬講論不怠¶
又曰有罪當械者皆頌繫應劭注曰頌者容也言見寛容¶
<pb:KR3k0012_SBCK_643-3b>¶
但處曹吏不入狴牢¶
又曰尹賞鉅鹿楊氏人長安中姦多閭里少年群軰煞吏¶
受財執&KR0311;相與探丸得赤丸斫武吏黒者斫文吏白者主¶
治䘮城中薄暮塵起剽刼行者賞以三輔髙弟選守長安¶
令治獄穿地方深各數丈餘乃以大石覆其口名虎牢輕¶
薄惡子鮮衣㓙服&KR0013;鎧扞持刀兵者捕得數百人内虎牢¶
中數日一發視皆枕藉死長安中遂無盗賊¶
又曰天文志曰勾圜十五星屬杓曰賤人之牢星實則囚¶
多虚則開出¶
續漢書曰范滂字孟&KR0054;坐繫黄門北寺獄吏謂曰凡坐繫¶
皆&KR0021;臯陶滂曰臯陶賢者古之直臣知滂無罪持理之上¶
帝如有其罪&KR0021;之何益衆人由此止也¶
又曰武帝置中都獄官二十六所丗祖皆省唯廷尉及洛¶
<pb:KR3k0012_SBCK_643-4a>¶
陽有詔獄¶
又曰虞詡字叔卿陳留圉人祖爲獄吏嘗俲于公之治獄¶
及詡生經曰吾雖不及于公子孫至丞相兾得爲九卿故¶
字詡曰叔卿至尚書令¶
又曰李業字距游廣漢人王莽居攝太守劉咸聞業有德¶
辟業業稱疾咸怒教曰賢者不避害猶殻射市中命薄者¶
先死令業詣獄飬病客有說咸者乃出業¶
謝承後漢書曰赤眉入長安時式侯恭以弟盆子爲赤眉¶
所尊故自繫赤眉至更始奔走式侯從獄中　叅械出街¶
中逢京兆尹解惲呼曰解君載我我更始之忠臣也即帝¶
敗我弟又爲赤眉所立惲使後車載之前行見定陶王劉¶
禮解其械言帝在渭中舡上遂相隨見更始¶
范曄後漢書曰許&KR0045;爲都水&KR0122;使典復鴻欲陂&KR0004;豪右大¶
<pb:KR3k0012_SBCK_643-4b>¶
姓因縁陂役竟欲辜較在所楊一無所聽乃共譛楊取受¶
財賂遂收楊下獄而械輒自解獄吏見恐遽即夜出楊時¶
天&KR0040;隂晦道中&KR0002;有火光照之時人異焉¶
又曰杜篤字季雅居羙陽與羙陽令遊從數請託不諧頗¶
相恨令怒収篤送京師㑹大司馬呉漢薨光武詔諸儒誄¶
之篤於獄中爲誄辭最髙帝羙之賜帛免之¶
東觀漢記曰崔&KR0144;爲新建大尹&KR0144;歎曰吾生值澆羿之君¶
上有老母下有兄弟安得獨㓗巳而危所生哉乃單車到¶
官稱疾三年不視事行縣門下&KR0122;倪敝諌&KR0144;乃強起班春¶
所至之縣獄犴填滿&KR0144;垂涕曰嗟乎刑罰不中乃䧟民於¶
穽此皆何罪於是乎遂平理所出二千餘人&KR0122;吏叩頭諌¶
曰誠仁者之心然獨爲君子將有悔乎&KR0144;曰邾文公不以¶
一人易其身君子謂之知命如煞大尹贖二千人盍所願¶
<pb:KR3k0012_SBCK_643-5a>¶
也遂稱疾去¶
又曰鮑昱爲泚陽長縣人趙堅殺人繫獄其父母詣昱自¶
言年七十餘唯有一子適新娶今繫獄當死長無種類涕¶
泣求哀昱憐其言令將妻入獄解止&KR0043;遂任身有子¶
衛宏漢舊儀曰郡邸獄理天下郡國上計屬大鴻臚東市¶
獄屬京兆尹¶
王隱晉書曰太康五年夏六月&KR0004;置黃沙獄晉書曰武帝¶
置黃沙獄以典詔囚以髙光歴丗明法用爲黃沙御史¶
又曰帝至平陽爲劉聦所幽辱麹允伏地號&KR0152;不能&KR0120;聦大¶
怒幽之於獄允發憤自殺聦善其忠烈贈車騎將軍節&KR0598;¶
侯¶
又曰喬智明爲殁㓂將軍隆慮共二縣令愛之号爲神君¶
部人張兊爲父報仇母老單身有妻無子智明&KR0598;之停其¶
<pb:KR3k0012_SBCK_643-5b>¶
獄嵗餘令兊將妻入獄兼隂縱之人有勸兊免兊曰有君¶
如此吾何忍累之縱吾得免作何面目視息丗間於獄産¶
一男㑹赦得免¶
又曰霍原字休明燕國廣陽人也少有智力叔父坐法當¶
死原入獄訟之　毒備加終免叔父¶
晉令曰獄屋皆當完固厚其草蓐家人餉饋獄卒爲温暖¶
傳致去家逺無餉饋者悉給&KR2951;獄卒作食寒者與衣疾者¶
給醫藥¶
宋書曰漑撝明帝立擢爲太子洗馬撝資籍豪冨厚自奉¶
養供一身一月十萬宅宇山池妓妾姿藝皆窮上品才調¶
流贍善納交遊愛妓陳玉珠明帝遣求不與逼奪之撝頗¶
怨帝令有司誣奏將殺之撝入獄數&KR0043;&KR0161;皆白免死繫尚¶
方¶
<pb:KR3k0012_SBCK_643-6a>¶
蕭子顯齊書曰戴僧静㑹稽永興人也少有膽力便弓馬¶
於都載錦爲歐陽式所得繫兖州獄太祖遣薛深餉僧静¶
酒食以刀子置魚腹中僧静與吏飲以刀刻械手自折鎻¶
發屋而出歸太祖送止之齋内以其家貧年給粟千斛¶
崔鴻後趙録曰石季龍幽中書令徐光于襄陽國詔獄光¶
在獄中注解經史十餘萬言¶
三國典略曰周諜入于齊爲楊州刺史平鍳所獲繫之獄妻¶
生男鑒因喜醉檀放免之旣醒知非上啓自劾齊主特原¶
其罪¶
隋書曰裴政爲襄州緫管妻子不之官所受秩奉散給寮¶
吏民有犯罪罪者隂悉知之或竟&KR0010;不發至再三犯乃因¶
都㑹時於衆中召出親案其罪五人處死徒流者甚衆合¶
境惶懾令行禁止小民蘇息稱爲神明尓後不修囹圄殆¶
<pb:KR3k0012_SBCK_643-6b>¶
無爭訟¶
又曰薛胄爲兖州刺史及到官繫囚數百冑剖斷旬日便¶
了囹圄空虚¶
又曰枊儉拜蓬州刺史獄訟者庭遣不爲文書約束縱容¶
而巳獄無繫囚¶
唐書曰太宗行次靈石縣指獄而謂皇太子曰此何謂皇¶
太子對曰此所謂圎獄將繫罪人太宗因曰文王作罰刑¶
兹無赦而漢文帝志在輕刑但以詳平爲佳非謂有罪而¶
釋也濫繫無辜則政道缺乆滯有罪則怨氣生圎&KR0095;之中¶
仰視青天有同懸鏡而鏁械虜體&KR0650;結其中夫循諸己者¶
可以知物傳曰其恕乎由此言之不言不愼¶
又曰陽城爲道州刺史觀察使判官督其賦至州恠城不¶
出迎以問州吏吏曰刺吏聞判官來以爲有罪自囚於獄¶
<pb:KR3k0012_SBCK_643-7a>¶
不敢出判官大驚馳入謁城於獄曰使君何罪某奉命來¶
候安否耳留一二日未出去城因不復歸館門外有故問¶
扇撗地城晝夜坐卧其上判官不自安辭去¶
晏子春秋曰景公籍重而獄多拘者蒲圄怨者滿朝晏子¶
諌不聽¶
淮南子曰君不入獄爲恩也¶
論衡曰獬豸者一角之羊也性知有罪臯陶治其罪疑者¶
令羊觸之有罪則觸無罪則不斯盍天生一角聖獸助獄¶
爲驗故臯陶禮羊跪坐事之此則神竒瑞應之&KR0011;¶
風俗通曰易噬嗑爲獄獄十月之卦從犬言聲二犬亦存¶
以守也廷者陽也陽尚生長獄者隂也隂主刑煞故獄皆¶
在庭北順其位¶
又曰詩云冝犴冝獄犴司空也周禮凢萬民之有罪過巳¶
<pb:KR3k0012_SBCK_643-7b>¶
離於法者桎梏以上坐諸嘉石役諸司空仐平易道路也¶
又曰周禮三王始有獄夏曰夏臺言不害人&KR0002;遊觀之臺¶
桀拘湯是也殷曰姜里言不害人&KR0002;於閭里紂拘文王是¶
也周曰囹圄令圄舉也言人幽&KR1068;思愆改惡爲善因原之¶
也今縣官録囚皆舉也¶
三輔黄圗曰長安有九市二十四獄¶
扶南傳曰扶南俗理訟無牢獄鞭杖唯以探湯捧鑕没水¶
爲信先使沐浴齋戒乃令以手内湯或捧&KR0044;鑕或没水中¶
無罪者不爛不燋不&KR0255;罪者即驗也¶
㑹稽典録曰鍾離意爲堂邑令縣民房廣爲父報仇繫獄¶
其母病死廣聞之號泣獄意爲之悽惻出廣見之曰今欲¶
出&KR0002;歸家殯歛有義則還無義則巳丞&KR0122;諌以爲不可意¶
曰不還之罪令自受之廣臨殯畢即自獄以狀表上詔減¶
<pb:KR3k0012_SBCK_643-8a>¶
死一等¶
又曰盛&KR0123;字君逹山隂人司徒虞延辟西曹&KR0122;時隴西太¶
守鄧融以贓罪徴詣廷尉前後考驗歴&KR0010;不服明帝下三¶
府遣精能&KR0122;屬更就彈劾&KR0123;到詔獄但勑主者供湯沐飲¶
食不去問事明日復徃解融桎梏安徐以情責君&KR0002;無贓¶
強見誣枉冝具列辭當相伸理如審有罪不得誣罔國家¶
融感&KR0123;意即移辭首服¶
又曰黄昌爲蜀郡太守宻捕得盗師一人悉使䟽諸縣強¶
盗宻往捕録其諸小盗皆原其死讁作棧道以代民&KR0229;由¶
是道不拾遺獄至連年無有重囚¶
又曰髙豊字文林爲鄼縣獄吏刺史虞孟行部到旬日鄼¶
縣僻勑鄼長將囚徒就所在録見林&KR0013;文書&KR1068;獄下籥不¶
肯送徒自詣諌曰明使君乗法駕騑驂衘命理&KR0072;當縣縣¶
<pb:KR3k0012_SBCK_643-8b>¶
乃至今乃遥召囚徒欲省更煩盍普天之下莫非王&KR0095;率¶
&KR0095;之濵莫非王臣鄼獄非漢地乎囚徒終不出縣特望朱¶
軒廻輪向鄼孟遂到鄼¶
㐮陽耆舊記諸葛亮出關中使馬謖統大衆在前爲魏將¶
張郃所破坐下獄死時年四十九臨終與亮書曰明公視¶
謖猶子謖視明公猶父願推殛鯀興禹之義使平生之交¶
不&KR0220;謖雖死無恨於黄泉¶
&KR0054;物志曰夏曰念室殷曰動止周曰稽留三代之異名也¶
又狴犴者亦獄别名¶
韓陽天文要集曰貫索貴人之牢中星實則囚多虚則開¶
出¶
搜神記曰漢武帝東遊未岀凾谷關有物當道其身數丈¶
其狀像牛青眼而矅精四足入&KR0095;動而不死百官驚懼東¶
<pb:KR3k0012_SBCK_643-9a>¶
方朔乃請酒以灌之灌之十斛而物消帝問其故荅曰此¶
名爲患憂之物氣之所生此必&KR0087;之獄地不然則罪人徒¶
作者之聚夫酒忘憂故能消之也帝曰吁&KR0054;物之士至於¶
此乎¶
東方朔曰孝武皇帝時幸甘泉至長平坂上馳道中央有¶
䖝覆而赤如生肝狀頭目口齒鼻耳盡具先軀旄頭馳還¶
以聞曰道不可御於是上止車遣侍中馳往視之還盡莫¶
知也時東方朔從在後屬車上召朔使馳徃視之還對曰¶
恠哉上曰何謂也朔對曰&KR0087;始皇時拘繫無罪幽殺無辜¶
衆庻怨恨無所告訴仰天而歎曰恠哉感動皇天此憤氣¶
之所存也故名之曰怪哉是地必&KR0087;之獄處也上有詔使¶
丞相公孫弘案地圗果&KR0087;之獄處也上曰善當何以去之¶
朔曰夫積憂者得酒而去之以酒置中立消靡上大&KR0015;曰¶
<pb:KR3k0012_SBCK_643-9b>¶
東方生真所謂先生也何以報先知之聖人哉乃賜帛百¶
疋¶
異苑曰建康陵欣景平中死於楊州作部尅辰當葬作部¶
督夢欣云今爲獄公姥祖夕有期莫由自反勞君解謝今¶
得放遣督不信夜後又夢言辝轉切因歌一曲云生時丗¶
上人死作獄中&KR0017;不得還墳墓&KR0069;没有餘罪督覺爲謝神¶
從此便絶¶
劉義慶幽明録曰晉廬陵太守寵企字子及上祖坐事繫¶
獄而非其罪見螻蛄行其左右相謂曰使尓有神能活我¶
死不當善乎因投飰與螻蛄食盡去有頃復來形體稍大¶
意異之復與食數日其大如豚及當行刑螻蛄掘璧根爲¶
大孔道得從此出亡後遇赦得活矣¶
齊諧記曰呉當陽縣董昭之泛舡過錢塘江江中見一蟻¶
<pb:KR3k0012_SBCK_643-10a>¶
著一短蘆惶遽畏死使以繩繫蘆著舡舡至岸蟻得出中¶
夜夢見一人烏衣來謝云僕是蟻中王君有急難當見先¶
語歴十餘年江左刼盗縱撗録昭之爲刼主繫餘姚獄昭¶
之自惟蟻王夢云緩急當告今何處告之獄囚言但取兩¶
三蟻著掌中祝之昭之如其言暮果夢昔烏衣人云可急¶
去入餘杭山天下旣赦命不乆也於是便&KR0116;蟻齧械巳盡¶
因得岀獄過江投餘杭山遇赦遂得免¶
桓子新論曰近哀平間道士臨淮董仲君坐繫獄病死數¶
日目䧟生䖝吏&KR0162;弃之便更活去¶
太平御覽卷第六百四十三¶
<pb:KR3k0012_SBCK_643-10b>¶
<pb:KR3k0012_SBCK_643-10b>¶
