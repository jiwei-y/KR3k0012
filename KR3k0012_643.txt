# -*- mode: mandoku-view -*-
#+TITLE: 太平御覽
#+DATE: 2015-09-23 10:14:03
#+PROPERTY: LASTPB  <md:KR3k0012_SBCK_642-1a>
#+PROPERTY: JUAN 644

¶
<md:KR3k0012_SBCK_643-1a>¶
<pb:KR3k0012_WYG_643-1a>
欽定四庫全書
　太平御覽卷六百四十三¶
　　　　　　　　　　　宋　李昉等　　撰
　　刑法部九¶
　　　獄¶
釋名曰獄确也(胡角/切)言确人情偽也又謂之牢言所在
堅¶牢也又謂之圜土言築土表墻其形圜也又謂之囹
圄囹¶領也圄禦也領録徒囚禁禦之也
<pb:KR3k0012_WYG_643-1b>
急就篇曰臯陶造獄¶
說文曰獄謂之牢¶
易曰澤上有風中孚君子以議獄緩死¶
又曰山下有火賁君子以明庶政无敢折獄¶
又曰山上有火旅君子以明慎用刑而不留獄¶
詩小宛曰哀我填寡宜岸宜獄(岸亦獄鄉亭/之繋曰犴也)¶
詩含神霧曰杓為天獄主天殺也<md:KR3k0012_SBCK_643-1b>¶禮曰仲春之月命有司省囹圄具桎梏止獄訟孟秋之
<pb:KR3k0012_WYG_643-2a>
月¶命有司脩法制繕囹圄具桎梏鄭𤣥注曰囹圄所以
禁守¶繋者若今别獄矣¶
周禮秋官司寇曰以圜土聚教罷民¶
春秋元命苞曰為獄圓者象斗運合宋均注曰作獄圓
者¶象斗運¶
國語曰温之㑹晉侯執衛成公歸之于周晉侯将殺之
王¶曰不可夫政自上下也上作政而下行之不逆故上
下無¶怨今叔父作政而不行無乃不可乎(不行謂/不順也)夫君
<pb:KR3k0012_WYG_643-2b>
臣無獄¶(獄訟也是非曲/直獄訟之義也)今元咺雖直不可聴也君臣皆
獄父子¶将獄是無上下也而叔父聴之一逆矣又為臣
弑其君安¶庸刑布行而不庸再逆矣一合諸侯而有再
逆政余懼¶其無後也(在魯僖十二年無/後無以復合諸侯)不然余何私於
衛侯晉人乃<md:KR3k0012_SBCK_643-2a>¶歸衛侯¶
史記曰趙髙案治李斯李斯拘執束縛居囹圄中仰天
而¶嘆曰嗟乎悲夫不道之君何可為計哉¶
又曰蕭何卒召曺参参去囑其後相曰以齊獄市為寄
<pb:KR3k0012_WYG_643-3a>
慎¶勿擾也¶
又曰周勃為丞相十餘月乃免相就國嵗餘毎河東守
尉¶行縣至絳絳侯勃自畏恐誅常披甲令家人持兵以
見之¶其後有上書告勃反下廷尉勃恐不知置辭吏稍
侵辱之¶勃以千金與獄吏吏乃書牘背示之曰以公主
為證公主¶者孝文女也勃子勝之尚公主故獄吏教引
為證薄太后¶亦以勃無反事文帝朝太后以冐絮提文
帝曰絳侯綰皇¶帝璽将兵於北軍不以此時反今居一
<pb:KR3k0012_WYG_643-3b>
小縣顧反耶文帝¶使持節赦絳侯復爵邑絳侯既出曰
吾嘗将百萬軍然安<md:KR3k0012_SBCK_643-2b>¶知獄吏之貴也¶
又曰鈎弋夫人得幸武帝乃生昭帝帝立時年五嵗衛
太¶子廢後上幸甘泉宫命畫工圖畫周公輔成王於是
左右¶羣臣知帝欲立少子後數日帝譴責鈎弋夫人夫
人脱簮¶珥叩頭帝曰引持去送掖庭獄夫人還顧帝曰
趣行汝不¶得活夫人死雲陽宫時暴風揚塵百姓感傷
使者持棺往¶𦵏之封識其處後帝閒居問左右曰人言
<pb:KR3k0012_WYG_643-4a>
何左右對曰人¶言且立其子何去其母乎帝曰然是非
兒曹愚人所知也¶往古國家所以亂者由主少母壮也
女主獨居驕蹇淫亂¶自恣莫能禁也汝不聞吕后耶故
知為武帝生子者無男¶女其母無不譴死豈可謂非賢
聖哉¶
漢書曰韓安國坐法抵罪獄吏田甲辱安國安國曰死灰
獨¶不復燃乎田曰燃即溺之居無㡬安國為梁内史田
甲恐<md:KR3k0012_SBCK_643-3a>¶安國曰甲不就官我滅爾宗田甲肉袒謝安國歎
<pb:KR3k0012_WYG_643-4b>
曰公等¶足與治乎卒善遇之¶
又曰孝宣帝初生號曰皇曽孫生數月遭巫蠱事收繋
郡邸¶獄邴吉為廷尉監望氣者言長安獄中有天子氣上
遣使者¶分條中都官詔獄繋者無輕重皆殺之内謁者令
郭穰夜至郡¶邸獄吉閉門拒使者不得入皇曾孫賴得全¶
又曰張湯杜陵人父為長安丞初湯為兒守舎䑕盗肉
父¶怒湯湯掘燻得䑕及餘肉劾䑕掠治并取䑕與肉具
獄磔¶堂下父見之視文辭如老獄吏大驚
<pb:KR3k0012_WYG_643-5a>
又曰夏侯勝為議不許宣帝尊武帝廟下獄及丞相長
史¶黄霸坐不舉劾俱下獄霸欲從勝受經勝辭以罪死
霸曰¶朝聞道夕死可矣勝賢其言遂授之繋再更冬講
論不怠¶
又曰有罪當械者皆頌繋應劭注曰頌者容也言見寛
容<md:KR3k0012_SBCK_643-3b>¶但處曹吏不入狴牢¶
又曰尹賞鉅鹿楊氏人長安中姦多閭里少年羣輩殺
吏¶受財報仇相與探丸得赤丸斫武吏黒者斫文吏白
<pb:KR3k0012_WYG_643-5b>
者主¶治喪城中薄暮塵起剽刼行者死傷賞以三輔髙第選
守長安¶令治獄穿地方深各數丈餘乃以大石覆其口
名虎穴輕¶薄惡子鮮衣㓙服被鎧扞持刀兵者捕得數
百人内虎穴¶中數日一發視皆枕藉死長安中遂無盗
賊¶
又曰天文志曰勾圜十五星屬杓曰賤人之牢星實則
囚¶多虛則開出¶
續漢書曰范滂字孟博坐繋黄門北寺獄獄吏曰凡坐
<pb:KR3k0012_WYG_643-6a>
繋¶皆祭臯陶滂曰臯陶賢者古之直臣知滂無罪将理
之上¶帝如其有罪祭之何益衆人由此止也¶
又曰武帝置中都獄官二十六所世祖皆省唯廷尉及
洛<md:KR3k0012_SBCK_643-4a>¶陽有詔獄¶
又曰虞詡字升卿陳畱縣人祖經為獄吏皆效于公之
治囚¶及詡生經曰吾雖不及于公子孫至丞相冀得為
九卿故¶字詡曰升卿至尚書令¶
又曰李業字巨游廣漢人王莽居攝太守劉咸聞業有
<pb:KR3k0012_WYG_643-6b>
徳¶辟業業稱疾咸怒出教曰賢者不避害猶彀弩射市
中命薄者¶先死令業詣獄養病客有説咸者乃出業¶
謝承後漢書曰赤眉入長安時式侯恭以弟盆子為赤
眉¶所尊故自繋赤眉至更始奔走式侯從獄中破械出
街¶中逢京兆尹觧惲呼曰觧君載我我更始之忠臣也
即帝¶敗我弟又為赤眉所立惲使後車載之前行見定
陶王劉¶禮觧其械言帝在渭中船上遂相随見更始¶
范&KR1262;後漢書曰許楊為都水掾使典復鴻郤陂初豪右
<pb:KR3k0012_WYG_643-7a>
大<md:KR3k0012_SBCK_643-4b>¶姓因縁陂役競欲辜較在所楊一無所聴乃共譛楊
受取賄¶¶賂遂收之在獄而械輙自觧獄吏白鄧晨即夜
出楊時¶天雨隂晦道中若有火光照之時人異焉¶
又曰杜篤字季雅居美陽與美陽令逰數從請託不諧
頗¶相恨令怒收篤送京師㑹大司馬吴漢薨光武詔諸
儒誄¶之篤於獄中為誄辭最髙帝美之賜帛免之¶
東觀漢記曰崔篆為建新大尹篆歎曰吾生值澆羿之
君¶上有老母下有兄弟安得獨㓗已而危所生哉乃單
<pb:KR3k0012_WYG_643-7b>
車到¶官稱疾三年不視事行縣門下掾倪敞諌篆乃强
起班春¶所至之縣獄犴填滿篆垂涕曰嗟乎刑罰不中
乃陥民於¶穽此皆何罪至是乎遂平理所出二千餘人
掾吏叩頭諌¶曰誠仁者之心然獨為君子将有悔乎篆
曰邾文公不以¶一人易其身君子謂之知命如殺大尹
贖二千人葢所願<md:KR3k0012_SBCK_643-5a>¶也遂稱疾去¶
又曰鮑昱為泚陽長縣人趙堅殺人繋獄其父母詣昱
自¶言年七十餘唯有一子適新娶今繋獄當死長無種
<pb:KR3k0012_WYG_643-8a>
類涕¶泣求哀昱憐其言令将妻入獄遂妊身有子<md:KR3k0012_SBCK_643-6a>¶蕭子顯齊書曰戴僧静㑹稽永興人也少有膽力便弓
馬¶於都載錦出為歐陽式所得繋兖州獄太祖遣薛淵
餉僧静¶酒食以刀子置魚腹中僧静與吏飲醉以刀刻
械手自折鎻¶發屋而出歸太祖遂匿之齋内以其家貧
年給粟千斛¶
崔鴻後趙録曰石季龍幽中書令徐光于㐮陽國詔獄
光¶在獄中注觧經史十餘萬言
<pb:KR3k0012_WYG_643-8b>
三國典畧曰周諒入齊為揚州刺史平鍳所獲繋之獄
妻¶生男鍳因喜醉擅放免之既醒知非上唘自劾齊主
特原¶其罪¶
隋書曰裴政為㐮州搃管妻子不之官所受秩奉散給
寮¶吏民有犯罪者隂悉知之或竟嵗不發至再三犯乃
因¶都㑹時於衆中召出親案其罪五人處死徒流者甚
衆合¶境惶懾令行禁止小民蘇息稱為神明爾後不修
囹圄殆<md:KR3k0012_SBCK_643-6b>¶無争訟
<pb:KR3k0012_WYG_643-9a>
又曰薛胄為兖州刺史及到官繋囚數百胄剖斷旬日
便¶了囹圄空虛¶
又曰栁儉拜蓬州刺史獄訟者庭遣不為文書約束縦
容¶而已獄無繋囚¶
唐書曰太祖行次靈石縣指獄而謂皇太子曰此何謂
皇¶太子對曰此所謂圜獄将繋罪人太宗因曰文王作
罰刑¶兹無赦而漢文帝志在輕刑但以詳平為佳非謂
有罪而¶釋也濫繋無辜則政道缺乆需有罪則怒氣生
<pb:KR3k0012_WYG_643-9b>
圜土之中¶仰視青天有同懸鏡而鏁械膚體鬰結其中
夫循諸己者¶可以知物傳曰其恕乎由此言之不可不
慎¶
又曰陽城為道州刺史觀察使判官督其賦至州恠城
不¶出逆以問州吏吏曰刺史聞判官来以為有罪自囚
於獄<md:KR3k0012_SBCK_643-7a>¶不敢出判官大驚馳入謁城於獄曰使君何罪某
奉令来¶候安否耳留一二日未出去城因不復歸館門
外有故門¶扇横地城晝夜坐卧其上判官不自安辭去
<pb:KR3k0012_WYG_643-10a>
晏子春秋曰景公籍重而獄多拘者滿圄怨者滿朝晏
子¶諌不聴¶
淮南子曰君不入獄為傷恩也¶
論衡曰獬豸者一角之羊也性知有罪臯陶治其罪疑
者¶令羊觸之有罪則觸無罪則不斯盖天生一角聖獸
助獄¶為騐故臯陶禮羊跪坐事之此則神竒瑞應之類¶
風俗通曰易噬嗑為獄獄十月之卦從犬言聲二犬亦
存¶以守也廷者陽也陽主生長獄者隂也隂主刑煞故
<pb:KR3k0012_WYG_643-10b>
讞獄在廷皆¶順其位¶
又曰詩云宜犴宜獄犴司空也周禮凡萬民之有罪過
未<md:KR3k0012_SBCK_643-7b>¶離於法者桎梏以上坐諸嘉石役諸司空令平易道
路也¶
又曰周禮三王始有獄夏曰夏䑓言不害人若逰觀之
臺¶桀拘湯是也殷曰羑里言不害人若於閭里紂拘文
王是¶也周曰囹圄囹圄舉也言人幽閉思愆改惡為善
因原之¶也今縣官録囚皆舉也
<pb:KR3k0012_WYG_643-11a>
三輔黄圖曰長安有九市二十四獄¶
扶南傳曰扶南俗理訟無牢獄鞭杖唯以探湯捧鎻没
水¶為信先使沐浴齋戒乃令以手内湯或捧熱鎻或没
水中¶無罪者不爛不燋不沈犯罪者即騐也¶
㑹稽典録曰鍾離意為堂邑令縣民防廣為父報仇繋
獄¶其母病死防廣痛之號泣於獄意為之悽惻出廣見
之曰今欲¶出若歸家殯殮有義則還無義則已丞掾諌
以為不可意¶曰不還之罪令自受之廣臨殯畢即自歸
<pb:KR3k0012_WYG_643-11b>
獄以状表上詔减<md:KR3k0012_SBCK_643-8a>¶死一等¶
又曰盛吉字君達山隂人司徒虞延辟西曺掾時隴西
太¶守鄧融以賍罪徴詣廷尉前後考騐歴嵗不服明帝
下三¶府遣精能掾吏更就舜劾吉到詔獄但勅主者供
湯沐飲¶食不去問事明日復往觧融桎梏徐問以情實
君若無贓¶强見誣枉君其列辭當相伸理如審有罪不
得誣㒺國家¶融感吉意即移辭首服¶
又曰黄昌為蜀郡太守宻捕得盗帥一人悉使䟽諸縣
<pb:KR3k0012_WYG_643-12a>
强¶盗宻往捕録其諸小盗皆原其死讁作棧道以代民
役由¶是道不拾遺獄至連年無有重囚¶
又曰高豐字文林為鄼縣獄吏刺史虞孟行部到鄼¶縣
僻界上勑鄼長将囚徒就所在録決豐被文書閉獄下
鑰不¶肯送徒自請諌曰明使君乗法駕騑骖御命理寃
當縣縣<md:KR3k0012_SBCK_643-8b>¶而至今乃遥召囚徒欲省更煩蓋普天之下莫
非王土率¶土之濵莫非王臣鄼獄非漢地乎囚徒終不
出縣特望朱¶軒廻輪向鄼孟遂到鄼
<pb:KR3k0012_WYG_643-12b>
㐮陽耆舊記曰諸葛亮出闗中使馬謖統大衆在前為
魏将¶張郃所破坐下獄死時年三十九嵗臨終與亮書
曰明公視¶謖猶子謖視明公猶父願惟殛鯀興禹之義
使平生之交¶不虧謖雖死無恨於黄泉¶
博物志曰夏曰念室殷曰動止周曰稽留三代之異名
也¶又狴犴者亦獄别名¶也
韓陽天文集要曰貫索貴人之牢中星實則囚多虛則
開¶出
<pb:KR3k0012_WYG_643-13a>
捜神記曰漢武帝東逰未出函谷闗有物當道其身數
丈¶其状像牛青眼而曜精四足入土動而不死百官驚
懼東<md:KR3k0012_SBCK_643-9a>¶方朔乃請酒以灌之灌之十觔而物消帝問其故
答曰此¶名為患憂氣之所生此必秦之獄地不然則罪
人徒¶作者之所聚夫酒忘憂故能消之也帝曰吁博物
之士至於¶此乎¶
東方朔别傳曰孝武皇帝時行甘泉至長平坂上馳道
中央有¶虫覆而赤如生肝状頭目口齒鼻耳盡具先驅旄
<pb:KR3k0012_WYG_643-13b>
頭馳還¶以聞曰道不可御於是上止車遣侍中馳徃視
之還盡莫¶知也時東方朔從在後屬車上召朔使馳往
視之還對曰¶恠哉上曰何謂也朔對曰秦始皇時拘繫
無罪幽殺無辜¶衆庶怨恨無所告訴仰天而嘆曰恠哉
感動皇天此憤氣¶之所生也故名之曰恠哉是地必秦
之獄處也上有詔使¶丞相公孫𢎞案地圗果秦之獄處
也上曰善當以去之¶朔曰夫積憂者得酒而去之以酒
注虫立消靡上大笑曰<md:KR3k0012_SBCK_643-9b>¶東方生真可謂聖矣何以異先
<pb:KR3k0012_WYG_643-14a>
知聖人哉乃賜帛百¶疋¶
異苑曰建康陵欣景平中死於揚州作部尅晨當𦵏作
部¶督夢欣云今為獄公姥祖夕有期莫由自反勞君觧
謝令¶得放還督不信夜後又夢言辭轉切因歌一曲云
生時世¶上人死作獄中鬼不得還墳墓灰没有餘罪督
覺為謝神¶從此便絶¶
劉義慶幽明録曰晉廬陵太守龎企字子及上祖坐事
繫¶獄而非其罪見螻蛄行其左右相謂曰使爾有神䏻
<pb:KR3k0012_WYG_643-14b>
活我¶死我當祠爾因投飯與螻蛄食盡去有頃復来形
體稍大¶意異之復與食數日其大如猪及當行刑螻蛄
掘壁根為¶大孔破得從此出亡後遇赦得活矣¶
齊諧記曰吳當陽縣董昭之乗船過錢塘江江中見一蟻<md:KR3k0012_SBCK_643-10a>¶著一短蘆惶遽畏死使以繩繫蘆著船船至岸蟻得出
中¶夜夢見一人烏衣来謝云僕是蟻中王君有急難當
先見¶語歴十餘年時江左多盜縣令横録昭之為刼主繫餘
杭獄昭¶之曰惟蟻王夢云緩急當告今何處告之獄囚
<pb:KR3k0012_WYG_643-15a>
言但取兩¶三蟻著掌中祝之昭之如其言暮果夢昔烏
衣人言云可急¶去入餘杭山天下即赦今不乆也於是
便覺蟻齧械已盡¶因得出獄過江投餘杭山遇赦遂得
免¶
桓子新論曰近哀平間道士臨淮董仲君坐繫獄病死
數¶日目陥生䖝吏捐棄之便更活云¶
　
　
<pb:KR3k0012_WYG_643-15b>
　
　
　
　
　
　
　
　太平御覧卷六百四十三
