# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:02.415464
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 68
#+PROPERTY: FILE SB11n0727-068太平御覽-卷之六十八.
<pb:KR3k0012_SBCK_068-1a>¶
太平御覽卷第六十八¶
　　地部三十三¶
　　　氷¶
　　　潮¶
　　　川¶
　　　　　　氷¶
說文曰氷水堅也澌流氷也¶
易曰𥘉六履霜堅氷隂始凝也馴致其道至堅氷也¶
又曰乾爲寒爲氷¶
易通卦驗曰大雪魚負氷鄭玄注曰負氷上近氷也¶
詩曰二之日鑿氷冲冲鑿氷聲也三之日納于凌隂¶
周禮曰凌人掌氷祭祀供氷鑑(鑑如甀大口藏/氷以御温氣也)賔客供氷¶
大䘮供夷盤氷(夷盤/大盤)夏班氷(賜羣/臣也)¶
<pb:KR3k0012_SBCK_068-1b>¶
又曰凌人掌氷正歳十有二月令斬氷三其凌(三其凌三/倍其氷)¶
禮曰孟冬之月水始氷地始凍仲冬之月氷益壯地坼鶡¶
鳥不鳴&KR0849;始交¶
又曰立春之日東風解凍又五日蟄虫始振又五日魚上¶
氷風不解凍號令不行魚不上氷兵甲不藏¶
傳曰楚子使薳子馮爲令尹遂以疾辭方暑闕地下氷而¶
牀焉重璽衣裘(蠒抱也禮玉藻曰/續爲蠒緼爲袍)鮮食而寢楚子使醫視¶
之復曰病則甚矣而血氣未動¶
又曰春無氷梓愼曰今兹宋鄭其饑乎隂不勝陽也¶
又曰日在北陸而藏氷西陸朝覿而出之其藏氷也深山¶
窮谷固隂沍寒於是乎取之其出之也朝之禄位賔食喪¶
祭於是乎用之其藏之也黒牡秬黍以享司寒其出之也¶
桃弧棘矢以除其災祭司寒而藏之獻羔而啓之火岀而¶
<pb:KR3k0012_SBCK_068-2a>¶
畢賦自命夫命婦至於老疾無不受氷山人取之縣人傳¶
之輿人納之隷人藏之夫水以風壯而以風出而藏之也¶
周其用之也徧則冬無愆陽夏無㐲隂春無淒風秋無苦¶
雨人不夭札¶
孝經援神契曰髙山之巔無樹深海之淵無氷剛太燥温¶
太柔也¶
家語曰霜降而婦功成娶者行焉(季秋/霜降)氷冸而農桑起㛰¶
禮殺焉¶
史記曰姜嫄爲帝嚳元妃出里見巨人跡恱欲踐之踐而¶
身動如孕期而生子以爲不祥弃渠氷上飛鳥以翼覆薦¶
之¶
薛瑩後漢書曰靈帝光和六年冬北海東萊琅邪井氷厚¶
丈餘¶
<pb:KR3k0012_SBCK_068-2b>¶
又曰光武至薊上王郎使者至上發薊晨夜馳騖至曲陽¶
呼沲河道吏還言河流澌無舡不可渡遣王霸徃視實然¶
霸念恐驚衆即還曰冰堅可渡比至冰可乗帝遂得¶
渡¶
漢書曰晁錯上書曰夫胡貉之地積隂之處也木皮三寸¶
氷厚六尺¶
臧榮緒晉書曰王祥字休徴後母朱氏思生魚時河水氷¶
堅祥朝朝冒厲風於河涯伺魚一朝忽氷開小穴有雙鯉¶
跳出¶
王隱晉書曰慕容皝上言正月十二日躬征平郭逺假陛¶
下天地之威將士竭命精誠感靈海爲氷結凌行海中三¶
百餘里臣問故老初無海氷之歲(平郭盖近/昌黎城也)¶
北齊書曰文宣時周人常懼齊兵之西度恒以冬月守河¶
<pb:KR3k0012_SBCK_068-3a>¶
椎氷及後主即位朝政多紊齊人椎氷懼周兵之逼斛律¶
光憂曰國家常有吞關隴之志今日至此¶
東方朔神異經曰北方有氷萬里氷厚百丈鼷䑕在氷下¶
土中焉其毛長八尺可爲褥却風寒¶
王子年拾遺録曰東海貟嶠山有氷𧖟長七寸有鱗角以¶
霜雪覆之始爲蠒其色五采織爲文錦入水不濡投火不¶
燎¶
南燕録曰慕容德正月渡黎陽津流澌氷合鄴令韓䡄言¶
於徳曰昔光武渡呼沲氷澌自合今大王濟河天橋自成¶
德乃大悅¶
異苑曰石勒伐劉曜於洛陽從大河南濟時河凍將合軍¶
至而氷自冸舟檝無閡遂生擒曜謂是神靈之助¶
又曰髙平閭丘孝婦以元嘉中懐娠生一團氷得日便消¶
<pb:KR3k0012_SBCK_068-3b>¶
液成水也¶
呉越春秋曰越王念復呉怨非一旦也苦思勞心夜以接¶
日冬寒則抱氷夏熱則握火¶
趙書曰劉曜攻石勒將戰曜欲乗大乗大赤馬無故蹢躅¶
不可近於是退赤馬及合陣敗走曜體素壯馬小不勝䧟¶
氷爲石堪所擒也¶
慱物志曰削氷令貟舉以向日艾承其影則有火¶
西京雜記曰漢制以酒滴爲書取其不氷以玉爲硯亦取¶
其不氷也¶
陸機洛陽記曰氷室在宣陽門内恒有氷天子用賜王公¶
衆官¶
戴延之西征記曰凌雲臺有氷井延之以六月持去經日¶
猶堅也¶
<pb:KR3k0012_SBCK_068-4a>¶
述征記曰冰井在凌雲臺北古舊藏氷處¶
鄧析書曰明君之御民若乗奔而去轡履氷而負重¶
晏子曰景公伐魯得東門無澤問之魯年糓何如對曰隂¶
水凝陽氷厚五寸晏子曰如是則寒温節也寒温節則政¶
平政平則年糓熟請禮魯以息怨也¶
老子曰渙若氷將釋¶
莊子曰夏蟲不可以語於氷者篤於時也曲士不可以語¶
於道者束於教也¶
又曰朝受命而夕飲氷我其内熱歟¶
孫卿子曰氷生於水而寒於水¶
淮南子曰淮海有不死之草北方有不釋之氷¶
又曰夫水向冬則凝而爲氷迎春則釋而爲水氷㢮易乎¶
前後¶
<pb:KR3k0012_SBCK_068-4b>¶
又曰知一葉之落知歲將暮覩瓶中之氷而知天下之寒¶
以近諭逺也¶
論衡曰夫燻一炬火爨一鑊水終日而不熱也倚一尺氷¶
置庖厨中終夜而不寒也¶
風俗通曰積氷曰凌壯氷曰凍氷流曰澌氷解曰泮¶
魏子曰居危殆之國治不善之民是猶薄氷當白日藂毛¶
過猛火也¶
枹朴子曰五玉不染而堅寒氷不礱而㓪¶
又曰蹈薄氷以待夏日登杇枝而須勁風¶
新論曰畫水鏤氷與時消釋¶
　　　　　潮水¶
說文曰潮朝也從水朝¶
風土記曰俗說鯢一名海鰌長數千里穴居海底入穴則¶
<pb:KR3k0012_SBCK_068-5a>¶
水溢爲潮出穴則水入潮退出入有節故潮水有期¶
祖台之志恠曰隆安中陳悝於江邊作魚䇻(正匪/切)潮去於¶
䇻中得一女人長六尺有容色無衣服水去不能動卧沙¶
中與語不應人有就辱之悝夜夢云我是江黄昨失道落¶
君䇻小人遂見加凌今當白尊神殺之悝不敢移潮來自¶
逐水去姧者㝷病死¶
呉越春秋曰呉賜子胥劒而死乃投之江中子胥因掦波¶
成濤隨潮徃來¶
博物志曰東海中有牛魚其魚形如牛剥其皮懸之潮水¶
至則毛起潮去則復也¶
臨海異物志曰石鷄清響以應潮慧軀輕逝以逺縶(石鷄/形似)¶
(家鷄在海中山上每朝水將至/輒羣鳴相應若家雞之向晨也)¶
裴淵廣州記曰石洲在海中名爲黄山山北日一潮山南¶
<pb:KR3k0012_SBCK_068-5b>¶
日再潮¶
枹朴子曰糜氏云潮者據朝來也言夕至也一月之中天¶
再東再西故潮水再大再小也又夏時日居南宿隂消陽¶
盛而天髙一萬五千里故夏潮大也冬時日居北宿隂盛¶
陽消而天卑一萬五千里故冬潮小也又春日居東宿天¶
髙一萬五千里故春潮漸起也秋日居西宿天卑一萬五¶
千里故秋潮漸減也¶
又曰天河從北極分爲兩頭至於南極其一經南斗中過¶
其一經東斗中過兩河隨天轉入地下過而與下水相得¶
又與海水合三水相蕩而天轉排之故激涌而成潮水¶
又曰濤水者潮取物多者其力盛來逺者其勢大今潮水¶
從東地廣道逺乍入狹處陵山觸岸從直赴曲其勢不泄¶
故隆崇涌起而爲濤俗人云濤是五子胥所作妄也子胥¶
<pb:KR3k0012_SBCK_068-6a>¶
始死耳天地開闢巳有濤水矣¶
　　　　　川¶
說文曰川貫穿通流水也¶
釋名曰川者穿地而流也¶
易曰地險山川丘陵也王公設險以守其國¶
又曰利渉大川¶
書曰予決九川距四海王肅曰九川者九州之川也¶
又曰若濟大川用汝作舟檝¶
又曰九山刋旅九川滌源¶
禮曰天降時雨山川出雲¶
周禮曰楊州其川三江荆州其川江漢䂊州其川滎洛青¶
州其川淮泗兖州其川河泲雍州其川涇汭幽州其川河¶
濟兾州其川漳并州其川呼沲¶
<pb:KR3k0012_SBCK_068-6b>¶
又曰兩山之間必有川焉大川之間必有途焉¶
大戴禮曰聖人有國則川澤不竭¶
蔡邕月令章句曰衆流注海曰川¶
國語曰幽王二年三川皆震¶
又曰厲王虐國人謗王邵公告王曰民不堪命矣王怒得¶
衛巫使監謗者以告則殺之國莫敢言道路以目王喜告¶
邵公曰吾能弭謗矣乃不敢言邵公曰是鄣之也防民之¶
口甚於防川川壅而潰傷人必多民亦如之是故爲川決¶
之使導爲民宣之使言¶
語曰子在川上曰逝者如斯夫不舎晝夜¶
竹書記年曰藍田川有漢臨江王榮塜景帝以罪徴之將¶
行祖於江陵北門車軸折父老泣曰吾王不反矣榮至都¶
中尉郅都急切責王王年以恐而自殺葬於是川有䴏數¶
<pb:KR3k0012_SBCK_068-7a>¶
萬銜土置塜上百姓憐之¶
水經注曰龍魚川澤漲不測出五色雲俗以爲靈而莫敢¶
採捕因謂是水爲龍魚水自下亦通謂之龍魚川¶
又曰祥川者漢戚夫人所生處也髙祖得而寵之改其地¶
爲祥川用表夫人載誕之休祥也¶
秦州記曰枹罕原北有鳯林川川中則黄河水東流¶
莊子曰昔者禹之堙洪水決江河而通四夷九州名川三¶
百攴川三千小者無數¶
方輿記曰清凉川在興道縣北¶
唐史云德宗皇帝以朱泚之難幸梁洋中書舎人齊映從¶
駕至此川見旌旗蔽野上心駭謂泚之追兵疾路至此見¶
梁帥嚴震具軍容拜馬前叙君臣離亂流涕乆之上喜令¶
震登馬與朕作主人映曰嚴震與至尊導馬御膳自有所¶
<pb:KR3k0012_SBCK_068-7b>¶
司湏之上次洋州行宫召映責以儒生不逹兵機煙塵時¶
務姑息主帥映奏曰山南士庶只知有嚴震不知有陛下¶
且今天威親臨令巴蜀士民知天子之尊亦足以盡嚴震¶
爲臣子之節上歎之良乆震聞特拜謝映時議多之即此¶
川也¶
太平御覽卷第六十八¶
