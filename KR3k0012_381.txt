# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:18.910798
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 381
#+PROPERTY: FILE SB11n0727-381太平御覽-卷之三百八十一.
<pb:KR3k0012_SBCK_381-1a>¶
太平御覽卷第三百八十一¶
　　人事部二十二¶
　　　　　羙婦人下¶
莊子曰西施毛嬙人之所羙也魚見之深入鳥見之髙飛¶
尹文子曰齊有黄公者好謙卑有二女皆國色常謙辤毁¶
之以爲醜惡醜惡之名逺布年過而一國無敢聘者衛有¶
鰥夫失時冐娶之果國色¶
闞子曰西施自窺於井不恃其羙猶佐湯沐堯舜自窺於¶
世不恃其賢猶湏才德況中庸而距諌嫫母自窺於井以¶
爲媚於西施桀紂自窺於丗以爲賢於堯舜¶
韓子曰魏王遺楚王羙女王甚恱之¶
慎子曰毛嬙西施天下之至姣也衣以皮褐則見者皆走¶
昜以玄錫則行者皆止¶
<pb:KR3k0012_SBCK_381-1b>¶
淮南子曰曼顔皓齒形姱骨佳不待脂粉芳澤而羙者西¶
施陽文也(許慎注曰陽/文楚好女也)¶
又曰蔡之㓜女衛之稚質纂組竒綵抑黒質楊赤文(慕組/織紀)¶
(也如今之綬也没/黒見赤其工也)湯禹之智不能逮也(言不能及二/國女之行也)¶
神仙傳曰介象字元則㑹稽人入山求仙見谷上有石皆¶
紫色如雞子象取二枚見一羙人𬒳五綵象向之叩頭乞¶
長生女曰汝急送手中物還著故處汝未應取此象乃送¶
石還女授丹方一首¶
穆天子傳曰赤烏之人獻二女于天子女聦女列赤烏氏¶
羙人之地也¶
劉向列傳曰蕭史者秦穆公時人善吹簫能致孔雀白鶴¶
穆公女弄玉好之公以妻焉一朝隨鳯飛去¶
漢武内傳曰西王母乗紫雲之輦履玄瓊之舄下輦上殿¶
<pb:KR3k0012_SBCK_381-2a>¶
呼帝共坐命侍女許飛瓊皷雲和之簧¶
續列女傳曰曹節弟破石爲越騎校尉越騎營伍伯妻有¶
羙色破石從求之伍伯不敢違妻執意不肯行遂自殺¶
襄陽耆舊記曰楚襄王遊雲夢望朝雲之餘上有雲氣宋¶
玉曰昔先王遊髙唐怠而晝寢夢一婦人曖乎若雲皦乎¶
若星將行未至如浮如傾對曰我帝季女名曰瑶姬未行¶
而喪封乎巫山之臺精䰟爲草實爲靈芝¶
西京雜記曰卓文君好眉色如望逺山臉際常若芙蓉肌¶
膚柔如脂十七而寡爲人放誕風流故恱長卿之才而越禮¶
焉長卿作羙人賦以自刺¶
王子年拾遺記曰魏文帝所愛羙人姓薛名靈芸常山人¶
也靈芸年十七容皃絶丗時明帝選良家子入宫靈芸別父¶
母戯欷累曰淚下沾衣至升車就路之時玉唾壷承淚壺¶
<pb:KR3k0012_SBCK_381-2b>¶
即如紅色及至京師壼中之淚凝如血矣¶
又曰蜀先主甘后沛人生微賤里中相者云此後後貴位¶
極宫掖及后長體貌特異年十八玉質柔肥態媚容冶先¶
主置后白綃帳中户外望者如月下聚雪河南獻玉人髙¶
三尺乃取玉人置后側常稱玉人之所貴比德君子况爲人¶
形而不可說乎后與玉人㓗白齊色觀者殆相亂惑嬖者¶
非唯嫉於后亦妬在玉人后欲毀之乃誡上曰昔子罕不¶
以玉爲寳春秋羙之今吴魏未㓕安以妖玩經懷勿復進¶
也上乃徹玉人衆嬖皆退當時以甘后爲神智婦人¶
又曰吴王潘夫人父坐法夫人輸入織室容態少儔江東¶
絶色同幽者百餘人謂夫人曰神女敬而逺之有司陳於¶
吴主使圖其容夫人憂戚不食减瘦改形工人冩之以進¶
吴主主見喜以虎魄如意撫案嗟曰此神女也愁皃尚能¶
<pb:KR3k0012_SBCK_381-3a>¶
感人况在懽樂乃納于後宫¶
又曰孫亮作縁瑠璃屏風毎於月下淸夜舒之常愛寵四¶
姬皆振古絶色一名朝姝二名儷居三名㓗華四名洛寳¶
又曰周成王時有因祗國去王都九萬里獻女工一人善¶
於工巧體皃輕㓗𬒳纎羅雜繡之衣長䄂脩𥚑風至則結¶
其襟帶恐飄颻不能自止善織以五色絲引而結之則成¶
文錦¶
吴㑹分地記曰土城者勾踐時索美女欲以獻吴於羅山¶
得西施鄭旦作土城貯之使近道習見人令賢傳母教之¶
三年¶
叚龜龍涼州記曰隠王美人張氏色豔出家爲道乃自投¶
門樓雙股頻折口誦經顔色自若俄而死¶
鄴中記曰廣陵公陳逵妹才色甚美髮長七尺石虎以爲¶
<pb:KR3k0012_SBCK_381-3b>¶
夫人¶
三國典略曰崔孝芬取貧家子賈氏以爲養女有姿色騰¶
納之請以邑號¶
又曰齊武成曽有疾自云𥘉見空中有五色物稍近變成¶
一美婦人去地數丈亭亭而立徐之才云此至靈所致即¶
進湯服一劑便覺稍逺又服還變成五色物數劑疾平¶
帝王丗紀曰紂以鬼侯爲三公鬼侯有女美而進之於紂¶
恱之妲巳乃泣而譛之紂怒鬼侯女遂殺之而醢鬼侯¶
何集續帝王丗紀曰張天錫疾篤閻薛二姬並有國色天¶
錫謂曰吾死之後汝二人豈可更爲他妻皆曰尊若不諱¶
請効死尊前誓無他志二人自殺天錫有瘳追悼二姬葬¶
以夫人禮¶
說苑曰齊王起九重之臺募國中有畫者賜之錢狂卒敬¶
<pb:KR3k0012_SBCK_381-4a>¶
君居常飢寒妻端正敬君工畫貪賜畫臺去家曰乆思念¶
其妻像向之憘笑旁人瞻見之以白王王即設酒與敬君¶
相樂謂敬君曰國中獻女無好者以錢百萬謂妻可乎不¶
者殺汝敬君慞惶聽許¶
又曰太祖下鄴文帝先入袁尚府有婦女𬒳髮垢靣立紹¶
妻後文帝問之荅曰是熈妻顧攬髮以䄂拭靣姿貌絶倫¶
遂納之¶
丗說曰漢元帝宫人旣多乃令畫工圖之欲有呼者輙披¶
圖召焉其中皆行貨賂王昭君姿容甚麗志不可苟求工¶
遂毁爲甚醜終身不召後匈奴來和求美女於帝以昭君¶
充行旣召見而嘆之¶
又曰桓宣武平蜀以李勢妹爲妾主始不知旣聞與數十¶
婢拔白刃襲之(温尚明帝女/南康長公主)正值梳頭髮籍地膚色玉曜¶
<pb:KR3k0012_SBCK_381-4b>¶
不爲動容徐曰國破家亡以至今日若能見殺乃其本懷¶
主慙而退¶
俗說曰宋禕是石崇妓緑珠弟子有色善吹笛後在晉明¶
帝處帝疹患篤羣臣進諌請出宋禕帝曰卿諸人誰欲得¶
之阮遥集時爲吏部尚書對曰願以賜臣即與之¶
典說曰司隷馮方女國色也避地楊州袁術登城見而遂¶
納焉諸婦害其寵給言將軍以貴人有志節但見時示憂¶
色必長見敬重馮氏如其言術益哀之諸婦因絞懸之厠¶
言自殺術誠以爲不得志而死乃厚葬之〇方言曰娥㜲(音/盈)¶
好也秦曰娥(言娥/娥也)宋謂之㜲(言㜲/㜲也)秦晉之間凡好而輕者¶
謂之娥自關而東河淆之間謂之媌(今關西人亦呼/好爲媌吾交切)或謂¶
之姣(言姣㓗/也音姣)趙魏燕岱之間曰姝(音姝亦四/方通語耳)或曰妦(言妦/容也)¶
(音/蜂)自關而西秦晉之間故都曰(秦舊都今扶風雍縣也/晉舊都今太原晉陽縣)¶
<pb:KR3k0012_SBCK_381-5a>¶
(也其俗通呼好/爲忓五干切)¶
又曰釥(錯眇/切)嫽(夭/切)好也青徐海岱之間曰釥或謂嫽(今/通)¶
(呼小姣㓗喜/好者爲嫽眇)好凡通語也朦(巳紅/切)庬(鴟/鴻)豐也自關而西秦¶
晉之間凡大貌謂之朦或謂之庬豐其通語也娃(烏佳/切)媠¶
(諾過/切)窕(途了/切)艷羙也吴楚衡淮之間曰娃南楚之外曰媠¶
(言婑/媠也)宋衛晉鄭之間曰艷陳楚周南之間曰窕自關而西¶
秦西之間凡羙色或謂之好或謂之窕故吴有館娃之宫¶
秦有枈娥之臺(㭍音/七)秦晉之間羙貌謂之娥羙狀爲窕羙¶
色爲艷羙心爲窈弈偞容也自關而西凡羙容謂之弈或¶
謂之媟(弈弈媟媟皆/輕麗之皃也)¶
書紀年曰桀伐岷山獻女于桀二女曰琬曰琰桀受女刻其¶
名于苕華之玉苕是琬華是琰¶
楚辭曰姱容脩態絙洞房娥眉慢睃目騰光¶
<pb:KR3k0012_SBCK_381-5b>¶
又曰粉白黛黒施芳澤¶
又曰羙人旣醉朱顔&KR0755;¶
又曰室中之觀多珍怪蘭膏燭明華容備¶
山海經曰丹山西即巫山也帝女居焉宋玉所謂我帝之¶
季女名曰瑶姬其間首尾一百六十里謂之巫峽盖因山¶
爲名也¶
崔豹古今注曰魏文帝宫人有莫瓊樹薛夜來陳回夜陳¶
巧笑瓊樹始製蟬鬢望之縹緲如蟬翼故號曰蟬鬢¶
桓譚新論曰或曰陳平爲髙帝解平城圍隠而不傳子能¶
知乎曰陳平說閼氏言漢有羙女其容貌天下無有今急¶
馳使歸迎欲進單于單于見必愛之則閼氏言之單于而¶
得免也¶
六韜曰紂囚文王於羑里散冝生受命而行宛懷條塗之¶
<pb:KR3k0012_SBCK_381-6a>¶
山有玉女三人冝生得之因費仲而獻之於紂以免文王¶
何承天纂文云孚瑜羙色也¶
服䖍通俗文云容麗曰媌(莫豹/切)形羙曰媠(湯火/切)容媚曰婠¶
(烏活/切)南楚以好爲娃(烏佳/切)肥骨柔弱曰婐(烏果/切<折 t="33"/>奴果/切)頰¶
妍羙曰嫵(七府/切)媚容茂曰㜰(羊灼/切)¶
越絶書曰越王勾踐得採薪二女西施鄭旦以獻吴王¶
崔駰七依曰閭娵之孕旣麗且閑紫脣素齒雪白玉睴迴¶
眸百萬一笑千金孔子傾於阿谷浮屠忘其桑門彭祖飛¶
而溶集王喬忽而墮雲¶
司馬相如上林賦曰若夫青琴宓妃之徒(皆古神/女名也)絶殊離¶
俗妖冶閑都靚粧刻飾¶
又羙人賦曰臣之東隣有一女子玄髮豐艶蛾眉皓齒顔盛¶
色茂景曜光起離宫閑館寂寞重虚門閣晝掩曖若仙居¶
<pb:KR3k0012_SBCK_381-6b>¶
芳香郁烈黼帳髙張有女獨處婉然在牀竒葩逸麗素質¶
艷光辭不具載¶
蔡邕恊𥘉賦曰其在近也若神龍彩鱗翼將舉其旣逺也¶
若披雲掃漢見織女¶
陳思王洛神賦曰其形也翩若驚鴻蜿若㳺龍榮輝秋菊¶
華茂春松髣髴兮若輕雲之蔽月飄飄兮若流風之迴雪¶
逺而望之皎若太陽昇朝霞迫而察之灼若芙蕖出渌波¶
醲纎得中脩短合度肩若削成腰如約素延頸秀項晧質¶
呈露芳澤無加鈆華弗御丹脣外㓪皓齒内鮮明眸善睞¶
靨輔承權辤不具載¶
曹植扇賦曰情駘蕩而外得心恱豫而内安増吴氏之姣¶
好發西子之玉顔¶
阮籍清思賦曰靨白玉以爲面披丹霞以爲衣襲九英之¶
<pb:KR3k0012_SBCK_381-7a>¶
曜精佩瑶光以發輝¶
袁宏夜酣賦曰開金扇坐瓊筵衛姬進鄭女前形窈窕以¶
纎弱艶妖冶而清妍似春蘭之齊秀象明月之雙懸¶
宋玉神女賦曰楚襄王逰於雲夢之浦使宋玉賦髙唐之¶
事王夢神女其狀甚麗王異之明日以白玉玉曰其夢若¶
何王曰見一婦人狀甚異撫心定氣復有所夢其始來也¶
耀乎若日𥘉出照屋梁其少進也皎乎若明月舒其光穠¶
不短纎不長歩裔裔兮曜殿堂忽兮改容蜿若逰龍乗雲翔¶
王曰此盛矣試爲寡人賦之玉曰夫何神人妖麗兮含隂¶
陽之渥飾𬒳華藻之可好兮若翡翠之奮翼其象無雙其¶
極毛嬙¶
又登徒子賦曰夫天下之佳人莫若楚國楚國之麗者莫¶
若臣里臣里之羙者莫若臣東家之子増之一分則太長¶
<pb:KR3k0012_SBCK_381-7b>¶
減之一分則太短著粉太白施朱太赤眉如翠羽肌如白¶
雪腰如束素齒如含貝¶
又髙唐賦曰昔者先王甞逰髙唐怠而晝寢夢一婦人曰¶
妾巫山之女也爲髙唐之客辭曰妾在巫山之陽髙唐之¶
岨朝爲行雲暮爲行雨朝朝暮暮陽臺之下王曰朝雲始¶
出狀若何玉對曰其始出也㬣兮若松榯其少進也晣兮¶
若姣姬楊𬒮障日而望所思忽兮改容偈兮若駕駟馬建¶
羽旌湫兮如風淒兮如雨風止雨霽雲無處所¶
王粲神女賦曰髮似玄鑒鬢類刻成質素純皓粉黛不加¶
朱顔熈曜曄若春華口譬含丹目若瀾波羙姿巧笑靨輔¶
竒牙¶
傳毅舞賦曰鄭女出進二八飾侍眉連姢以増繞目流睇¶
而撗波¶
<pb:KR3k0012_SBCK_381-8a>¶
劉楨魯都賦曰衆媛侍側鱗附盈房娥眉青眸顔若濡霜¶
含丹吮素巧笑妍詳掖耀日之珍笄珥明月之珠璫圭衣¶
紛裶振佩鳴璜¶
應瑒神女賦曰騰玄眸而俄青陽離朱脣而耀雙輔紅顔¶
曄而和妍時調聲以笑語¶
張衡舞賦曰𥚑若飛煙䄂如廻雪窣若霆震瞥若電滅於¶
是粉黛施兮玉質粲朱簪挺兮緇髮亂¶
謝靈運江妃賦曰小腰微骨朱顔皓齒綿視騰采靡膚膩¶
理天台二娥宫庭雙媛青袿晨接紫衣形見或飄翰凌烟¶
或潜泳浮海萬里俄頃寸隂未改辭不具載¶
魏文帝與繁欽書曰今之妙舞莫巧於絳樹清歌莫激於¶
宋臘¶
古詩曰青青河畔草鬰鬰園中栁盈盈樓上女皎皎當䆫¶
<pb:KR3k0012_SBCK_381-8b>¶
牖娥娥紅粉粧纎纎出素手¶
又曰燕趙多佳人羙者顔如玉𬒳服羅衣裳當户理清曲¶
音響一何悲絃急知柱促願爲雙飛燕㗸泥巢君屋¶
梁簡文帝晚景出行詩曰細樹含殘影春閨散晚香輕花¶
鬢邊墮微汗粉中光¶
梁徐悱妻詩曰東家挺竒麗南國檀容暉夜月方神女朝¶
霞喻洛妃¶
西阮籍詩曰妖冶閑都子英曜何芬葩玄鬢發朱顔睇盻¶
有光華¶
又曰西方有佳人皎若白素光𬒳服織羅衣左右佩雙璜¶
又詩曰二妃㳺江濵逍遥順風翔交甫懷玉珮婉孌有芬¶
芳¶
左思嬌女詩曰吾家有嬌女嬌女皦白晢小字爲紈素口¶
<pb:KR3k0012_SBCK_381-9a>¶
齒自清歴髻髪覆廣額雙耳似連璧明朝弄梳臺黛眉類¶
掃跡(五言)¶
傳玄歌曰有女懷芬芳媞媞歩東廂蛾眉雙翠羽明眸發¶
清光丹脣翳皓齒秀顔若珪璋巧笑露靨輔衆媚不可詳¶
令儀希丗出無乃古毛嬙首戴金歩摇耳繫明月璫¶
李延年歌曰北方有佳人絶丗而獨立一顧傾人城再顧¶
傾人國豈不言傾城國佳人難再得¶
陸機艷歌行曰羙目楊玉澤蛾眉象翠翰〇古樂府陌上¶
桑行曰日出東南隅照我秦氏樓秦氐有好女自言名羅¶
敷羅敷善𧖟桑採桑城南隅青絲爲籠繩桂枝爲籠鈎頭¶
上髪墮髺耳中明月珠¶
鮑昭堂上行曰暉暉朱顔&KR0755;紛紛織女梭滿堂皆羙女目¶
我對湘娥箏笛更彈吹髙唱好相和¶
<pb:KR3k0012_SBCK_381-9b>¶
曹植羙女篇曰羙女妖且閑採桑𡵨路間桑條芬苒苒落¶
葉何翩翩攘䄂見素手皓腕約金鐶頭上金雀釵腰佩翠¶
琅玕¶
太平御覽卷第三百八十一¶
