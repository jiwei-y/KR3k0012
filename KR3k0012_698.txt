# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:39.319631
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 698
#+PROPERTY: FILE SB11n0727-698太平御覽-卷之六百九十八.
<pb:KR3k0012_SBCK_698-1a>¶
太平御覽卷第六百九十八¶
　服章部十五¶
　　　屨　&KR0282;　屣¶
　　　鞾　屩　&KR1231;¶
　　　　　屨¶
釋名曰屨拘也所以拘足也¶
&KR0003;文曰屨履也一曰鞮也¶
詩曰葛屨五兩冠綏𩀱止(葛屨服之賤者也冠綏服之/尊者箋云以喻不冝同處)¶
又葛屨曰糺糺葛屨可以履霜(夏葛屨冬皮履/莫非所以履霜)¶
周禮曰屨人掌王及后之服履爲赤舄黒舄赤繶黄繶青¶
句素屨葛屨(&KR0232;下曰舄單下曰履古人言屨以通於&KR0232;今/人言屨以通於單句當爲約赤繶黄繶以赤)¶
(黄之絲爲/下縁也)辨外内命夫命婦之屨功屨散屨(功屨次命屨/散屨去飾著)¶
大戴禮曰入於户未嘗越屨是髙柴之行也¶
<pb:KR3k0012_SBCK_698-1b>¶
禮曰侍坐於長者屨不上堂解屨不敢當階就屨跪而舉¶
之屏於側向長者而屨跪而遷屨俯而納屨¶
又曰户外有二屨言聞則入言不聞則不入母踐屨母踖¶
席¶
又曰國家靡敝君子不履絲屨¶
左傳曰齊侯遊于姑棼遂田于貝丘(具丘/齊地)見大豕從者曰¶
公子彭生也公怒曰彭生敢見射之豕人立而啼公懼墜¶
於車傷足喪屨反誅屨於徒人費弗得鞭之見血¶
又曰楚子使申舟使于齊曰無假道于宋及宋華元曰過¶
我而不假道鄙我也鄙我亡也亡一也乃殺之楚子聞之¶
投&KR0209;而起屨及於窒皇劒及於寢門之外¶
又曰齊晉戰于鞌郄克傷於矢流血及屨未絶鼓音¶
又曰呉伐越越子禦之大敗之靈姑浮以戈擊闔廬(靈姑/浮越)¶
<pb:KR3k0012_SBCK_698-2a>¶
(大夫闔/廬呉王)傷將指取其一履(其足大指見斬遂/失履姑浮取之)¶
榖梁傳曰公弟叔肹其曰弟叔肹賢之也宣公殺赤而非¶
之(宣公殺子赤/叔肹非責云)織屨而食終身不食宣公之食孟子曰許¶
行自楚之滕其徒數十人皆衣&KR0260;梱屨織席以爲食(梱音/閫猶)¶
(叩椓丗織履欲使堅故叩/之賣履席以供飲食也)¶
　　　　　&KR0282;¶
釋名曰&KR0282;搘以踐泥也爲兩足搘以踐泥也帛&KR0282;作之如¶
屩者也不曰帛屩而曰帛&KR0282;者屩不可以踐泥&KR0282;可以踐¶
泥也故謂之&KR0282;¶
漢書曰𡊮盎使呉呉王使圍守之乃刀决帳直出&KR0282;行七¶
十里¶
東觀漢記曰范&KR0155;奏云伏見太原周黨東海王良山陽王¶
戎使者三到乃肯就車脫衣解&KR0282;昇于華轂¶
<pb:KR3k0012_SBCK_698-2b>¶
晉書曰宣王&KR0004;欲追諸葛於関中多蒺藜乃使軍吏二千¶
人着軟材木&KR0282;前行然後(卒進焉/晉宣帝)雜教云當預作大平木¶
&KR0282;遂賤時有蒺藜&KR0282;行蒺藜悉着屐底¶
又曰謝安遣弟石及從子𤣥征符堅所在克捷安方對客圍¶
碁有驛書到碁畢還内過户限心喜不覺&KR0282;折齒¶
又曰王述性急當食雞子以箸刺之不得便怒擲於地雞¶
子圎轉不止便下以&KR0282;齒踏之不得嗔甚掇口中嚼而吐¶
之¶
又曰祖約好財阮孚好着蠟&KR0282;同是累而未判其得失有¶
詣約見正料財物客至屏當不盡餘兩小簏着背後傾身¶
障之意未能平或有詣阮正見蠟&KR0282;因歎曰未知一生當¶
着幾量&KR0282;神色閑暢於是勝&KR0018;始分¶
又曰石勒擊劉曜使人着䥫&KR0282;施釘登城¶
<pb:KR3k0012_SBCK_698-3a>¶
晉中興徴祥&KR0003;曰舊爲&KR0282;者齒皆逹名曰露夘泰元中忽¶
不復徹名隂夘亦服妖也識者以爲夘謀也必有隂謀烈¶
宗末驃&KR0016;叅軍𡊮恱之始有隂謀之事及隆安遂致大亂¶
宋書曰謝靈運好山水㝷山陟嶺必造幽峻巖嶂數十重¶
莫不備盡登躡常着木&KR0282;上山則去其前齒下則去其後¶
齒¶
又曰虞玩之髙帝鎮東府朝廷致敬玩之爲少府猶躋&KR0282;¶
造席髙帝取&KR0282;視之訛黒針銳蒵斷以芒接之問曰卿此¶
&KR0282;巳幾載玩之曰&KR0004;釋&KR0260;拜征北行佐買之着巳三十年¶
貧士竟不易辦髙帝咨嗟因賜以新&KR0282;玩之不受問其故¶
荅曰公之賜恩華俱重但&KR0433;簮弊席復不可遺所以不敢¶
當帝善之¶
又曰劉凝之有甞認其着&KR0282;𥬇曰僕着巳敗今家中覔新¶
<pb:KR3k0012_SBCK_698-3b>¶
者償君此人後田中得所失送還不肯復取¶
齊書曰沈麟士昔甞行路隣人認其所着&KR0282;麟士曰是卿¶
&KR0282;耶即跣而反隣人得&KR0282;送前者還之麟士曰非卿&KR0282;耶¶
𥬇而受之¶
蕭子顯齊書曰襄陽有盗發古塚者傳云是楚王冢𫉬玉¶
&KR0282;玉屏風¶
梁書曰范廉爲呉興太守廣陵髙爽有儉薄才客於廉委¶
以文記爽甞有求不遂乃爲&KR0282;断以喻廉曰㓨鼻不知啑¶
蹋面不知瞋齧齒作歩數持此得勝人譏其不計恥辱以¶
此取名位¶
論語隱義注曰孔子至蔡解於客舎人夜有取孔子一&KR0215;¶
屐去盗者置屐於受盗家孔子屐長一尺四寸與凢人屐¶
異〇孔藂子曰孔穿振方屐見平原君¶
<pb:KR3k0012_SBCK_698-4a>¶
宋元嘉起居注曰劉禎彈廣州刺史韋朗贓有白荆屐六¶
七十量¶
風俗通曰延嘉中京師長者皆着木屐婦女始嫁作漆𦘕¶
&KR0282;五色綵爲系後黨事起九族俱繫婦人挃盖木屐之像¶
丗&KR0003;曰王子敬兄弟見郄公躡履問訊甚脩外生禮及嘉¶
賔死着髙履儀容輕慢每命坐皆云有事不暇坐郄公&KR0099;¶
然曰若使嘉賔不死䑕軰敢爾¶
語林曰鄭𤣥在馬融門下業成辭歸融心忌之鄭𤣥亦疑¶
有追乃坐橋下㩀屐融果轉式逐之告左右曰𤣥在上下¶
水上而據木此必死矣遂罷追矣竟以免¶
華陽國志曰何隨家飬竹人盗其筍隨行見恐盗者覺挈¶
屐而歸¶
皇甫謐髙士傳曰𡊮閎字夏甫汝南人也築室於庭首不¶
<pb:KR3k0012_SBCK_698-4b>¶
着布身無單衣足着木屐¶
汝南先賢傳曰戴良嫁女布裳木屐¶
𥘿記曰符健皇始四年新平縣有長人見語民張靖曰符¶
氏應天受命當太平健以爲妖妄下靖獄是月河渭蒲坂¶
津竪寇登於河中得&KR0215;屐長七尺二寸稱履五指長尺餘¶
指尺&KR0055;寸登以獻健因赦靖¶
劉欣期交州記曰趙嫗者九真軍安縣女子乳長數尺不¶
嫁入山聚羣盗常着金摛踶屐¶
&KR0067;仲雍荆州記云劉盛公枝江人桓司空臨州與上佐遊¶
於靈溪盛公詣市還着皂盖布裙以杖荷&KR0282;詣桓司空¶
神仙傳曰左慈見孫討逆着鞭駈馬慈着木&KR0282;䇿杖徐歩¶
然終不能及乃止¶
搜神記曰昔作屐婦人圎頭男子方頭盖作意欲别男女¶
<pb:KR3k0012_SBCK_698-5a>¶
也太康婦人皆方頭&KR0282;與男無别¶
集異記曰廣平游先期妄見一人着赤袴褶知是其魅乃¶
以刀斫之乃死良乆方變是所常着履¶
異𫟍曰介子推逃禄隱跡枹樹燒死文公拊木哀嗟伐而¶
製屐每懷割股之功俯視其屐曰悲乎足下足下之稱將¶
起於此¶
又曰丹陽縣有梅姑廟姑生時有道術能着屐行水上後¶
&KR0018;道法壻怒殺之投其屍於水上乃隨波流漂至今廟處¶
晦望之日時見水霧中曖然有屐¶
夢書曰麄屐爲使令卑賤𩔖也夢得麄屐得僮使也¶
王襄僮約曰持斧入山斷輮裁轅若有餘材當作俎几木¶
屐¶
　　　　　屣¶
<pb:KR3k0012_SBCK_698-5b>¶
&KR0003;文曰屣鞮屬也鞮革履也¶
史記曰漢孝武帝云使朕誠得如黄帝視弃妻子如脫屣¶
耳¶
魏志曰王粲字仲宣蔡邕見而竒之賔客盈坐聞王到倒¶
屣迎之¶
後漢書曰皇甫規有當丗重望郷人有行賄爲郡守謁規¶
規卧不起聞王符至遂倒屣而迎¶
春秋後語曰魏太子擊逢文侯之師田子方於朝歌(朝歌/紂之)¶
(所都金/衛州地)引車避下謁之田子方不爲禮太子擊因問曰富¶
貴者驕人乎貧賤者驕人乎子方曰貧賤者驕人耳夫諸¶
侯而驕則失國大夫而驕則失家冨貴者安敢驕人貧賤¶
驕人耳行不合言不從則去之楚越&KR0002;脫屣然太子不懌¶
而去¶
<pb:KR3k0012_SBCK_698-6a>¶
淮南子曰堯之有天下也年衰志悶舉天下而傳之舜猶¶
却行而脫屣¶
孟子曰舜視弃天下猶弃弊屣也¶
丗&KR0003;曰何晏爲吏部尚書王弼未弱冠徃見之晏倒屣迎¶
之¶
　　　　　鞾(與靴/同)¶
釋名曰鞾夲胡服也趙武靈王始服之¶
北齊書曰鄭太妃&KR0004;與神武避葛榮同走并州&KR0018;困燃馬¶
屎自作鞾¶
又曰任王諧爲并州刺史有婦人臨汾水浣衣有乗馬人¶
換其新靴而去婦人持故靴詣州言之諧召城外諸嫗以¶
靴示之紿曰有乗馬人於路&KR0013;賊刼害遺此靴焉得無親¶
屬乎一嫗撫膺&KR0152;曰兒昨着此靴向妻家如其語捕𫉬一¶
<pb:KR3k0012_SBCK_698-6b>¶
時稱明察¶
後魏書曰有人遺趙柔鞾數百枚柔與子善明鬻之於市¶
有人從柔買柔索絹三十疋有啇人知其賤與柔三十疋¶
善明欲取之柔曰與人交易一言便定豈可以利動心也¶
遂與之¶
唐書曰建中&KR0004;贈司徒沈易良之妻崔氏即太后之季父¶
母也上見之方屣而鞾¶
鄴中記曰石虎皇后出女&KR0016;千人皆着五綵織成靴¶
列仙傳曰仙人文賔太丘人也賣靴爲業¶
魏武與楊彪書曰今足下織成靴一量¶
慕容晃與頋和書曰今致繡靴一量¶
傳咸表曰凉州民先辨靴從軍之物然後作衣¶
　　　　　　屩(音脚)¶
<pb:KR3k0012_SBCK_698-7a>¶
&KR0003;文曰屩屐也¶
釋名曰屩草屨也出行着之屩輕便因以爲名也¶
春秋後語曰趙相虞卿躡屩檐簦來&KR0003;孝成王一說賜白¶
壁一𩀱黄金百鎰再見拜爲上卿故號虞卿¶
謝承後漢書曰江夏劉勤字伯家貧作屩供食常作一量¶
屨斷勤置不賣出行妻賣以糴米勤歸炊熟恠問何所得¶
米妻以實告勤責曰妻賣毀物欺取其直也因弃不食仕¶
至司徒¶
宋書曰劉敬宣嘗夜與僚佐宴空中有投一&KR0215;芒屩於坐¶
墜敬宣食盤上長三尺寸巳經人着耳鼻間並欲壞頃之¶
敬宣叅軍司馬道賜反敬宣爲其所害¶
又曰張暢在彭城爲魏太武所圍太武遣李孝伯至城欲¶
與暢語李伯曰君南圡膏梁何爲着屩君而着此使將士¶
<pb:KR3k0012_SBCK_698-7b>¶
云何暢曰膏梁之言武誠爲愧但以不武受命統軍戎陣¶
之間不容綏服¶
齊書曰沈瑀爲餘姚令瑀&KR0004;至富吏皆鮮衣美服自彰別¶
瑀怒曰汝等下縣吏何得自擬貴人悉使著芒屩麄布侍¶
立終日足有蹉跌輙加榜捶¶
又曰禇彦回㓜有清譽宋元嘉末魏軍逼𤓰歩百姓咸&KR0018;¶
擔而立時父湛之爲丹陽尹使其子弟並着芒屩於齋前¶
習行或譏之湛之曰安不忘危彦回時年十餘甚有慙色¶
梁書曰侯景即位童謡曰脫青&KR0129;着芒屩荆州天子定應¶
着¶
又曰何㸃方尚書乗柴車躡草屩恣心所適致醉而歸¶
陳書曰沈衆武帝時兼吏部尚書&KR0101;起太極殿恒卧布袍¶
芒屩以麻䋲爲帶朝士咸共誚其所爲¶
<pb:KR3k0012_SBCK_698-8a>¶
唐書曰孟元陽起於陳許軍中理戎整肅曲環主屯作西¶
華元陽芒屩立稻田中湏役者退而方去¶
風土記曰美朱爽之輕履篾龍舄之文章爽藤也赤色縁¶
木而長大如箭竿越人以爲屩經以青芒行山草便於用¶
靴故越人重之¶
捜神記曰元康之末至太安之間江浦之域有敗屩自聚¶
於道多或至四五十兩人散去之投林草中明日視之悉¶
復矣民或云見狸銜而聚之丗之所&KR0003;屩者人之賤服而¶
當勞辱下民之象也敗者疲弊之像也道者地理四方所¶
以交通王命所由徃來也今敗屩聚於道者象下民疲病¶
將相聚爲乱絶四方而壅王命¶
臨海水圡記曰屩魚長一尺狀如屩形¶
俗説曰劉真長少時居丹徒家至貧劇方回數出南射堂¶
<pb:KR3k0012_SBCK_698-8b>¶
射劉往市賣屩路經射堂邊過人無不看射劉過&KR0004;不¶
迴頋方回異之遣問信荅云老母朝來未得食至市貨屩¶
不得展詣後過劇呼之使來與共語覺其佳¶
𥬇林曰南方人至京師者人戒之曰汝得物唯食愼勿問¶
其名也後詣主人入門内見馬矢便食惡臭乃歩進見敗¶
屩弃於路因復嚼殊不可咽頋伴曰且止人言不可皆信¶
後詣貴官爲設饌因相視曰故是首物且當勿食¶
　　　　　&KR1231;(音爕)¶
宋書曰𡊮粲爲丹陽尹歩&KR1231;白陽郊野間遇一士人便呼¶
與飲明日此人謂&KR0013;知到門求進粲曰昨飲酒無偶聊相¶
要耳竟不與相見¶
齊書曰江泌字士倩濟陽人也少貧好學書則斫&KR1231;爲業¶
夜則讀書隨月光光斜則握卷升屋¶
<pb:KR3k0012_SBCK_698-9a>¶
梁書曰臨川王宏奢侈過度後庭數百十人皆極天下之¶
選所倖江無畏服玩侔於齊東昏潘妃寳&KR1231;直千萬¶
太平御覽卷第六百九十八¶
<pb:KR3k0012_SBCK_698-9b>¶
<pb:KR3k0012_SBCK_698-9b>¶
