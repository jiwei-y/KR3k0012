# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:13.430932
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 282
#+PROPERTY: FILE SB11n0727-282太平御覽-卷之二百八十二.
<pb:KR3k0012_SBCK_282-1a>¶
太平御覽卷第二百八十二¶
　兵部十三¶
　　　　　機略一¶
孫子曰凢戰者以正合以竒勝(正者當敵竒兵/從旁擊其不備)故善竒者¶
無窮如天地不竭如江海終而復始日月是也死而更生¶
四時是也故聲不過五五聲之變不可勝聞色不過五五¶
色之變不可勝觀味不過五五味之變不可勝嘗(以喻竒/正無窮)¶
(也)戰數不過竒正竒正之變不可勝窮也竒正相生如循¶
環之無端孰能窮之哉故水之疾至於漂石者&KR0020;也鷙鳥¶
之擊至於毀折者節也(發起討/擊敵之)是以善戰者其&KR0020;險(險猶/疾也)¶
其節短(短/近)勢如彍弩節如發機(在疾不遠/發則中也)紛紛紜紜&KR0242;亂¶
而不可亂(旌旗亂也示敵者/若亂以金鼓齊之)渾渾沌沌形圎而不可敗也¶
(車騎轉形圓者/出入有道齊整)¶
<pb:KR3k0012_SBCK_282-1b>¶
左傳曰齊侯登巫山以望晉師晉人使司馬斥山澤之險¶
雖所不至必斾而䟽陣之使乘車者左實右僞以斾先輿¶
曳柴而從之以揚塵齊侯見之畏其衆也乃脫歸齊師夜¶
遁師曠告晉侯曰鳥烏之聲樂齊師其遁邢伯告中行伯¶
曰有班馬之聲齊師其遁(邢伯楚中/行伯也)¶
又曰呉從楚師及清發將擊之夫槩謂王曰困獸猶&KR0242;况¶
人乎若知不免而致死必敗我使先濟者知免後者慕之¶
蔑有鬬心半濟而後可擊也從之又敗之楚人爲食呉人¶
及之奔食而從之¶
又曰鄭人侵衛牧以報東門之役衛人以燕師伐鄭鄭將¶
&KR0021;足原繁泄駕以三軍軍其前使曼伯子元潜軍軍其後¶
燕人畏鄭三軍而不虞制人鄭二公子以制人敗燕師于北¶
制君子曰不備不虞不可以師¶
<pb:KR3k0012_SBCK_282-2a>¶
又曰宋襄公及楚人戰于泓宋人旣成列楚人未旣齊(未/盡)¶
(度弘/水也)司馬子魚曰彼衆我寡及其未旣濟也請擊之公曰¶
不可旣濟而未成列又以告公曰未可旣陣而後擊之宋¶
師敗績公傷股門官殱焉國人皆咎公公曰君子不重傷¶
不擒二毛(二毛頭白有/二色者也)古之爲軍也不以阻隘也(不因阻/隘以求)¶
(勝)寡人雖亡國之餘(宋啇紂/之後也)不鼓不成列子魚曰君未知¶
戰勍敵之人隘而不成列天賛我也(勍强也言楚在險隘/不得陳列天所以佐)¶
(宋/也)阻而鼔之不亦可乎猶有懼焉(雖因阻擊之/猶恐不勝也)且今之勍¶
者皆吾敵也雖及胡耇&KR0023;則取之何有於二毛(今之勍者/謂與吾竸)¶
(者也胡耇元老/之稱也耇音苟)明恥教戰求殺敵也(明設刑戮以/恥不果也)傷未及¶
死如何勿重(言尚能/害已也)&KR0002;愛重傷則如勿傷愛其二毛則如¶
服焉(言苟不欲傷殺敵人/則本可不湏鬬也)三軍以利用也(爲利/興也)金鼓以聲¶
氣也(鼓以佐士衆/之聲&KR0148;也)利而用之阻隘可也聲盛致志鼔儳可¶
<pb:KR3k0012_SBCK_282-2b>¶
也(儳巖未整陣也儳音䜛通/典曰宋公違之而敗也)¶
又曰越伐呉呉子禦于笠澤夾水而陣越爲左右勾卒(勾/卒)¶
(伍伍相著别爲左/右屯也勾音鈎)使夜或左或右鼔譟而進呉師分以禦¶
之越以三軍潜渉當呉中軍而鼓之呉師大亂遂敗之(左/右)¶
(勾卒爲聲勢以分呉而三軍精卒并力擊其中軍故得勝/呉越春秋越伐呉起軍於江南乃分兵爲左右軍將有私)¶
(卒六千人爲中軍日昏乃令左軍銜枚泝江五里右軍銜/枝㳂江五里夜半鳴鼓呉師聞之大駭曰越人來攻我乎)¶
(因分其軍爲二陣拒越越王乃以其中軍銜枚潜涉不鼓/不譟以襲攻之呉師大敗此與左氏傳事同小異故附于)¶
(此)¶
又曰呉子闔廬問於伍貟曰&KR0004;而言伐楚余知其可也而¶
恐其使余徃也又惡人之有余之功也今余將自有之矣¶
伐楚何如對曰楚執政衆而乖莫適任患(適音/的)&KR0002;爲三師¶
以&KR0032;焉(&KR0032;猶/勞也)一師至彼必皆出彼出則歸彼歸則出楚必¶
道弊(罷弊/於道)亟&KR0032;以罷之(亟數也音器/&KR0032;音羊至切)多方以誤之旣罷(音/疲)¶
<pb:KR3k0012_SBCK_282-3a>¶
而後以三軍繼之必大克之闔廬從之楚於是乎始病終¶
於呉師入郢(郢楚/都也)¶
又曰呉伐越越子勾踐禦之陣于擕李(擕將/遂切)勾踐患呉之¶
整也使死士再擒焉不動(使敢死之士往輙爲呉師所擒/欲使呉師亂取之而呉不動)¶
使罪人三行屬劒於頸(以劒注頸/行户郎切)而辭曰二君有理(理軍/旅也)¶
臣于旗鼓(犯軍/令也)不敏於君之行前不敢逃刑將歸死遂自¶
剄也師屬之目越子因而伐之大敗呉師¶
又曰楚子圍宋晉侯將救之大夫先&KR0942;曰報施救患取威¶
定霸於是乎在矣狐偃曰楚始得曹而新婚於衛若伐曹¶
衛楚必救之則宋免矣從之而斛¶
又曰晉楚戰于城濮楚將子玉從晉師晉師陣于莘北胥¶
臣以下軍之佐當陳蔡子玉以若敖之六卒將中軍曰今¶
日必無晉矣&KR0242;冝申將左&KR0242;勃將右晉禆將胥臣蒙馬以¶
<pb:KR3k0012_SBCK_282-3b>¶
虎皮先犯陳蔡陳蔡奔楚右師潰(陳蔡屬/楚右師)狐毛設二斾而¶
退之(斾大斾也又建一斾而/退使若大將稍却也)欒枝使輿曳柴而僞遁(曳柴/起塵)¶
(詐爲/衆走)楚師馳之原&KR0942;郄溱以中軍公族横擊之(公族公所/師之軍)¶
狐偃以上軍夾攻楚左師潰楚師敗績子玉収其卒而止¶
故不敗晉師三日館&KR0150;(館舎也食楚/軍穀三日也)¶
又曰楚將&KR0242;廉帥師及巴師圍鄾(音/憂)鄧　養甥&KR2157;(甥音/男)¶
帥師救鄾三逐巴師不克&KR0242;廉衡陣其師於巴師之中以¶
戰而北(衡横也分巴師爲二部鬭廉横陣/於其間以與鄧師戰而僞北北走)鄧人逐之背巴¶
師而夾攻之(楚師僞走鄧師逐之背巴師/巴師攻之楚師自前與戰也)鄧師大敗鄾人¶
宵潰(宵/夜)¶
又曰晉師伐秦秦人毒涇上流師人多死¶
又曰楚師伐呉鍼(音/針)尹固與王同舟王使執燧象以奔呉¶
師(燒火燧繫象尾使赴呉/師驚/之鍼軄深切)¶
<pb:KR3k0012_SBCK_282-4a>¶
又曰時邾人城翼(翼邾/邑也)還將自離姑(離姑邾邑也從離姑/則道經魯之武城也)¶
大夫公孫鉏曰魯將禦我欲自武城還循山而南(至武城/而還依)¶
(山南行不欲過/武城鉏助魚切)大夫徐鉏丘弱茅地(二子邾/大夫)曰道下遇&KR0040;¶
而將不出是不歸也(謂此道/下山濕)遂自離姑(遂過/武城)武城人塞其¶
前(以兵塞/其前道)斷其後之木而弗殊邾師過之乃推而蹷之遂¶
取邾師(推士追切/蹷其月切)¶
又曰晋將陽處父侵蔡(父音/甫)楚將子上救之與晉師夾泜¶
而軍(泜直/利切)處父患之使謂子上曰吾聞之文不犯順武不¶
違敵子若欲戰則吾退舎子濟而陣(欲避楚使度/成陣而後戰)遲速唯¶
命不然紓我(紓/緩)老師費財亦無益也乃駕以待子上欲渉¶
大孫伯曰不可晉人無信半渉而薄我悔敗何及不如紓¶
之乃退舎(楚退欲/使晉度)陽子宣言曰楚師遁矣遂歸楚師亦歸¶
太子啇臣譛子上曰受晉賂而避之楚之恥也罪莫大焉¶
<pb:KR3k0012_SBCK_282-4b>¶
王殺子上¶
戰國䇿曰&KR0087;伐趙趙以趙奢之子代廉頗爲將拒&KR0087;將王¶
齕於長平(齕音恨/勿切)&KR0087;王聞之乃隂使武安君白起爲上將¶
軍而王齕爲禆將軍令軍中有敢泄武安君者斬馬服子¶
至則岀兵擊&KR0087;軍&KR0087;軍佯敗而走張二竒兵以劫之趙軍¶
逐勝追造&KR0087;壁&KR0087;壁堅距不得入而&KR0087;竒兵貳萬五千人¶
絶趙軍又一軍五千騎絶趙壁間趙軍分而爲二糧道絶¶
而&KR0087;出輕兵擊之趙戰不利因築壁堅守以待救至&KR0087;王¶
聞趙食道絶王自之河内賜民爵各一級發年十五以上¶
悉詣長平遮絶趙救及糧食至九月趙卒不得食四十六¶
日皆内隂相殺食來攻&KR0087;壘欲出爲四隊四五復之不能¶
出其時馬服子卒自相搏戰&KR0087;軍射殺之軍大敗卒二十¶
餘萬人降皆坑之¶
<pb:KR3k0012_SBCK_282-5a>¶
又曰燕軍大破齊國齊將田單守即墨知士卒可用乃身¶
操板挿與士卒分功妻妾編行伍之間盡散飯食饗士令¶
甲卒皆伏使老弱女子乗城遣約降於燕燕軍皆呼萬歳¶
田單又牧人金得千鎰令即墨冨豪遺燕將書曰即墨即¶
降願無掠虜吾族家妻妾令安堵燕將大喜許之燕軍由¶
此益懈田單出軍擊大敗之¶
又曰燕師伐齊巳下七十餘城圍即墨未下齊將田單乃¶
收城中得千餘牛爲縫繒衣&KR0030;以五綵龍文束兵刃於其¶
中角而灌脂束葦於尾燒其端鑿城數十穴夜縱牛壯士五¶
千人隨其後牛尾熱怒而奔燕軍燕軍夜大驚牛尾炬火¶
光明炫燿燕軍視之皆龍文所觸盡死傷五千人因銜枚¶
擊之而城中鼓譟從之老弱者皆擊銅器爲聲聲動天地¶
燕軍大駭敗走而齊七十餘城皆復爲齊¶
<pb:KR3k0012_SBCK_282-5b>¶
又曰燕將&KR0016;刼攻齊即墨齊將田單拒守乃宣言曰吾唯¶
懼燕軍之劓所得齊卒置之前行與我戰即墨敗矣燕人聞¶
之如其言城中人見齊降者盡劓皆怒堅守唯恐見得田¶
單又縱反間曰吾懼燕人掘吾城外冢墓戮先人可爲寒¶
心燕軍盡掘壟墓燒死人即墨人從城上遥見皆涕泣其¶
欲出戰怒皆十倍因大敗燕¶
又曰魏趙相攻齊將田忌引兵救趙孫臏曰夫解雜亂紛¶
糺者不控捲(丘貟/切)救&KR0242;者不搏撠(音/㦸)批亢擣虚形格&KR0020;禁¶
則自爲解耳今魏趙相攻輕兵銳卒必竭於外老弱罷於¶
内君不&KR0002;引兵疾走大梁據其街路衝其方虚彼必釋趙¶
而自収弊於魏也田忌從之直走大梁魏師遂退¶
又曰齊孫臏謂齊王曰凢伐國之道攻心爲上務先伏其¶
心今&KR0087;之所恃爲心者燕趙也當收燕趙之權今&KR0003;燕趙¶
<pb:KR3k0012_SBCK_282-6a>¶
之君勿虚言空辭必將以實利以回其心所謂攻其心者¶
也¶
史記曰秦伐韓軍於閼與趙王召趙奢而問可救不對曰道¶
逺險狹譬兩䑕&KR0242;於穴中將勇者勝王乃命救之秦軍武安¶
西鼔譟勒兵武安屋瓦盡震趙奢堅壁留二十八日不行秦¶
間來入奢善食而遣之間還報曰去國三十里而不行秦將大¶
喜秦間去趙奢卷甲而趨之軍士許歴曰秦人不意趙師¶
至此其來氣盛將軍必厚集陣以待之先據北山上者勝¶
奢許諾即以万人趨之秦兵後至爭山不得上奢縱兵大¶
破秦軍解閼與之圍¶
又曰李廣軍敗爲匈奴生得佯死騰上胡兒善馬抱兒南¶
馳以故得脫¶
<pb:KR3k0012_SBCK_282-6b>¶
¶
太平御覽卷第二百八十二¶
