# -*- mode: mandoku-view -*-
#+TITLE: 太平御覽
#+DATE: 2015-09-23 10:14:01
#+PROPERTY: LASTPB  <md:KR3k0012_SBCK_280-1a>
#+PROPERTY: JUAN 283


<md:KR3k0012_SBCK_282-1a>¶
<pb:KR3k0012_WYG_282-1a>
欽定四庫全書
　太平御覽卷二百八十二¶
　　　　　　　　　　　　宋　李昉等　撰
　　兵部十三¶
　　　機畧一
　　　　機畧一¶
孫子曰凢戰者以正合以竒勝(正者當敵竒兵/從旁擊其不備)故善竒
者¶無窮如天地不竭如江海終而復始日月是也死而
<pb:KR3k0012_WYG_282-1b>
更生¶四時是也故聲不過五五聲之變不可勝聞色不
過五五¶色之變不可勝觀味不過五五味之變不可勝
嘗¶戰勢不過竒正竒正之變不可勝窮也竒正相生如
循¶環之無端孰能窮之哉故水之疾至於漂石者勢也
鷙鳥¶之擊至於毁折者節也是以善戰者其勢險¶其節
短勢如彍弩節如發機紛紛紜紜聞亂¶而不可亂渾渾
沌沌形圓而不可敗也<md:KR3k0012_SBCK_282-1b>¶左𫝊曰齊侯登巫山以望晉師晉人使司馬斥山澤之
<pb:KR3k0012_WYG_282-2a>
險¶雖所不至必斾而䟽陳之使乗車者左實右偽以斾
先輿¶曵柴而從之以揚塵齊侯見之畏其衆也乃脫歸
齊師夜¶遁師曠告晉侯曰鳥烏之聲樂齊其遁矣邢伯
告中行伯¶曰有班馬之聲齊師其遁¶
又曰吳從楚師及清發將擊之夫槩謂王曰困獸猶鬭
况¶人乎若知不免而致死必敗我若使先濟者知免後
者慕之¶蔑有鬭心矣半濟而後可擊也從之又敗之楚
人為食吳人¶及之奔食而從之
<pb:KR3k0012_WYG_282-2b>
又曰鄭人侵衞牧以報東門之役衞人以燕師伐鄭鄭
將¶祭足原繁洩駕以三軍軍其前使曼伯子元潛軍軍
其後¶燕人畏鄭三軍而不虞制人鄭二公子以制人敗燕
師于北¶制君子曰不備不虞不可以師<md:KR3k0012_SBCK_282-2a>¶又曰宋襄公及楚人戰于泓宋人既成列楚人未既濟
(未盡¶渡/泓水也)司馬子魚曰彼衆我寡及其未既濟也請擊之
公曰¶不可既濟而未成列又以告公曰未可既陣而後
擊之宋¶師敗績公傷股門官殱焉國人皆咎公公曰君
<pb:KR3k0012_WYG_282-3a>
子不重傷¶不擒二毛(二毛頭上有/白髪者也)古之為軍也不以阻
隘也(不因阻隘/以求¶勝)寡人雖亡國之餘(宋商紂/之後也)不鼓不成列
子魚曰君未知¶戰勍敵之人隘而不列天贊我也(勍强/也言)
(楚在險隘不得陳/列天所以佐¶宋也)阻而鼓之不亦可乎猶有懼焉(雖因/阻隘)
(之猶恐/不勝也)且今之勍¶者皆吾敵也雖及胡耉獲則取之何
有於二毛(今之勍者謂與吾競¶者也/胡耉老者之稱也耉音苟)明耻教戰求殺敵
也(明設刑戮以/耻不果也)傷未及¶死如何勿重(言尚能/害已也)若愛重傷
則如勿傷愛其二毛則如¶服焉(言苟不欲傷殺敵人/則本可不須闘也)三
<pb:KR3k0012_WYG_282-3b>
軍以利用也(為利/興也)金鼓以聲¶氣也(鼔之佐士衆/之聲氣也)利而用
之阻隘可也聲盛致志鼓儳可<md:KR3k0012_SBCK_282-2b>¶也(儳巖未整陣也儳音/讒通典曰宋公違之)
(而敗/也)¶
又曰越伐吴吴子禦于笠澤夾水而陣越為左右勾卒
(勾卒¶五五相著別為/左右屯也勾音鉤)使夜或左或右鼓譟而進吴師分
以禦¶之越以三軍潜渉當吴中軍而鼓之吴師大亂遂
敗之(左右¶勾卒為聲勢以分吴而三軍精卒并力擊其/中軍故得勝吴越春秋越伐吴起軍於江南乃分)
(兵為左右軍將有私¶卒六千人為軍日昏乃令左軍衘/枚泝江五里右軍衘枚㳂江五里夜半鳴鼓吴師聞之)
<pb:KR3k0012_WYG_282-4a>
(大駭曰人來攻我乎¶因分其軍為二軍拒越越王乃以/其中軍衘枚潛渉不鼓因而襲攻之吴師大敗此與左)
(氏傳事同小/異故附于¶此)¶
又曰吴子闔廬問於伍貟曰初而言伐楚余知其可也
而¶恐其使余徃也又惡人之有余之功也今余將自有
之矣¶伐楚何如對曰楚執政衆而乖莫適任患(適音/的)若
為三師¶以肄焉(𨽻猶/勞也)一師至彼必皆出彼出則歸彼歸
則出楚必¶道敝(罷弊/於道)亟肄以罷之(亟数也音噐/肄音羊至切)多方以
誤之既罷(音/疲)<md:KR3k0012_SBCK_282-3a>¶而後以三軍繼之必大克之闔廬從之楚
<pb:KR3k0012_WYG_282-4b>
於是乎始病終¶於吴師入郢(郢楚/都也)¶
又曰吴伐越越子勾踐禦之陣于㰎李(㰎將/遂切)勾踐患吴
之¶整也使死士再擒焉不動(使敢死之士徃輙為吴師/所擒欲使吴師亂取之而)
(吴不/動)¶使罪人三行屬劒於頸(以劒注頸/行户郎切)而辭曰二君有
理(理軍/旅也)¶臣奸旗鼓(犯軍/令也)不敏於君之行前不敢逃刑將
歸死遂自¶剄也師屬之目越子因而伐之大敗之¶
又曰楚子圍宋宋公孫固如晉告急先軫曰報施救患取
威¶定伯於是乎在矣狐偃曰楚始得曹而新婚於衞若
<pb:KR3k0012_WYG_282-5a>
伐曹¶衞楚必救之則宋免矣¶
又曰晉楚戰于城濮楚将子玉從晉師晉師陣于莘北
胥¶臣以下軍之佐當陳蔡子玉以若敖之六卒将中軍
曰今¶日必無晉矣鬬宜申将左鬬勃将右晉禆将胥臣
䝉馬以<md:KR3k0012_SBCK_282-3b>¶虎皮先犯陳蔡陳蔡奔楚右師潰(陳蔡属/楚之師)狐毛
設二斾而¶退之(斾大旗也又建二斾而/退使若大将稍却也)欒枝使輿曳柴
而偽遁(曳柴起塵/¶詐為敗走)楚師馳之原軫郤溱以中軍公族横
擊之(公族公家/之士也)¶狐偃以上軍夾攻楚左師潰楚師敗績
<pb:KR3k0012_WYG_282-5b>
子玉收其卒而止¶故不敗晉師三日館榖(館舍也食楚/軍榖三日也)¶
又曰楚遣鬭㢘帥師及巴師圍鄾(音/憂)鄧養甥&KR0389;甥(&KR0389;音/男)¶
帥師救鄾三逐巴師不克鬭㢘衡陣其師於巴師之中
以¶戰而北(衡横也分巴師為二部鬬㢘横陣/於其間以與鄧師戰而為其所敗)鄧人逐之
背巴¶師而夹攻之(楚師偽走鄧師逐之背巴師/巴師攻之楚師自前與戰也)鄧師大
敗鄾人¶宵潰(宵夜/¶也)
又曰晉師伐秦秦置毒涇上流師人多死¶
又曰楚師伐吴鍼(音/針)尹固與王同舟王使執燧象以奔
<pb:KR3k0012_WYG_282-6a>
吴¶師(燒火燧繫象尾使赴吴/師驚却之鍼軄深切)<md:KR3k0012_SBCK_282-4a>¶又曰時邾人城翼(翼邾/邑也)還将自離姑(離姑邾邑也在今/費縣故武城之¶南)
大夫公孫鉏曰魯将禦我欲自武城還循山而南(至武/城而)
(還依¶南山行不欲/過武城鉏助魚切)大夫徐鉏丘弱茅地(三子邾/大夫)曰道下
過雨¶而將不出是不歸也(謂此道/下山濕)遂自離姑(遂過/武城)武城
人塞其¶前(以兵塞/其前道)㫁其後之木而弗殊邾師過之乃推
而蹷之遂¶取邾師¶
又曰晉将陽處父侵蔡(父音/甫)楚將子上救之與晉師夾
<pb:KR3k0012_WYG_282-6b>
泜¶而軍(泜直/利切)處父患之使謂子上曰吾聞之文不犯順
武不¶違敵子若欲戰則吾退舍子濟而陣(欲避楚使渡/成陣而後戰)
遲速唯¶命不然紓我(紓/緩)老師費財亦無益也乃駕以待
子上欲渉¶太孫伯曰不可晉人無信半渉而薄我悔之
何及不如紓¶之乃退舍(楚退欲/使晉渡)陽子宣言曰楚師遁矣
遂歸楚師亦歸¶太子商臣譖子上曰受晉賂而避之楚
之耻也罪莫大焉<md:KR3k0012_SBCK_282-4b>¶王殺子上¶
戰國䇿曰秦伐趙趙以趙奢之子代㢘頗為将距秦將
<pb:KR3k0012_WYG_282-7a>
王¶齕於長平(齕音狠/勿切)秦王聞之乃隂使武安君白起為
上將¶軍而王齕為禆將軍令軍中有敢泄武安君者斬
馬服子¶至則出兵擊秦軍秦軍佯敗而走張二竒兵以
劫之趙軍¶逐勝追造秦壁秦壁堅距不得入而秦竒兵
二萬五千人¶絶趙軍又一軍五千騎絶趙壁間趙軍分
而為二粮道絶¶而秦出輕兵擊之趙戰不利因築壁堅
守以待救至秦王¶聞趙食道絶王自之河内賜民爵各
一級發年十五以上¶悉詣長平遮絶趙救及粮食至九
<pb:KR3k0012_WYG_282-7b>
月趙卒不得食四十六¶日皆内隂相殺食來攻秦壘欲
出為四隊四五復之不能¶出其時馬與銳卒自相搏戰
秦軍射殺之軍大敗卒二十¶餘萬人降皆坑之<md:KR3k0012_SBCK_282-5a>¶又曰燕軍大破齊國齊將田單守即墨知士卒可用乃
身¶操版鍤與士卒分功妻妾編行伍之間盡散飲食饗
士令¶甲卒皆伏使老弱女子乗城遣約降於燕燕軍皆
呼萬嵗¶田單又收人金得千鎰令即墨富豪遺燕將書
曰即墨即¶降願無掠虜吾族家妻妾令安堵燕将大喜
<pb:KR3k0012_WYG_282-8a>
許之燕軍由¶此益懈田單出軍擊大破之¶
又曰燕師伐齊已下七十餘城圍即墨未下齊将田單
乃¶收城中得千餘牛為縫繒衣畫以五綵龍文束兵刃
於其¶中角而灌脂束葦於尾燒其端鑿城数十穴夜縱
牛壮士五¶千人随其後牛尾熱怒而奔燕軍燕軍夜大
驚牛尾炬火¶光明炫燿燕軍視之皆龍文所觸盡死傷
五千人因銜枚¶擊之而城中皷譟從之老弱者皆擊銅
噐為聲聲動天地¶燕軍大駭敗走而齊七十餘城皆復
<pb:KR3k0012_WYG_282-8b>
為齊<md:KR3k0012_SBCK_282-5b>¶又曰燕軍騎劫攻齊即墨齊將田單拒守乃宣言曰吾
惟¶懼燕軍之劓所得齊卒置之前行與我戰即墨敗矣
燕人聞¶之如其言城中人見齊降者盡劓皆怒堅守唯
恐見得田¶單又縱反間曰吾懼燕人掘吾城外塜墓戮
先人可為寒¶心燕軍盡掘壟墓燒死人即墨人從城上
遥見皆涕泣共¶欲出戰怒皆十倍因大敗燕¶
又曰魏趙相攻齊將田忌引兵救趙孫臏曰夫解雜亂
<pb:KR3k0012_WYG_282-9a>
紛¶糺者不控棬(巨員/切)救鬭者不捍擑(音/㦸)批亢𢷬虛形格
勢禁¶則自為解耳今魏趙相攻輕兵鋭卒必竭於外老
弱罷於¶内君不若引兵疾走入大梁深據其街路衝其
方虛彼必釋趙¶而自収弊於魏也田忌從之直走大梁
魏師遂退¶
又曰齊孫臏謂齊王曰凡伐國之道攻心為上務先伏
其¶心今秦之所恃為心者燕趙也當収燕趙之權今說
燕趙<md:KR3k0012_SBCK_282-6a>¶之君勿虛言空亂必將以實利以回其心所謂攻
<pb:KR3k0012_WYG_282-9b>
其心者¶也¶
史記曰秦伐韓軍於閼與趙王召趙奢而問可救不對
曰道¶逺險狭譬兩䑕鬬於穴中将勇者勝王乃命救之
秦軍武安¶西皷譟勒兵屋瓦盡裂趙奢堅壁留二十八
日不行秦¶間來入奢善食而遣之間還報曰去國三十
里而不行秦大¶喜秦間去趙奢卷甲而趍之軍士許厯
曰秦人不意趙師¶至此其來氣盛將軍必厚集兵以待
之先據北山上者勝¶奢許諾即以萬人趨之秦兵後至
<pb:KR3k0012_WYG_282-10a>
争山不得上奢縱兵大¶破秦軍解閼與之圍¶
又曰李廣軍敗為匈奴生得佯死騰上胡兒善馬抱兒
南¶馳以故得脫<md:KR3k0012_SBCK_282-6b>¶　
　
　
　
　
<pb:KR3k0012_WYG_282-10b>
　
　
　
　
　
　
　
　太平御覽卷二百八十二
