# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:23.672983
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 461
#+PROPERTY: FILE SB11n0727-461太平御覽-卷之四百六十一.
<pb:KR3k0012_SBCK_461-1a>¶
太平御覽卷第四百六十一¶
　人事部一百二¶
　　　　　游&KR0003;中¶
史記曰&KR0171;&KR0087;&KR0003;趙王王乃飾車百乗黄金十鎰白壁百雙¶
錦繡千純以游諸侯¶
又曰&KR0171;&KR0087;&KR0003;齊王曰齊三軍之良五家之兵戰如雷霆解¶
如風&KR0040;¶
又曰蒯通對髙祖曰&KR0087;失其鹿天下共逐之¶
又班彪王命論曰游&KR0003;之士比天下於逐鹿也¶
又曰漢王使隋何&KR0003;淮王隋何曰臣請與大王持劒而歸¶
漢王¶
又曰蒯通爲竒䇿感通韓信佯以相人&KR0003;信¶
又曰子貢之晉謂晉君曰臣聞慮不先定不可以應卒兵¶
<pb:KR3k0012_SBCK_461-1b>¶
不先辨不可以勝敵今呉戰勝必以其兵臨晉晉君大怒¶
也¶
又曰田常欲爲亂於齊憚髙國鮑晏故移兵欲伐魯子貢¶
&KR0003;田常曰臣聞之憂在内者攻強憂在外者攻弱今君憂¶
在内破魯以廣齊戰勝以驕主求以成大事難矣¶
又曰范陽人蒯通&KR0003;范陽令曰今諸侯叛&KR0087;矣武信君兵¶
且至而君堅守范陽少年皆争殺君下武信君君急遣臣¶
見武信君可轉禍爲福在今矣¶
又曰田肯&KR0003;髙祖曰&KR0087;形勝之國也得百二焉地勢便利¶
其以下兵於諸侯譬猶居髙屋之上建瓴水也¶
又曰漢王數困滎陽成臯計欲&KR0162;成臯以東屯鞏洛以距¶
楚酈生曰臣聞知天之天者王事可成王者以人爲天而¶
人以食爲天夫倉敖天下輸乆矣¶
<pb:KR3k0012_SBCK_461-2a>¶
又曰子貢一出&KR0003;存魯亂齊破呉強晉而覇越也¶
又曰漢王數困滎陽成臯計欲&KR0162;成臯以東屯鞏洛鉅楚¶
酈生因曰臣願足下急復進収取滎陽據敖倉之粟塞成¶
臯之險杜太行之道距飛狐之口守白馬之津則天下知¶
所歸矣¶
又曰韓非知&KR0003;之難爲&KR0003;難書曰凢&KR0003;之難在知所&KR0003;之¶
心可以吾説當之¶
又曰韓信旣殺龍且項恐使武渉&KR0003;信曰足下右救則漢¶
王勝左救則項王勝項王今日亡則次取足下也¶
又曰蒯通&KR0003;韓信曰酈生一士伏軾掉三寸之舌下齊七¶
十餘城案漢書曰食其慿軾下齊¶
又曰張儀聞&KR0171;&KR0087;死乃&KR0003;楚王曰今&KR0087;與楚接境壤大王¶
誠能聽臣臣請使&KR0087;以&KR0087;女爲大王箕箒之妾長爲昆弟¶
<pb:KR3k0012_SBCK_461-2b>¶
之國臣以爲計無便於此者楚從其計¶
又曰李斯&KR0003;&KR0087;王曰自孝公以來周室卑微諸侯相兼&KR0028;¶
東爲六國&KR0087;之乗勝役諸侯盖六世矣今諸侯服&KR0087;譬&KR0002;¶
郡縣夫以&KR0087;之強大王之賢如老嫗竈上掃除足以滅諸¶
侯成帝業今怠而弗急諸侯復強相聚約從雖有黄帝之¶
資弗能并也&KR0087;王聽其計¶
又曰李左車&KR0003;成安君陳餘曰臣聞韓信渉西河虜魏王¶
擒夏恱新喋血閼與今乃輔以張耳議欲以下趙此乗勝¶
而逺闘其鋒不可當臣聞千里餽粮士有飢色今井陘之¶
道車不得方軌&KR0016;不得成列其勢粮食必在其後願足下¶
假臣竒兵三萬人從間道絶其輜重彼前不得闘退不得¶
還吾竒兵絶其後野無所掠不至十日兩將之頭可致麾¶
下¶
<pb:KR3k0012_SBCK_461-3a>¶
又曰酈食其&KR0003;齊王曰知天下所歸乎齊王曰天下何歸¶
曰歸漢何以言之日漢王與項王戮力西面擊&KR0087;約先入¶
咸陽者王之項王&KR0018;約不與而王之漢中又還殺義帝漢¶
王聞之起蜀漢之兵責義帝之罪降城即以侯其將得財¶
即以分其士蜀漢之粟方舡而下項羽有背約之名殺義¶
帝之&KR0018;於人之罪無所忘天下之士歸於漢王可坐而觀¶
今以據敖倉之粟塞成臯之險守白馬之津杜太行之陵¶
距飛狐之口天下後服者先亡王疾下漢王齊國社稷可¶
得而保不下漢王危亡可立而待乃聽酈生¶
又曰髙祖使陸生賜尉他印爲南越王陸生進&KR0003;它曰足¶
下中國人親戚昆弟墳墓在真定今反天姓棄冠帶欲以¶
區區之越與天子抗衡禍且及身乃欲以新造未集之越¶
屈強於此漢一偏將將十方衆臨越則殺王降漢如反覆¶
<pb:KR3k0012_SBCK_461-3b>¶
手耳¶
漢書曰張耳陳餘北略地燕界趙王爲燕軍所獲燕因留¶
之欲與分地趙有厮養卒乃走燕壁問曰知臣何欲燕&KR0005;¶
曰&KR0002;欲得王耳曰君知張耳陳餘何人也燕將曰賢人也¶
曰其志何欲燕將曰欲得其王耳趙卒嘆曰君未知兩人¶
所欲也夫武臣張耳陳餘杖馬箠下趙數十城亦各欲南¶
面王夫臣之與主豈可同日道哉兩人亦欲分趙而王時¶
未可耳今兩人名爲求王實欲燕殺之此兩人分趙而王¶
夫以一趙尚易燕况以兩王右提左挈而責義殺王㓕燕¶
易矣燕以爲然迺歸趙王養卒爲御而歸¶
又曰陸賈&KR0003;尉他他賜賈橐中裝直千金張晏注曰珠玉¶
之寳裝裏也¶
又曰魏豹叛漢王漢王謂酈生曰緩頰往&KR0003;之¶
<pb:KR3k0012_SBCK_461-4a>¶
又曰蒯通知天下權在於韓信欲說令背漢日臣願&KR0013;心¶
腹隨介肝膽效愚忠恐足下不能用也曰夫功者難成而¶
易敗時者難值而易失時不再來願足下無疑臣之計信¶
猶豫不忍背漢遂謝通通乃陽狂爲巫¶
又曰漢三年與項羽相距京索間上數使使勞苦丞相鮑¶
生謂蕭何曰數勞苦君者有疑君今爲君計遣君于孫昆¶
弟能勝兵者悉詣軍所上益信君於是何從其計漢王大¶
恱¶
又曰項羽擊陳留外黄不下數日降羽悉令男子年十五¶
以上詣城東欲坑之外黄令舎人兒年十三往說羽曰彭¶
越強刼外黄恐故降以待大王大王至又皆坑之百姓豈有所¶
歸心哉從此以東梁地十餘城皆恐莫肯下矣羽然其言¶
迺赦外黃當坑者而東至睢陽聞之皆争下¶
<pb:KR3k0012_SBCK_461-4b>¶
又曰漢王至雒陽新成三老董公遮&KR0003;漢王曰臣聞順德¶
者昌逆德者亡兵出無名事故不成故曰明其爲賊敵乃¶
可服項王爲無道放殺其主天下之賊也夫仁不以勇義¶
不以力三軍之衆爲之素服以告諸侯爲此東伐四海之¶
内莫不仰德此三王之舉也漢王曰善非夫子無所聞於¶
是漢王爲義帝發䘮哀臨三日發使告諸侯¶
又曰婁敬齊人也漢五年戍隴西過雒陽帝在焉敬脫輓¶
輅見齊人虞將軍曰臣願見上言便冝虞將軍入言上召¶
見賜食敬&KR0003;曰陛下都洛陽豈欲周室比隆哉上曰然敬¶
曰陛下取天下(與周異/周之先)積德累善十有餘丗武王伐紂成¶
王即位周公之屬傳相焉乃營成周都雒陽以爲天下中諸¶
侯四方納貢職道里均矣有德則易以王無德則易以亡¶
今陛下與項籍戰滎陽大戰七十小戰四十使天下之民¶
<pb:KR3k0012_SBCK_461-5a>¶
肝䐉塗地哭泣之聲不絶傷疾者未起而欲比隆成康之¶
時臣&KR0060;以爲不侔矣且夫&KR0087;地&KR0013;山帶河四塞以爲固卒¶
然有急百萬之衆可具夫與人闘不搤其肮(張晏曰/亢喉嚨)拊其¶
背未能全勝今陛下入関而都按&KR0087;之故此亦搤天下之¶
肮而拊其背也高帝即日西都&KR0028;中¶
又曰陳狶反上自將至邯鄲而韓信謀反關中吕后用蕭¶
何計誅信上巳聞信誅便拜何相國益封五千户令卒五¶
百人一都尉爲相國衛諸君皆賀邵平獨弔謂何曰禍自¶
此始矣上&KR0064;露於外而君守内非&KR0013;矢石之難而益君封¶
置衛者以今者淮隂新反於中有疑君心夫置衛君非以¶
寵君也讓封勿受悉以家私財佐軍何從其計上喜恱¶
又曰齊悼惠王時曹叅爲相禮下賢人請蒯通爲客&KR0004;齊¶
王田榮怨項羽謀舉兵叛之齊處士東郭先生梁石君在¶
<pb:KR3k0012_SBCK_461-5b>¶
刼中強從及田榮敗二人醜之相與入山&KR0055;隠居客謂通¶
曰先生之於曹相國拾遺舉過顯賢進能齊國蔑&KR0002;先生¶
者先生知梁石君東郭先生士俗所不及何不進於相國¶
乎通曰諾臣之里婦與里諸母相善也里婦夜亡&KR0079;姑以¶
爲盗怒而逐之婦晨去過所善諸母語以事而謝之里母¶
曰汝安行我今令而家追汝矣即束藴請火於亡&KR0079;家曰¶
昨暮犬夜得&KR0079;争闘相殺請火治之亡&KR0079;家遽追呼其婦¶
故里女非談&KR0003;之士也束藴乞火非還婦之道也然物有¶
相感事有適可臣請乞火於曹相國曰婦人有夫死三日¶
而嫁者有幽居守寡不岀門者足下即求婦何取曰不取¶
嫁者通曰然則求臣亦猶是也彼東郭先生梁石君齊之¶
俊士隠居不嫁未甞卑節下意以求仕也願足下使人禮¶
之曹相國曰敬受命皆以爲上賔¶
<pb:KR3k0012_SBCK_461-6a>¶
又曰&KR0061;盎逢丞相申屠嘉下車拜謁丞相從車上謝盎還¶
媿其吏廼之丞相舎上謁求見丞相曰且陛下從代來毎¶
朝郎官者上書䟽未甞不正輦受其言言不可用置之言可¶
採未甞不稱善何也欲以致天下賢士日聞所不聞以益¶
聖今君自閉鉗天下之口而日益愚夫以聖主責愚相君¶
受禍不乆矣丞相乃再拜曰嘉鄙人迺不知將軍幸教引¶
與之坐爲上客¶
范曄後漢書曰更始尚書令謝躬留魏郡太守陳康守鄴¶
自率諸將擊五萊賊丗祖因躬在外乃使呉漢襲其城漢先¶
令辯士說陳康曰蓋聞之上智不處危以僥倖中智能因¶
危以爲功下愚安於危以自亡之智在人所由不可不察¶
今京師敗亂四方雲擾公所聞也蕭王兵強士附河北歸¶
命公所見也謝躬内背蕭王外失衆心公所知也公今據¶
<pb:KR3k0012_SBCK_461-6b>¶
&KR0012;危之城待㓕亡之禍義無所立節無所成不&KR0002;開門内¶
軍轉禍爲福免下愚之敗収中智之功此計之至者也康¶
然之於是開門内漢¶
又曰&KR0061;紹奔兾州董卓購募求紹時侍中周秘城門校尉¶
伍瓊等隂爲紹說卓曰夫廢立大事非常人所及&KR0061;紹不¶
識大體恐懼岀奔非有它志今急購之勢必爲變&KR0061;氏樹¶
恩四丗門生故吏遍於天下&KR0002;収豪傑以聚徒衆英雄因¶
之而起則山東非公之有也不如赦之拜一郡守紹喜於¶
免罪必無患矣卓以爲然乃遣授紹渤海太守¶
又曰&KR0061;紹以書要公孫瓉以襲兾州収韓馥紹乃使外甥¶
陳留啇幹及頴川荀堪等&KR0003;馥曰公孫瓉乗勝來南而諸¶
郡應之&KR0061;車&KR0016;意未可量也竊爲將軍危之馥懼曰然則¶
爲之柰何堪曰君自料寛仁容衆爲天下所附熟與&KR0061;氏¶
<pb:KR3k0012_SBCK_461-7a>¶
馥曰不如也臨危叱决智勇邁於人又孰與&KR0061;氏馥曰不¶
如也世布恩徳天下之蒙其恵又孰與&KR0061;氏馥曰不如也¶
諶曰今將軍資三不如之勢乆處其上&KR0061;氏一時之傑必¶
不爲將軍下也且公孫提征伐之卒其鋒不可當夫兾州天¶
下之重資&KR0002;兩軍並力兵交城下危亡可立而待也夫&KR0061;¶
氏將軍之舊且同盟當今之計莫&KR0002;舉兾州以讓&KR0061;氏厚¶
徳將軍公孫瓉不能復與之争矣是將軍有讓賢之名而¶
身安於太山也願勿有疑馥性怯因然其計¶
又曰沮授&KR0003;&KR0061;紹曰將軍累葉台輔丗濟忠義今朝廷播¶
越宗廟殘毀觀諸州郡雖外託義兵内實相圖未有匡正¶
社稷䘏民之意且今州城粗定兵強士附西迎大駕即宫¶
鄴都挾天子令諸侯畜士馬以討不庭誰能禦之¶
又曰曹操與&KR0061;紹相持於官渡紹遣人求助劉表許之而¶
<pb:KR3k0012_SBCK_461-7b>¶
不至亦不助曹操且欲觀天下之變從事中郎南陽韓嵩¶
別駕劉先說&KR0061;曰今豪桀並争兩雄相持天下之重在於¶
將軍將軍&KR0002;欲有起乗弊可也如其不然因將軍所冝從¶
豈可擁甲十萬坐觀成敗求援如不能助見賢而不肯歸¶
此兩怨必集於將軍恐不得復中立矣¶
又曰曹操軍至新野蒯越韓嵩&KR0019;選等說劉琮曰逆順有¶
大體強弱有大勢以人臣拒人主逆道也以新造之楚御¶
中國必危以劉備敵曹公不當也三者皆短欲以抗王師¶
之鋒必亡之道也將軍自料何與劉備琮曰不&KR0002;也選曰¶
誠以劉備不足禦曹公則雖保全楚不能以自存也誠以¶
劉備足禦曹公則備不爲將軍下也願將軍勿疑琮乃請¶
降¶
又曰閻忠&KR0003;皇甫嵩曰將軍指揮足以展風雲叱咤可以¶
<pb:KR3k0012_SBCK_461-8a>¶
興雷電¶
東觀漢記曰隗&KR0349;將王元&KR0003;&KR0349;曰昔更始四方響應天下¶
喁喁謂之太平一旦壞敗今南有子陽北有文伯江湖海¶
岱王公十數而欲牽儒生之&KR0003;棄千乗之基計之不可者¶
也今天水完冨士馬最強北取西河東收三輔案&KR0087;舊迹¶
表裏山河元請以一丸泥爲大王東封函谷關此萬丗一¶
時也&KR0002;計不及此且畜養士馬據隘自守曠日持乆以待¶
四方之變圖王不成其弊猶足以覇&KR0349;然其計¶
又曰更始大司馬朱鮪守洛陽呉漢諸將圍守數月不下¶
世祖以岑彭甞爲鮪校尉令彭&KR0003;鮪曰赤眉巳得長安今¶
公誰爲守乎蕭王受命平定燕趙百姓安土歸心賢俊四¶
面雲集今北方清浄大兵來攻洛保一城欲何望乎不如¶
亟降鮪曰大司徒公&KR0013;害時鮪與其謀又諌更始無遣上¶
<pb:KR3k0012_SBCK_461-8b>¶
北伐自知罪&KR0055;故不敢降耳彭還詣河陽白上上謂彭復¶
徃曉之夫建大事者不忌小怨今降官爵可保况誅罰乎¶
上指水曰河水在此吾不食言彭奉上旨復至城下&KR0003;鮪¶
因曰彭徃者得執鞭待從蒙薦舉抜擢&KR0055;受厚恩思以報¶
義不敢負公鮪從城上下索曰當如此來彭趨索欲上鮪¶
見其不疑即曰旦蚤與我㑹上東門外彭如期徃與鮪交¶
馬語鮪輕&KR0016;詣彭降彭爲殺羊具食鮪身爲降虜未見呉¶
公諸將不敢食彭即令鮪自&KR0350;與俱見呉公將詣行在所¶
河津亭上即時解鮪&KR0350;復令彭夜送歸洛陽¶
又曰更始使侍御史黄黨即封世祖爲蕭王罷兵耿弇(音/甘)¶
曰今使者來欲罷兵不可聽也兵一罷不可復㑹也上曰¶
國家巳都長安天下大定何用兵爲弇曰青徐之賊銅馬¶
赤眉之屬數十軰軰數十萬衆皆東至海所嚮無前聖公¶
<pb:KR3k0012_SBCK_461-9a>¶
不能辯也敗必不乆帝起坐曰卿失言我擊卿弇曰大王¶
哀厚弇如父子故披赤心爲大王陳事上曰我戲卿耳何¶
以言之弇曰百姓患苦王莽苛刻日乆聞劉氏復興莫不¶
欣喜望風從化而去虎口就慈母倒㦸横矢不足以喻明¶
公首事南破昆陽敗百萬師今復定河北以義征伐表善¶
懲惡躬自克薄以待士民發號嚮應望風而至天下至重¶
公可自取無令他姓得之上曰卿&KR0002;東得無爲人道之弇¶
曰此重事不敢爲人道也¶
又曰馮異因間進&KR0003;曰天下同苦王氏思漢乆矣更始諸¶
將縱横暴虐所至虜掠百姓失望今專命方面施行恩德¶
夫有桀紂之亂乃見湯武之功民人飢渴易爲充飽冝急¶
分遣官屬狥行郡縣理&KR0072;結布惠澤上納之¶
又曰隗囂旣立便聘平陵方望爲軍帥望至&KR0003;&KR0349;曰足下¶
<pb:KR3k0012_SBCK_461-9b>¶
欲丞天順民輔漢而今起立者乃在南陽王莽尚據長安¶
雖欲以漢爲名其實無所受命將何以見信於衆冝急立¶
髙廟稱臣奉祠所謂神道設教求助民神者也且禮有損¶
益質文無常削地開兆茅茨土堦陛下以致其肅敬雖未¶
備物神明其舎諸嚚從其言¶
又曰蜀郡功曹李熊&KR0003;公孫&KR0274;曰方今四海波蕩疋夫撗¶
議將軍割據千里地方十城&KR0002;奮發盛德以投天隙覇王¶
之業成矣冝改名號以鎮百姓述曰吾亦慮之公言起我¶
意於是自立爲蜀王熊復&KR0003;述曰今山東飢饉人民相食¶
兵所屬㓕城邑丘墟蜀地沃野千里土壤膏&KR0254;果實所生¶
無榖而飽女工之業覆衣天下名材竹幹不可勝用又有¶
魚塩銀銅之利浮水轉漕之便北據漢中杜褒斜之塗東¶
守巴郡拒扞關之口地方數千里戰士不下百萬見利出¶
<pb:KR3k0012_SBCK_461-10a>¶
兵而略地無利則堅守而力農東下漢水以窺&KR0087;地南順¶
江流以震荆楊所謂用天因地成功之資也君有爲之聲¶
聞於天下而名號未定志士狐疑冝即大位使逺人有所¶
依歸述遂自立爲天子¶
又曰荆邯東方漸平兵且西向&KR0003;公孫述日兵者帝王之¶
大器古今所有不能廢也昔&KR0087;失其守豪桀並起漢祖無¶
前人之迹立錐之地於戰陣之中躬自奮擊兵破身困數¶
矣然軍敗復合創愈復戰何則死而功成踰於却就於㓕¶
亡臣之愚計以爲冝及天下之望未絶豪傑尚可招誘急¶
以此時發國内精兵令田戎據江南之㑹&KR0029;巫山之固築¶
壘堅守傳檄呉楚長沙巳南必隨風而靡今延岑岀漢中¶
定三輔天水隴西拱手自服如此海内震揺兾有大利¶
又曰鄧禹聞上安集河北即杖䇿比渡追及於鄴上欣其¶
<pb:KR3k0012_SBCK_461-10b>¶
至禹進&KR0003;曰更始雖都關西今山東未安赤眉青犢之屬¶
動以萬數三輔假號徃徃群聚更始旣未有所挫而自聽¶
斷諸將皆庸人屈起志在財弊争用威力朝夕自快非有¶
忠良明智&KR0055;慮逺圖欲尊主安民者明公雖蕃輔之功猶¶
恐無所於今之計莫如覽延英雖務恱民心立髙祖之業¶
救萬民之命以公而慮天下不足定也上大恱因令左右¶
號禹曰鄧將軍常&KR0043;止於中與定計議¶
又曰光武以冦恂爲河内太守行大將軍事恂同門生董¶
崇&KR0003;恂曰上新即位四方未定而君以此時據大郡此䜛人¶
所側目怨禍之府也冝思功遂身退之計恂然其言因病¶
不視事¶
太平御覽卷第四百六十一¶
