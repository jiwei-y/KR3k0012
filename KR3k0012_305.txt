# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:14.649356
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 305
#+PROPERTY: FILE SB11n0727-305太平御覽-卷之三百五.
<pb:KR3k0012_SBCK_305-1a>¶
太平御覽卷第三百五¶
　兵部三十六¶
　　　　　征伐下¶
&KR0003;苑曰趙簡子舉兵伐齊有&KR0013;甲者𥬇之曰子何𥬇對曰¶
臣有𪧐𥬇簡子曰有以&KR0003;之則可無則死對曰當桑之時¶
臣鄰家夫與妻俱之田見桑中女因追之不能還反其妻¶
怒而去之臣𥬇其曠也簡子曰今吾伐國失國是吾曠也¶
還師而歸¶
又曰中行獻子將伐鄭范文子曰不可得志於鄭諸侯讎¶
我憂必滋長郄至又曰得鄭是兼國也則王者固多憂乎¶
文子曰王者盛其德而逺人歸故無憂今我寡德而有王¶
者之功故多憂今子見無事而欲冨樂者乎¶
新序曰𥘿欲伐楚使使者徃觀楚重寶楚王聞之召令尹¶
<pb:KR3k0012_SBCK_305-1b>¶
子西問焉曰𥘿欲觀楚寳器和氏之璧隋侯之珠可以示¶
諸侯乎封曰臣不知也召昭奚恤問焉對曰此欲觀吾國之¶
得失而圖之非國之重寳也遂使恤應之恤發精兵三百¶
人陳於西門之内爲東西之壇𥘿使者至恤曰君客也請¶
就上位東子西南面太宗子方次之葉公子髙次之司馬¶
子反次之恤自居西面之壇稱曰客觀楚之寳器楚所寳¶
者賢臣也理百姓實倉&KR0338;使民人各得其所子西在此奉¶
珪璧使諸侯解忿憤之難交兩國之欣使無兵革之憂太¶
宗子方在此守封疆謹境界不侵鄰國隣國亦不見侵葉¶
公子髙在此理師旅正兵戎以當強敵提桴鼓以動百萬¶
人衆使皆赴湯火蹈白刃出萬死不顧一生司馬子反在¶
此&KR0002;懷霸王之餘義撮治亂之遺風昭奚恤在此唯大國¶
所觀𥘿使者懼然無以對遂揖而去使者反言於𥘿君曰¶
<pb:KR3k0012_SBCK_305-2a>¶
楚多賢臣未可謀也¶
又曰湯居亳七十里地與葛爲隣葛伯放淫不祀湯使人¶
問之曰何爲不祀曰無以供犧牲也湯使人遺之牛羊葛¶
伯食之又不以祀湯又使人問曰何爲不祀曰無以供粢¶
盛也湯又使衆徃爲耕老弱餽食葛伯率其民要其有酒¶
肉&KR0112;稻者奪之不受者殺之有一童子以&KR0112;肉餉殺而奪¶
也書曰葛伯仇餉此之謂也爲其殺是童子而征之四海¶
之内皆曰非冨天下也爲匹夫匹婦報讎也¶
蜀王夲紀曰　𥘿惠王欲伐蜀乃刻五石牛¶
置金其後蜀人見之以爲牛能大便金牛下有養卒以爲¶
此天牛也能便金蜀王以爲然即發卒千人使五丁力士¶
拖牛成道致三枚於城郭𥘿道得通石牛力也後遣丞相¶
張儀等將兵隨石牛道伐蜀焉¶
<pb:KR3k0012_SBCK_305-2b>¶
英雄記曰建安中曹操於南皮攻𡊮譚斬之操作鼔吹自¶
稱萬歳於馬上舞也¶
紀年曰周穆王四十七年伐紆大起九師東至于九江比¶
黿以爲梁¶
春秋後𥘿語曰陳軫爲楚使來見𥘿惠王曰卞莊子方刺¶
獸而管竪子止之曰兩獸方食牛牛必甘甘必争争必&KR0720;¶
&KR0720;則大者傷小者死從傷而刺之一舉必有𩀱獸之功卞¶
莊子以爲然立待之頃有兩獸之功今韓魏相攻朞年不¶
解是必大國傷小國亡從傷而伐之一舉必有兩實此猶¶
卞莊子刺虎之𩔖也惠王曰善¶
又楚語曰白起將兵伐楚楚人黄歇者遊學愽聞襄王以¶
爲辯故使於𥘿說昭王曰天下莫強於𥘿楚今聞大王欲¶
伐楚此猶兩虎相與&KR0720;而怒犬受其弊不如善楚𥘿王乃¶
<pb:KR3k0012_SBCK_305-3a>¶
止不伐楚約爲與國黄歇受約而歸¶
又趙語曰張孟談隂見韓魏之君曰臣聞脣亡者齒寒今¶
智伯率二君而伐趙趙亡矣趙亡則二君爲之次二君曰¶
我知其然¶
呉越春秋曰夫差令於&KR0022;中曰寡人欲伐齊敢有諌者死¶
太子友請朝時懷丸挾彈從後園而來衣沾履濡呉王夫¶
差怪而問之太子友對曰臣遊後園聞秋蟬之鳴徃而觀¶
之秋蟬登髙樹飲清露悲吟以爲安不知螳蜋超枝縁條¶
曵𦝫舉刃欲援其形也螳蜋貪心時進志在有利不知黄¶
雀縁茂林徘徊枝葉欲啄螳蜋也夫黄雀知伺螳蜋之有¶
味不知臣躊躇引彈蜚丸之集其背也¶
又曰越王勾踐請大夫種曰孤聞呉王淫而好色因此而¶
壞其謀可也大夫種曰可唯君王選擇美女二人而進之¶
<pb:KR3k0012_SBCK_305-3b>¶
於是越王曰善哉乃使相工索國中得苧羅山賣薪之女¶
名西施鄭旦而獻於呉¶
又曰越王念呉欲復承之乃中夜抱柱而哭訖復承之以¶
嘨於是羣臣咸曰君王何愁心之甚夫復讎謀敵非君王¶
之憂自臣下急務也¶
又曰呉王闔閭將伐楚登臺向風而嘨有頃而歎羣臣莫¶
有曉王意者子胥乃薦孫子孫子者呉人也名武善爲兵¶
法僻隱幽居丗人莫知其能¶
孟子曰春秋無義戰彼善於此則有之矣征者上伐下也¶
敵國不相征也¶
吕氏春秋曰智伯將伐仇繇之國山險無道乃遺以大鍾¶
方九䡄仇繇開道迎之因其道取其國(韓子曰智伯鑄大/鍾遺仇繇由君大)¶
(悦除道迎之七/月由仇亡也)¶
<pb:KR3k0012_SBCK_305-4a>¶
又曰闔閭選多力者五百人利止者三千人以爲前陳(止/足)¶
與荆戰五戰五勝遂有郢東征至于庳廬西伐至于巴蜀¶
北廹齊𣈆令行中國¶
又曰凡人之攻伐也非爲利則因名也名實不得國雖彊¶
大則曷爲攻矣解在乎史墨來而輟不襲衛趙簡子可謂¶
知動靜矣(晉趙簡子鞅將襲衛史墨徃暏之反曰蘧伯五/爲政未可與加簡子輟不伐衛故曰史墨來而)¶
(輟不襲/衛也)¶
又曰楚之邊邑曰卑梁其處女與呉之邊邑處女桑於境¶
上戯而侍卑梁之處女卑梁人扶其侍子以讓呉人呉人¶
&KR0063;之不恭卑梁人怒殺而去之呉人徃報之盡屠其家卑¶
梁公怒曰呉人焉敢攻吾邑舉兵反攻之老弱盡殺之呉¶
王夷昧聞之怒使人舉兵侵楚邊邑堯夷而復去之呉公¶
子光又率師與楚人戰於雞父大敗之獲其師¶
<pb:KR3k0012_SBCK_305-4b>¶
又曰荆莊王欲伐陳使人視之使者曰陳不可伐也莊公¶
曰何故對曰城郭髙溝洫深畜積多也寜國曰陳可伐也¶
(寕囯/楚臣)夫陳小國也而畜積多賦斂重也則民怨上矣城郭¶
髙溝洫&KR0055;則民力罷矣興兵伐之陳可取也莊王聽之遂¶
取陳¶
又曰箴尹爲荆使於宋司城子罕觴之西家之潦經其庭¶
而不禁箴尹問其故曰西家髙吾宫卑潦不經吾庭不得¶
冩爲是吾不禁也箴尹歸適遇荆欲攻宋箴尹諌於王曰¶
宋不可攻也其君賢相仁賢者得民仁者能用之攻之必¶
無功也¶
淮南子曰堯時十日並出焦禾稼殺草木民人無食羿窳¶
九嬰大風封豕鑿齒脩虵皆爲害堯乃使羿誅鑿齒於疇¶
華之澤(南地/也)殺九嬰於水凶(水火之怪在/北狄之地)繳大風於¶
<pb:KR3k0012_SBCK_305-5a>¶
青立之野(大風鷙/鳥也)射十日而下其九日殺羿窳(&KR0250;如龍首/食人在西)¶
(方/也)斷脩虵於洞庭(在南/方)擒封豕於桑林(封豕大彘也桑/林湯禱旱地)¶
又曰𣈆伐楚三舎不止大夫擊之莊王曰先君之時𣈆不¶
伐楚及孤之身而𣈆伐楚是孤之過也&KR0002;何其辱群大夫¶
曰先臣之時𣈆不伐楚今臣之身而𣈆伐楚此臣之罪也¶
請擊之王俛而泣涕沾襟起而拜羣大夫𣈆人聞之曰君¶
臣爭以過爲在巳不可伐也夜還師而歸¶
又曰諸侯伐𥘿及涇莫濟(魯襄十一年𣈆悼公伐鄭秦人/伐𣈆救鄭十四年晉使六卿帥)¶
(諸侯之大夫伐𥘿至/涇水無有先渡者也)𣈆叔嚮見叔孫穆子曰諸侯伐不恭¶
而討之及涇而止於𥘿何益(何益於伐/𥘿之事)穆子曰豹之業及¶
匏有苦葉矣不知其他(業事匏有苦葉詩風篇名匏有苦/葉濟有&KR0055;渉深則厲淺則揭言其)¶
(必濟不/知其他)叔嚮退召舟虞與司馬(舟虞掌舟/司馬掌兵)曰夫苦瓠不材¶
於人共濟而巳(材若裁也不裁於人言不可/食共濟而巳佩匏可以渡水)魯叔孫賦匏¶
<pb:KR3k0012_SBCK_305-5b>¶
有苦葉必將渉矣(詩以/言志)具舟除隧不共有法(隧道共具也/舟虞具舟司)¶
(馬除道/法刑也)是行也魯人以莒人先濟諸侯從之¶
又曰文公立四年楚成王伐宋(四年魯僖二十七年冬也/宋背楚事𣈆故楚伐之)¶
公率齊𥘿伐曹衞以救宋(魯僖二十八年春𣈆侯侵曹伐/衛傳曰楚始得曹而新婚於衛)¶
(也)宋人使門尹班告急於𣈆(門尹班/宋大夫)公告大夫曰宋人告¶
急舎之則宋絶(舎不救則宋/降楚與我絶)告楚則不許我(告請請宋於/楚楚不許我)¶
我欲擊楚齊𥘿不欲其&KR0002;之何¶
又曰自大畢伯士之終也(大畢伯士犬戎氏/之二君終卒也)犬戎氏以其¶
職來王(以其職謂其嗣子/以其貴寳來見王)天子曰予必以不享征之且觀¶
之兵(享賔服服禮以責犬/戎而示之兵非也)其無乃廢先王之訓而王幾頓¶
乎(幾危/頓敗)吾聞夫犬戎樹敦(樹立言犬戎/立性悙撲)師舊德而守終純¶
固(師循也純專固一言犬戎氏脩先王之舊德奉其/常職天性專一終身不移不聽穆王貴其厚享也)其有¶
以禦我矣(禦應/距也)王不聽遂征之得四白狼四白鹿以歸(白/狼)¶
<pb:KR3k0012_SBCK_305-6a>¶
(白鹿/犬戎)自是荒服者不至(穆王責犬戎非禮暴兵露/師傷威毁信荒服者不至)¶
又曰啇王帝辛大惡于人(啇殷人本號辛紂名/大惡大爲人所惡也)庶人不忍¶
欣載武王以致戎于啇牧(載奉武兵牧/啇郊牧野也)是先王非務武也¶
勤恤人隱而除其害(恤憂/隱痛)¶
又曰忠臣者務崇君之德讇臣者務廣君之地何以明之¶
陳夏徵舒殺其君楚莊王伐之陳之人聽命莊王巳討有¶
罪遣卒戍陳(戍守也/欲守陳)大夫畢賀申叔時使於齊及還而不¶
賀莊王曰陳爲無道寡人起六軍以討之征暴亂誅罪人¶
群臣皆賀而子不賀何申叔時曰人有牽牛而徃蹊於人¶
之田中田主殺其人而奪之牛罪則有矣罰亦重矣今君¶
王以陳爲無道舉兵而征之因誅罪人遣卒戍陳諸侯聞¶
之非以王爲誅罪人也貪陳國也蓋聞君子不棄義以爲¶
利王曰善乃罷陳之戍後諸侯聞之朝於楚此務崇君之¶
<pb:KR3k0012_SBCK_305-6b>¶
德也始張式爲智伯謀(張式/𣈆人)𣈆六將軍中行子取弱而上¶
下離心可伐以廣地於是伐范中行滅之矣又教智伯求¶
地於韓魏韓魏裂地而授之趙氏不予乃率韓魏而伐趙¶
圍晋陽三年三國隂謀遂滅之此務爲其君廣地也夫爲¶
君崇德者霸爲君廣地者㓕故千乗之國文德行者王湯¶
武是也萬乗之國好廣地者亡智伯是也¶
莊子曰犀首請魏伐齊季子諌勿伐華子聞而醜之曰善¶
言伐齊亂人也善言勿伐亦亂人謂伐之與不伐亂人者¶
又亂人也¶
列子曰𣈆文公出㑹欲伐衛公子鋤御而𥬇之公問之對¶
曰𥬇臣鄰之人也鄰之人有送其妻適私家者道見桑婦¶
恱而與之言然顧視其妻亦有招之者臣竊𥬇此也公悟¶
乃引師而還未至而有伐其北鄙矣¶
<pb:KR3k0012_SBCK_305-7a>¶
墨子曰天賜武王黄鳥之旗以伐紂¶
又曰湯在鏕宫夢神謂之曰夏桀無道汝克戡之¶
孫卿子曰堯伐驩兠舜伐三苗禹伐共工湯伐有夏文王¶
伐崇武王伐紂此兩帝四王者仁義之兵於天下也¶
尉繚子曰武王之伐紂也河水逆流左&KR0406;霆死地方百里¶
戰卒三萬紂之陣起自黄鳥至于赤斧其間百里武王不¶
罷士民兵不血刃克殷誅紂其人事然¶
韓子𣈆獻公欲伐虞&KR0593;乃遺之屈産之乗垂&KR0068;之璧女樂¶
二八以縈其心以亂其政¶
阮嗣宗爲鄭冲勸𣈆王牋曰前者明公東誅叛逆全軍獨¶
尅禽闔閭之將斬輕銳之卒以萬萬計¶
<pb:KR3k0012_SBCK_305-7b>¶
¶
太平御覽卷第三百五¶
