# -*- mode: mandoku-view -*-
#+TITLE: 太平御覽
#+DATE: 2015-09-23 10:14:04
#+PROPERTY: LASTPB  <md:KR3k0012_SBCK_883-1a>
#+PROPERTY: JUAN 886

<md:KR3k0012_SBCK_884-8b>¶
<md:KR3k0012_SBCK_885-1a>¶
<pb:KR3k0012_WYG_885-1a>
欽定四庫全書
　太平御覧卷八百八十五
　　　　　　　　　　　　宋　　李昉等撰
　　妖異部一¶
　　　　恠¶
春秋潜潭巴曰異之為言恠也謂先發感動¶也
左傳莊公曰初内蛇與外蛇鬬於鄭南門中内蛇死
六¶年而厲公入公聞之問於申繻曰猶有妖乎對曰人
<pb:KR3k0012_WYG_885-1b>
之所¶忌其氣燄以取之妖由人興也人無釁焉妖不自
作人棄¶常則妖興故有妖¶
又文公曰有蛇自泉宫出入于國如先君之數¶秋八月
聲姜薨毁泉臺¶
又㐮六曰或呌於宋太廟曰譆譆出出鳥鳴¶于亳社如
曰譆譆甲午宋大灾伯姬卒¶
又哀上曰有雲如衆赤烏夾日以飛三日楚子使問諸
周¶太史周太史曰其當王身乎若<md:KR3k0012_SBCK_885-1b>¶禜之可移於令尹司
<pb:KR3k0012_WYG_885-2a>
馬¶
國語曰季桓子穿井獲如土缶其中有羊焉使問之仲
尼¶曰吾穿井而獲狗何也對曰以丘之所聞羊也丘聞
之木¶石之恠䕫蝄蜽水之¶怪曰龍罔象土之怪曰墳羊¶¶
張璠漢紀曰梁冀池中船無故自覆後被誅¶
後漢書曰彭寵自立為燕王多見變怪堂上聞蝦蟇聲
在¶爐火下鑿地求之不得後為奴所殺¶
魏志曰鉅鹿張臶正始中戴鵀鳥巢臶門隂臶告門人曰
<pb:KR3k0012_WYG_885-2b>
夫戴鵀陽鳥而巢門隂此㓙祥也乃援琴作詩旬日而卒¶
又曰朱建平善相相應璩曰君年六十二位為常伯先
此¶一年當獨見一白狗也璩年六十一為侍中直内省
忽見<md:KR3k0012_SBCK_885-2a>¶白狗衆人悉不見於是併急遊觀飲讌自娯年六
十二卒¶
呉志曰諸葛恪將征淮南有孝子著縗衣入其閣中令
外¶詰問曰不自覺入時守備亦悉不見後恪遂被誅¶
晉書曰齊王冏輔政有一婦人詣大司馬門求寄産吏
<pb:KR3k0012_WYG_885-3a>
詰¶之曰我截臍便去耳言畢不見明年冏誅¶
王隐晉書曰王凌居幽州有狐居凌府門中翟雉入㕔
事¶遂為石勒所殺¶
晉書曰趙王倫簒時有雉飛入殿中自太極東堦上殿
驅¶之更飛西鍾下有頃飛去又倫於殿上得異鳥問皆
不知¶名翌日向夕宫西有素衣小兒言其服留鳥翳倫使
録小兒¶并鳥閉置空室明旦開視戸如故並失人鳥所
在倫目上¶有瘤時以為妖焉
<pb:KR3k0012_WYG_885-3b>
又曰温嶠旋于武昌至牛渚磯水深不可測世云其下
多<md:KR3k0012_SBCK_885-2b>¶怪物嶠遂燬犀角而照之須臾見水族覆火竒形異
狀或¶乗車馬著赤衣者嶠其夜夢人謂己曰與君幽明
道别何¶意相照也意甚惡之至鎮未旬日因齒疾而卒¶
北齊書曰趙郡王叡奏後主云和士開不宜居内出士
開為¶兖州刺史太后欲留過百日叡正色不許叡出夜
方寢見¶一人長可丈五尺當門向床以臂壓王良久遂
失甚惡之¶而明日被誅
<pb:KR3k0012_WYG_885-4a>
沈約宋書曰蕭思話在青州常所用銅斗覆在藥厨下
忽¶於斗下得二死雀思話歎曰斗覆而雙雀殞其不祥
乎既¶而被繫¶
宋書曰劉敬宣嘗夜與寮屬宴空中有投一隻芒屩於坐¶
墜敬宣食盤上三尺五寸已經人著耳鼻間並欲壊頃¶
之而敗䘮<md:KR3k0012_SBCK_885-3a>¶易洞林曰呉興太守袁元瑛當之官筮卦吉㐫曰法至
官¶當主赤蛇為妖不可殺至果有赤蛇在銅虎符石凾
<pb:KR3k0012_WYG_885-4b>
上蟠¶元瑛擿殺之其後果為賊徐馥所害¶
唐明皇雜録曰李適之既貴且豪嘗列鼎於前以具膳羞
一¶旦庭中鼎躍出相闘家僮告適之適之乃往其所引
酒自¶誓而闘亦不觧鼎耳及足皆落明日適之罷知政
事俄為¶李林甫所䧟貶宜春太守而終¶
又曰李林甫宅屢有妖怪其南北隅溝中有火光大起
或¶有小兒持火出入林甫惡之¶奏於其地立嘉猷觀林
甫之疾也晨起盥餙將入朝命取書嚢即常時所要事
<pb:KR3k0012_WYG_885-5a>
目也忽¶覺頗重於常持者開視之即有二䑕出焉投下
於地即變¶為蒼狗雄目張牙仰視林甫命弓射之殷然
即滅林甫惡¶之不踰月而卒<md:KR3k0012_SBCK_885-3b>¶世説曰衞瓘永熙中家人炊飯墮地盡化為螺出足而
行¶瓘終見誅¶
列異傳曰中山王周南正始中為襄邑長䑕從穴中出
在¶㕔上語曰周南汝以某月某日當死周南不應䑕還
穴中¶至期復出冠幘絳衣而語曰周南汝日中當死周
<pb:KR3k0012_WYG_885-5b>
南復不¶應日適中䑕曰周南汝不應死我復何道言訖
䑕遂顛蹶而死即¶失衣冠周南使卒來取視之如常䑕
耳¶
捜神記曰漢武大始四年十月趙有蛇從郭外入與邑
中¶蛇闘孝文廟下邑中蛇死後二年秋有衞太子事自
趙人¶江充起¶
又曰王莽居攝東郡太守翟義知其將簒漢謀舉義兵¶
兄宣教授諸生滿堂羣鵝鴈數十在中庭有狗從外入
<pb:KR3k0012_WYG_885-6a>
嚙¶之皆死驚救之皆㫁頭狗走出門求不知處宣大惡
之後<md:KR3k0012_SBCK_885-4a>¶數日莽夷其三族¶
又曰魏司馬太傅討公孫淵父子先時淵家數有怪一犬著
冠幘¶絳衣上屋襄城北市生肉長圍各數尺有頭目口喙無
手足而動揺占者曰有形¶不成有體無聲其國滅¶
又曰呉時廬陵郡亭重屋中常有鬼物宿者輙死自後
使¶官莫敢入舍丹陽人湯應者膽武使至廬陵便止亭
宿吏¶啓不可應不聽盡遣所將人還外持一口大刀至
<pb:KR3k0012_WYG_885-6b>
三更聞¶有扣閤者應遥問是誰答云部郡相聞應使進
致詞去須¶臾扣閤者如前曰府君相聞應復使進著皂
衣又去應謂是¶人了無疑也須臾復扣閤言部郡府君相
詣應乃知是鬼持¶刀迎之見二人皆盛衣服俱進坐畢
府君者便與應談談¶未畢而部郡跳應背後應顧以刀
擊中之府君下坐走¶應追至亭後墻下及之斫傷數下
應還卧逹曙將人往尋<md:KR3k0012_SBCK_885-4b>¶之見血跡追皆得之云稱府君
者是老狶部郡是老貍自¶後遂絶
<pb:KR3k0012_WYG_885-7a>
又曰夏侯藻母病困將詣淳于智卜有一狐當門向之
嘷¶呌藻愕遂馳詣智智曰其禍甚急君速歸在嘷處拊心
啼¶哭令家人驚怪大小畢出一人不出啼哭勿休然後其
禍¶僅可救也藻如之母亦扶疾而出家人既集堂屋五
間拉¶然而崩¶
又曰淳于智字叔平濟北人性沉深有思義自為書生
善¶易髙平劉柔夜卧䑕齧其左手中指意甚惡之以問智
智為¶筮之曰䑕本欲殺君而不能當相為使之反死乃
<pb:KR3k0012_WYG_885-7b>
以朱書¶其手腕橫文後三寸為田字可方一寸使夜露
手以卧其¶夜大䑕伏死手前¶
又曰東陽留寵字道和居于姑孰每夜門庭有血數升
不<md:KR3k0012_SBCK_885-5a>¶知所從來如此三四後寵為折衝將軍見遣北征將
行而¶炊食悉變為虫寵遂北征軍敗於檀邱為徐龍所
殺¶
續捜神記曰廣州有三人共在山中伐木忽見石窠中
有¶二卵大如升取煑之始湯熱便聞林中如風雨聲須
<pb:KR3k0012_WYG_885-8a>
臾有¶一蛇大十圍長四五丈徑來於湯中衘卵去三人
無幾皆¶死¶
又曰代郡張平者符堅時為賊帥自號井州刺史養一
狗¶名曰飛鷰形若小驢忽夜上㕔事屋上行行聲如平
常未經¶年果為鮮卑所逐敗走降苻堅未幾便死¶
又曰新野庾謹母病兄弟三人悉在白日侍疾常燃火
忽¶見帳帶自卷自舒如此數四須臾聞牀前狗闘聲非
常¶舉家共視了不見狗見一死人頭在地頭猶有血兩
<pb:KR3k0012_WYG_885-8b>
眼¶尚動甚可憎惡其家怖懼乃不持出門即於後園中
瘞<md:KR3k0012_SBCK_885-5b>¶之明旦往視乃出土上兩眼猶爾即又埋之後旦亦
復出¶乃以塼頭合埋之不復出也數日其母遂亡¶
異苑曰謝文静於後府接賔婦劉氏見狗衘謝頭來久
乃¶失所在婦具説之謝容無易色是月而薨¶
又曰安固李道豫元嘉中狗當路眠豫蹴之狗曰汝即
死¶何以蹋我經年豫死¶
又曰晉惠帝羊后將入宫衣中忽有火光自後蕃臣遘
<pb:KR3k0012_WYG_885-9a>
兵¶洛陽失御后為劉曜所嬪¶
又曰有人姓劉在朱方人不得共語若與之言人必遭禍¶
難及身死疾唯一士謂無此理偶值人有屯塞耳劉聞
之¶忻然而往自説被謗有能見明答云舉世雷同亦何足
䘏須臾¶火發資畜服玩蕩盡於是舉世號為劉鵂鶹脫
遇諸途皆¶閉車走馬掩目奔避劉亦杜門自守嵗時一
出則人驚散<md:KR3k0012_SBCK_885-6a>¶過於見鬼¶
又曰太原王徽之字伯猷元嘉四年為交州刺史在道
<pb:KR3k0012_WYG_885-9b>
有¶客命索酒炙言未訖而炙至徽之取自割終不入投
地大¶怒少頃顧視向炙已變為徽之頭矣驚愕反矚目覩
其首在¶空中揮霍而沒¶¶¶¶¶¶¶¶
又曰檀道濟元嘉中鎮尋陽十二年入朝與家分别顧
瞻<md:KR3k0012_SBCK_885-6b>¶城闕歔欷逾深識者是知道濟之不南旋也故時人
為其¶歌曰生人作死别荼毒當奈何濟將發舟所養孔
雀來衘¶其衣驅去復至如此數焉以十三年三月伏誅¶
又曰武昌戴熙家道貧陋墓在樊山南占者云有王氣
<pb:KR3k0012_WYG_885-10a>
宣¶武桓公仗威西下停武昌令鑿之得一物大如水牛
青色¶無頭脚時亦動揺斫刺不陥乃縱著江中得水便
有聲如¶雷響發長川熙後嗣淪胥殆絶¶
又曰烏傷葛輝夫義熙中在女家宿至三更有兩人把
火¶至堦前疑是㐫人往打之欲下杖悉變蝴蝶繽紛飛
散¶有一物衝輝夫腋下便倒地少時死¶
述異記曰郭中産宅在江陵枇杷寺南宋元嘉中起齋
屋¶以竹為窓櫺竹遂漸生枝葉長數丈欝然如林仲産
<pb:KR3k0012_WYG_885-10b>
以為¶吉祥及孝建中被誅<md:KR3k0012_SBCK_885-7a>¶又曰嘉興朱休之元嘉中兄弟對坐犬向休之蹲視二
人而¶笑揺頭語曰言我不能歌聽我歌梅花今年故復
可奈汝¶明年何其家斬犬棄于路側至梅花時兄弟相
闘弟㦸傷¶兄收禁皆死¶
又曰宋大明中頓邱縣令劉順酒酣晨起見榻牀上有
一¶聚凝血如覆盆形劉氏武人了不驚怪乃令擣虀親
自切¶血染虀食之棄其所餘後十許載至元徽二年為
<pb:KR3k0012_WYG_885-11a>
王道隆¶所害¶
又曰周登之家在都宋明帝時統諸靈廟甚被恩寵母
謝¶氏奉佛法太始五年夏月暴雨有物形隐煙霧垂頭
属㕔¶事前地頭頸如大赤烏飲庭中水登之驚駭謂是
善神路¶之汲水益之飲百餘斛水竭乃去二年而謝氏
亡亡後半¶嵗明年帝崩登之自此事遂衰敗<md:KR3k0012_SBCK_885-7b>¶又曰宋驃騎大將軍河東桞元景大明八年少帝即位
元¶景乗車行還使人在中庭洗車轅晒之有飃風中門
<pb:KR3k0012_WYG_885-11b>
而入¶直來衝景明年而闔門被誅¶
幽明録曰呉北寺中終祚道人卧齋中䑕從坎出言終
祚後¶數日當死終祚呼奴令放犬䑕云亦不畏此且犬
入户必¶死犬至果爾終祚嘗為商閉户謂䑕曰汝正使
我欲富貴¶耳今既逺行勤守吾房勿令有所零失時桓
温在南州禁¶殺牛甚急終祚載數萬竊買牛皮還東貨
之得三十萬還¶時室猶闔也都無所失其怪亦絶自是
稍富
<pb:KR3k0012_WYG_885-12a>
又曰石虎時太武殿圖賢人之像頭忽悉縮入肩中¶
又曰義興周超為謝晦司馬在江陵妻許在母家遥見
屋¶裏月光一死人頭在地血流驚怪即便失去後超被¶
法<md:KR3k0012_SBCK_885-8a>¶又曰元嘉九年南陽樂假嘗在坐忽聞空中有人呼其
夫¶婦名甚急半夜乃止殊自驚懼後數日婦入厨下忽
舉體¶衣服緫是血未一月而夫婦相繼病卒¶
又曰諸葛長民富貴後嘗一月或數十日輙於夜眠中
<pb:KR3k0012_WYG_885-12b>
驚¶起跳踉如與人相打狀毛脩之嘗與同宿駭愕不逹
此意¶良久長民告毛公此物竒健非我無以制之毛曰
是何物¶長民曰我正見一物甚黒而手脚不分明毎日
中及夕輒來¶共闘深自驚懼焉屋中柱及椽桷間悉見
有蛇頭令人¶以刀懸斫應刀隐滅去輙復出悉以紙裹
柱桷紙内䔩䔩¶如有行聲¶
又曰劉感在呉時呉郡縣有一女忽夜乗風雨恍惚至
郡¶城内自覺去家正一炊頃不少沾濕曉在郡廨上自云
<pb:KR3k0012_WYG_885-13a>
我¶天使也府君宜起迎我當大富貴不爾必有㓙禍劉
問所<md:KR3k0012_SBCK_885-8b>¶來亦不知自後二十許日劉果誅¶
又曰桓温時叅軍夜坐忽見屋梁上有一伏兎切齒向
之¶兎來轉近引刀斫之見正中兎而反傷其膝流血¶
甄異記曰徐州人呉清以太元五年被差征人殺鷄求
福¶置鷄頭在柈中忽然而鳴其後破賊賊帥邵寳臨陣
戰死¶于時殭尸狼藉莫之能識清見一人着白錦袍疑
是主帥¶便斬以聞推校之乃是寳以功得為清河太守
<pb:KR3k0012_WYG_885-13b>
越自行¶伍猥蒙榮位鷄之妖更為祥¶
桓譚新論曰吕仲子婢死育女四嵗數來為沐浴浣濯
道¶士云其家青狗為之殺之則止陽仲亦言所知家嫗
死忽¶起飲食醉後而坐祭牀上如是三四家益厭苦其
後醉行¶壊垣得老狗便打殺之推問乃里屠沽家狗¶
元晏春秋曰新安寺有槐而鵲巢之雄雞奪而棲焉永<md:KR3k0012_SBCK_885-9a>¶將寄次于野縣其空乎夏五月丙申璉卒䘮次于縣空¶
縣送之
<pb:KR3k0012_WYG_885-14a>
賈誼鵩鳥賦曰誼為長沙太傅有鵩飛入誼舍止于坐
隅¶鵩似鴞不祥鳥也¶
　
　
　
　
　
　
<pb:KR3k0012_WYG_885-14b>
　
　
　
　
　
　
　
　太平御覧卷八百八十五
