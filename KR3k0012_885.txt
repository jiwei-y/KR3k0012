# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:53.680497
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 885
#+PROPERTY: FILE SB11n0727-885太平御覽-卷之八百八十五.
<pb:KR3k0012_SBCK_885-1a>¶
太平御覽卷第八百八十五　妖異部一¶
　　　　　恠¶
春秋潜潭巴曰異之爲言恠也謂先發感動¶
左傳莊公曰&KR0004;内蛇與外蛇闘於鄭南門之中内蛇死六¶
年而厲公入公聞之問於申繻曰猶有妖乎對曰人之所¶
忌其氣&KR0395;以取之妖由人興也人無釁焉妖不自作人弃¶
常則妖興故有妖也¶
又文公曰有蛇自泉宫出入于國如先君之數(伯禽至僖/公十七君)¶
秋八月聲姜薨毀泉臺(魯人以爲蛇妖所出/而声姜薨故壞之)¶
又襄六曰或呌于宋太廟曰譆譆出出(謂譆熱也出/出戒伯&KR0078;)鳥鳴¶
于亳社如曰譆譆(皆火/妖也)甲午宋大灾伯&KR0078;卒¶
又哀上曰有雲如衆赤烏夾日以飛三日楚子使問諸周¶
太史周太史曰其當王身乎(曰爲人君妖氣守之故以爲/當王身雲在楚上唯楚見之)¶
<pb:KR3k0012_SBCK_885-1b>¶
(故禍不/及他国)&KR0002;禜之可移於令尹司馬¶
家語曰季桓子穿井獲如土&KR0498;其中有羊焉使問之仲尼¶
曰吾穿井而獲狗何也對曰以丘之所聞羊也丘聞之木¶
石之怪夔蝄蜽(木石謂山也夔一足越人謂山㺐或/言獨足蝄蜽山精好効人聲迷感人)氷之¶
怪曰龍罔象土之怪曰羵羊(龍神獸非常所見故曰怪罔/象食人/名沐瞳墳羊雌雄)¶
(不成/者)¶
張璠漢記曰梁兾池中舡無故自覆後&KR0013;誅¶
後漢書曰彭寵自立爲燕王多見變怪堂上聞蝦蟇聲在¶
爐火下鑿地求之不得後爲奴所殺¶
魏志曰鉅鹿張(荐才見/至切)正始中戴鵀鳥巢門臶告門人曰¶
夫戴鵀鳥巢門隂此凶祥也乃　琴作詩旬日而卒¶
又曰朱建平善相相應璩曰君年六十二位爲常伯先此¶
一年當獨見一白狗也璩年六十一爲侍中直内省忽見¶
<pb:KR3k0012_SBCK_885-2a>¶
白狗衆人悉不見於是併急遊觀飲讌自娛年六十二卒¶
吴志曰諸葛恪將征淮南有孝子着縗衣入其閤中令外¶
詰問曰不自&KR0116;入時守備亦悉不見後恪遂&KR0013;誅¶
&KR0051;書曰齊王冏輔政有一婦人詣大司馬門求&KR0009;産吏詰¶
之曰我截臍便去耳言畢不見明年冏誅¶
王隠晉書曰王浚居幽州有狐踞浚府門中翟雉入㕔事¶
遂爲石勒所殺¶
晉書曰趙王倫&KR0434;時有雉飛入殿中自大極東階上殿驅¶
之更飛西鍾下有頃飛去又倫於殿上得異鳥問皆不知¶
名翼日向夕宫西有素衣小兒言是服劉鳥倫使録小兒¶
并鳥閑置空室明旦開視户如故並失人鳥所在倫目上¶
有瘤時以爲妖焉¶
又曰温嶠旋于武昌至牛渚磯水深不可測丗云其下多¶
<pb:KR3k0012_SBCK_885-2b>¶
怪物嶠遂燬犀角而照火湏&KR0119;見水族覆水竒形異狀或¶
乗車馬著赤衣者嶠其夜夢人謂已曰與君幽明道別何¶
意相照也意甚惡之至鎮未旬日因齒疾而卒¶
北齊書曰趙郡王叡奏後主云和士開不冝居内出士開爲¶
兖州刺史太后欲留過百日叡正色不許叡出夜方&KR0230;見¶
一人長可丈五尺當門向床以臂壓王良乆遂失甚&KR0086;之¶
而明日&KR0013;誅¶
沈約宋書曰蕭思話在青州常所用銅斗覆在　厨下忽¶
於斗下得二死雀思話歎曰斗覆而&KR0031;雀殞其不祥乎旣¶
而&KR0013;繫¶
宋書曰劉敬宣嘗夜與寮屬宴空中有投一&KR0215;芸屩於坐¶
墜敬宣食盤上長三尺五寸巳經人着耳鼻間並欲壞頃¶
之而敗喪¶
<pb:KR3k0012_SBCK_885-3a>¶
易洞林曰吴興太守&KR0061;玄瑛當之官卜卦占凶曰　至官¶
當有赤蛇爲妖不可殺至果有赤蛇在銅虎符石凾上蟠¶
玄瑛擿殺之其後果爲賊徐馥所害¶
唐明皇雜録曰李適之旣貴且豪嘗列鼎前以具膳羞一¶
旦庭中鼎躍出相闘家僮告適之適之乃往以其所引酒自¶
誓而闘亦不解鼎耳及足皆落明日適之罷知政事俄爲¶
李林甫所䧟貶冝春太守而終¶
又曰李林甫宅屢有妖怪其南北隅溝中有火光大起或¶
有小兒持火出入林甫惡之¶
又曰(李林甫之疾也/晨起盥飾將八)朝命取書囊即常時所要事目也忽¶
&KR0116;頗重於常時者開視之即有二䑕出焉投下於地即變¶
爲蒼狗雄目張牙仰視林甫命弓射之殷然即滅林甫惡¶
之不踰月而卒¶
<pb:KR3k0012_SBCK_885-3b>¶
丗&KR0003;曰衛瓘永熈中家人炊飯墮地盡化爲螺出足而行¶
瓘終見誅¶
列異傳曰中山王周南正始中爲襄邑長䑕從穴中出在¶
㕔上語曰周南汝以某月某日當死周南不應䑕還穴中¶
至期復更冠幘絳衣而語曰周南汝日中當死周南復不¶
應日適中䑕曰周南汝不應我復何道言䑕遂顛蹶而即¶
失冠衣周南使卒取來視之如常䑕耳¶
捜神記曰漢武太始四年十月趙有虵從郭外入與邑中¶
虵闘孝文廟下邑中蛇死後二年秋有衛太子事自趙人¶
江充起¶
又曰王莽居攝東郡太守翟義知其將&KR0434;漢丗謀舉義兵¶
兄宣教授諸生滿堂郡鵝鴈數十在中庭有狗從外入齧¶
之皆驚比救之皆斷頭狗走出門求不知處宣大惡之後¶
<pb:KR3k0012_SBCK_885-4a>¶
數日莽夷其三族¶
又曰魏司馬太傅討公孫淵父子先時淵家有犬着赤幘¶
絳衣襄城北市生&KR0079;有頭目無手足而動瑶占者曰有形¶
不成有體無聲其國㓕¶
又曰吴時廬陵郡亭重屋中常有&KR0017;物&KR0043;者輙死自後使¶
官莫敢入舎丹陽人應大者膽武至使廬陵便入亭止吏¶
啓不可應不聽盡遣所將人還外持一口大刀至三更聞¶
有扣閤者應遥問是誰荅云部郡相聞應使進相聞去湏¶
(&KR0119;/扣)閤者如前曰府君相聞應復使進着皂衣又去應謂是¶
人了無疑也湏&KR0119;復扣閤言部府君相詣應乃知是鬼持¶
刀迎之見三人皆盛衣服俱進坐畢府君者便與應談談¶
未畢而部郡跳至應背後應頋以刀擊中之府君下坐走¶
應追至亭後墻下及之斫傷數下應還卧逹曙將人往尋¶
<pb:KR3k0012_SBCK_885-4b>¶
之見血跡追皆得之云稱府君者是老狶部郡是老狸自¶
後遂絶¶
又曰夏侯藻母病困將詣淳于智卜有一狐當門向之嘷¶
喚藻愁愕遂馳詣智智曰其禍甚急君速歸在嘷處樹下啼¶
&KR0152;合家人驚怪大小畢出一人不且啼&KR0152;勿休然後其禍¶
僅可救也藻如之母亦枎疾而出家人旣集堂屋五間拉¶
然崩¶
又曰淳于智字叔平濟北人性沉深有惠義少爲書生善¶
易髙平劉采夜䑕齧其左手中指意甚惡之以問智智爲¶
筮之曰䑕夲欲殺君而不能當相爲使之反死乃以朱書¶
其手腕横文後三寸爲田字辟方一寸使夜露手以卧其¶
夜大䑕伏死手前¶
又曰東陽劉寵字道和居于姑熟毎夜門亭有血數十不¶
<pb:KR3k0012_SBCK_885-5a>¶
知所從來如此三四後寵爲折衝將軍見遣北征將行而¶
炊食悉變爲蟲寵遂北征軍敗於檀丘爲徐龕所殺¶
續捜神記曰廣州有三人共在山中伐木忽見石窠中有¶
三&KR0401;大如&KR0155;取煑之始湯&KR0044;便聞林中如風雨聲湏&KR0119;有¶
一蛇大十圍長四五丈徑來於湯中銜&KR0401;去三人無幾皆¶
死¶
又曰代郡張平者符堅時爲賊帥自號并州刺史養一狗¶
名曰飛鷰形&KR0002;小驢忽夜上㕔事屋上行行聲如常平未經¶
年果爲鮮卑所逐敗走降符堅未幾便死¶
又曰新冶&KR0067;謹母病兄弟三人悉在白日侍疾常燃火忽¶
見帳帶自卷上自舒如此數四湏&KR0119;聞牀前狗闘聲非常¶
舉家共視了不見狗止見一死人頭在地頭猶有血兩眼¶
尚動甚可憎惡者家怖懼夜不持出門旣即於後園中埋¶
<pb:KR3k0012_SBCK_885-5b>¶
之明旦往視之出土上兩眼猶爾即又埋之後旦亦復出¶
乃以塼着頭合埋之不復出也數日其母遂亡¶
異苑曰謝文静於後府接賔婦劉氏見狗銜謝頭來乆乃¶
失所在婦具&KR0003;之謝容無異色是月而薨¶
又曰安固李道豫元嘉中狗當路眠豫蹴之狗曰汝停死¶
何以蹋我經年豫死¶
又曰晉惠帝羊后將入宫衣中忽有火光自後蕃臣遘兵¶
洛陽失御后爲劉曜所嬪¶
又曰有人姓劉在朱方人不得共語&KR0002;與之言人必遭禍¶
難及身死疾唯一土謂無此理偶值人有屯塞耳劉聞之¶
欣然而往自&KR0003;&KR0013;謗君能見明荅云丗雷同何足䘏湏&KR0119;¶
火發資畜服玩蕩盡於是舉丗號爲劉鵂鶹復遇諸塗皆¶
閉車走馬掩目奔避劉亦杜門自守歳時一見則人驚散¶
<pb:KR3k0012_SBCK_885-6a>¶
過於見鬼¶
又曰太原王徽之字伯猷元嘉四年爲兖州刺史在道有¶
客命索酒炙言未訖而炙至徽之取自割終不入投地大¶
怒少頃頋視向炙巳變爲徽頭矣驚愕反矚又覩其首在¶
空中揮霍而没王至州便殞¶
又曰張仲舒元嘉十七年七月中晨夕間輙見門側有赤¶
氣赫然後空中忽雨絳羅於其庭廣七八分長五六寸皆¶
以箋&KR0083;繫之&KR0083;廣長亦與羅等紛紛甚駃舒惡焚之舒&KR0043;¶
&KR0064;病而死¶
又曰王愉義熈&KR0004;在中庭行帽忽自脫仍乗空如人所着¶
及愉母喪月期上&KR0021;酒器在凢上湏&KR0119;下地覆還登牀尋¶
而第三兒綏懷貳伏誅¶
又曰檀道濟元嘉中鎮尋陽十二年入朝與家分別頋曕¶
<pb:KR3k0012_SBCK_885-6b>¶
城闕歔欷逾深識者是知道濟之不南旋也故時人爲其¶
歌曰生人作死別荼毒當奈何濟將發舟所養孔雀來銜¶
其衣驅去復至如此數焉以十三年三月伏誅¶
又曰武昌戴熈家道貧陋墓在樊山南占者云有王氣宣¶
武桓公伏威西下停武昌令鑿之得一物大如水牛青色¶
無頭脚時亦動揺斫刺不䧟仍縱着江中得水便有聲如¶
雷響發長川熈後嗣淪胥殆絶¶
又曰烏傷葛輝夫義熈中在婦家&KR0043;至三更有兩人把火¶
炬至階前疑是凶人往打之欲下杖悉變蝴蝶蠙紛飛散¶
有一物衝輝夫腋下便倒地少時死¶
述異記曰郭仲産宅在江陵批把寺南宋元嘉中起齊屋¶
以竹爲䆫櫺竹遂漸生枝葉長數丈鬱然如林仲産以爲¶
&KR0123;祥及孝建中&KR0013;誅¶
<pb:KR3k0012_SBCK_885-7a>¶
又曰嘉興朱休之元嘉中兄弟對坐犬向休蹲視二人而¶
&KR0015;揺頭語曰言我不能歌聽我歌梅花今年故復可奈汝¶
明年何其家斬犬牓首路側至梅花時兄弟相闘弟㦸傷¶
兄收繫皆死¶
又曰宋大明中頓丘縣令劉順酒酣晨起見榻牀上有一¶
聚凝血如覆盆形劉是武人了不驚怪乃令擣虀親自切¶
血染虀食之弃其所餘後十許載至元徽二年爲王道隆¶
所害¶
又曰周登之家在都宋明帝時統諸靈廟甚&KR0013;恩寵母謝¶
氏奉佛法太始五年夏月&KR0064;雨有物形隱煙霧垂頭屬㕔¶
事前地頭頸如大赤烏飲庭中水登之驚駭謂是善神路¶
之汲水益之飲百餘斛水竭乃去二年而謝氏亡亡後半¶
歳而明帝崩登之自此事業衰敗¶
<pb:KR3k0012_SBCK_885-7b>¶
又曰宋驃&KR0016;大將軍河東栁元景大明八年少帝即位元¶
景乗車行還使人在中庭洗車轅曬之有飄風中門而入¶
直來衝車明年而闔門&KR0013;誅¶
幽明録曰吴北寺終祚道人卧齋中䑕從坎出言終祚後¶
數日當死終祚呼奴令置犬䑕云亦不畏此且犬入八户必¶
死犬至果尓終祚嘗爲商閉户謂䑕曰汝正欲使我冨貴¶
耳今旣逺行勤守吾房勿令有所零失時桓温在南州禁¶
殺牛甚急終祚載數萬竊買牛皮還東貨之得二十萬還¶
時室猶闔也都無所失其怪亦絶自是浸冨¶
又曰石虎時太武殿圖賢人之像頭忽悉縮入肩中¶
又曰義興周超爲謝晦司馬在江陵妻許在家夜遥見屋¶
裏月光一死人頭在地血流甚大驚怪即便失去後超&KR0013;¶
法¶
<pb:KR3k0012_SBCK_885-8a>¶
又曰元嘉九年南陽樂遐嘗在坐忽聞空中有人呼其夫¶
婦名甚急半夜乃止殊自驚懼後數日婦屋後還忽舉體¶
衣服惣是血未一月而夫婦相継病卒¶
又曰諸&KR0081;長民冨貴後嘗一月或數十日輙於夜眠中驚¶
起跳踉如與人相打&KR0250;毛修之嘗與同&KR0043;駭愕不逹此意¶
視之良乆長民告毛此物竒徤非我無以制之良曰是何物¶
長民曰我正見一物甚黒而手脚不分明　多夕來¶
輙共闘深自驚懼焉屋中柱及椽桷間悉見有蛇頭令人¶
以刀懸斫應刀隱滅去輙復出悉以&KR0083;褁柱桷&KR0083;内蔌蔌¶
如有物行聲¶
又曰劉斌在吴郡時婁縣有一女忽夜乗風雨恍惚至郡¶
城内自&KR0116;去家正一炊頃衣小沾濡曉在門上求通言我¶
天使也府君冝起迎我當大冨貴不尓必有凶禍劉問所¶
<pb:KR3k0012_SBCK_885-8b>¶
來亦不自知後二十許日劉果誅¶
又曰桓温時叅軍夜坐忽見屋梁上有一㐲兎切齒向之¶
兎來轉近引刀斫之見正中兎而實反傷膝流血¶
甄異記曰徐州人吴清以太元五年&KR0013;&KR0980;爲征人殺雞求福¶
置雉頭在拌中忽然而鳴其後破賊賊帥邵寳臨陣戰死¶
于時殭尸狼籍莫之能識清見一人着白錦&KR0129;疑是主帥¶
便斬以聞推校之乃是寳首清以功拜清河太守越自行¶
伍猥&KR0170;榮位雞之妖更爲祥¶
桓譚新論曰吕仲子婢死有女四歳數來爲沐頭浣濯道¶
士云其家青狗爲之殺之則止楊仲亦言所知家嫗死忽¶
起飲食後醉而坐&KR0021;牀上如是三四家益厭苦其後醉形¶
壞但得老狗便打殺之推問乃里頭沽家狗¶
玄晏春秋曰新安寺有槐而鵲巢之雄雞奪而捿焉永¶
<pb:KR3k0012_SBCK_885-9a>¶
安令繁璉予之族姑子也其主簿以告予予雞捿野人¶
必將&KR0009;次于野縣其空乎夏五月丙申璉卒䘮次子縣空¶
縣送之¶
賈&KR0105;鵩鳥賦曰&KR0105;爲長沙太傅有鵩飛入&KR0105;舎止于坐隅¶
鵩似鴞不祥鳥也¶
太平御覽卷第八百八十五¶
<pb:KR3k0012_SBCK_885-9b>¶
