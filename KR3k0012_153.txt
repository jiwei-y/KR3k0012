# -*- mode: mandoku-view -*-
#+TITLE: 太平御覽
#+DATE: 2015-09-23 10:14:01
#+PROPERTY: LASTPB  <md:KR3k0012_SBCK_151-1a>
#+PROPERTY: JUAN 154

¶
<md:KR3k0012_SBCK_153-1a>¶
<pb:KR3k0012_WYG_153-1a>
欽定四庫全書
　太平御覽卷一百五十三
　　　　　　　　　　　　宋　李昉等　撰
　　皇親部十九¶
　　　公主中
　　　　公主中¶
沈約宋書曰山隂公主淫欲過度謂帝曰妾與陛下¶俱
托體先帝陛下六宫百數妾唯一駙馬事不均¶平帝為
<pb:KR3k0012_WYG_153-1b>
置靣首左右三十人進爵㑹稽郡長¶公主秩同郡王食
湯沐邑二千户帝每¶出主與朝臣常共陪輦主以吏部
褚淵美貎就¶帝請以自侍帝許之淵侍主十日備見逼
迫誓死不回遂¶得免也¶
又曰徐達之尚武帝長女㑹稽宣公主為彭城沛二郡
太¶守子湛之字孝源幼孤為武帝所愛常與江夏王義
恭寢食¶不離於側永初三年詔以公主一門嫡長湛之致
節之後¶封枝江縣侯數歲與弟淳之共車行牛奔車壞
<pb:KR3k0012_WYG_153-2a>
左右人馳<md:KR3k0012_SBCK_153-1b>¶来赴之湛之先令取弟衆咸歎其幼而有識
及長頗渉文¶義事祖母及母以孝聞元嘉中為黄門侍
郎祖母年老辭¶以朝直不拜後拜秘書監㑹稽公主居
長嫡為文帝所¶禮家事大小必諮而後行西征謝晦使
公主留止䑓内總¶攝六宫每不得意輒號哭上甚憚之
初武帝微時貧陋過¶甚嘗往新洲伐荻有納布衫襖等
衣皆敬皇后手自作¶武帝既貴以此衣付公主曰後世
若有驕奢不節者可以¶此衣示之湛之為大將軍彭城王
<pb:KR3k0012_WYG_153-2b>
義康所愛與劉湛之等¶頗相附及義康得罪事連湛之
文帝大怒將致大辟湛¶之憂懼無計以告公主公主即
日入宫及見文帝因號哭¶下牀不復施臣妾之禮以錦
囊盛武帝納衣擲地以示上¶曰汝家本貧賤此是我母
為汝父作此納衣今日有頓飽¶食便殘害我兒子上亦
號哭湛之由此得全<md:KR3k0012_SBCK_153-2a>¶又曰王僧綽幼有大成之度衆便以國器許之好學練
悉¶朝典年十三父曇首卒文帝引見下拜便流涕哽咽上亦
<pb:KR3k0012_WYG_153-3a>
悲¶不自勝襲封豫章縣侯以選尚文帝東陽獻公
主初為江¶夏王義恭司徒參軍累遷尚書吏部郎參掌
大選宏識流¶品任舉咸盡其分¶
又曰宋世諸公主莫不嚴妬明帝每疾之湖熟令袁慆
妻¶以妬賜死使近臣虞通之撰妬婦記左光禄大夫江
湛孫¶斆尚孝武帝女上乃使人為斆表讓婚曰伏承
詔㫖當¶以臨海公主降嬪臣寒門悴族人凡質陋閭閻
有對本隔¶天姻如臣素流家貧業寡年近將冠皆已有
<pb:KR3k0012_WYG_153-3b>
室荆釵布裙¶足得成禮自晉氏以来配尚公主雖累經
美胄亟有名¶才至如王敦懾氣桓温歛威真長佯愚以求
免子敬炙足¶以違禍王偃無中都之質而倮雪於北階
何瑀闕龍工之<md:KR3k0012_SBCK_153-2b>¶姿而投軀於深井謝莊迨自害於矇叟
殷沖幾不免於强¶鉏制勒甚於僕𨽻防閑過於婢妾行
来岀入人理之常當¶待賔客朋從之義而令掃轍息駕
無窺門之期廢筵抽席¶絶接對之理非唯交友離異仍
乃兄弟疎濶姆妳爭媚相¶勸以嚴妮媪競前相謟以急
<pb:KR3k0012_WYG_153-4a>
其間又有應答問訊卜筮師¶母乃至殘餘飲食詰辨與
誰衣被故弊必責頭領或進不¶獲前或入不聽出不入則
嫌於欲疎求出則疑有别意召必以¶三晡為期遣必以日
岀為限夕不見晩魄朝不識曙星至¶於夜步月而弄琴
晝拱袂而披卷一生之内與此長乖又¶聲影才聞則少
婢奔迸裾袂向席則醜老叢来左右整㕞¶以疑寵見嫌
賔客未冠以少容致斥如臣門分代荷殊榮¶足守前基
便預提拂清官顯位或由才升一叨婚戚咸成¶恩假是
<pb:KR3k0012_WYG_153-4b>
以仰冒非宜披露丹實非唯上陳一已規全身<md:KR3k0012_SBCK_153-3a>¶願實乃
廣申諸門受患之切伏願天慈照察特賜蠲停若¶恩制
頒降披請不申便當刋膚剪髮投山竄海帝以此表¶遍
示諸主以諷切之并為戯笑¶
梁書武帝之女臨安安吉長城三主並有文才而安吉
最¶得令稱¶
又曰王琳字孝璋位司徒左長史琳齊代娶梁武帝妹
義¶興長公主琳有子九人並知名長子銓字公衡美風
<pb:KR3k0012_WYG_153-5a>
儀善¶占吐尚武帝女永嘉公主拜駙馬都尉銓雖學業
不及弟¶錫而孝行齊焉時人以為錫銓二王可為玉昆
金友母長¶公主疾銓形貌瘠貶人不復識及居喪哭泣
無常因得氣¶疾位侍中丹陽尹卒於衞尉卿¶
又曰柳偃字彦逰年十二梁武帝引見詔問讀何書對
曰¶尚書又問有何美句對曰德唯善政政在養人衆咸
異之<md:KR3k0012_SBCK_153-3b>¶詔尚武帝女長城公主拜駙馬都尉¶
又曰謝覽字景滌尚齊錢塘公主拜駙馬都尉武帝平
<pb:KR3k0012_WYG_153-5b>
建業¶朝士皆拜覽時年二十餘為太子舍人長揖而已
意氣閒¶雅視瞻聰明武帝目送良久謂徐勉曰覺此生
芳蘭竟體¶想謝莊正當如此自此乃被賞味¶
又曰謝朓及殷叡素與梁武帝以文章相得帝以大女
永興¶公主適叡子鈞第二女永世公主適朓子謨及帝
為雍州¶二女並暫隨母向州及帝即位二公主始隨内
還武帝意¶薄謨又以門單欲更適張𢎞策子𢎞策卒又
以與王志子¶諲而謨不堪歎恨為書狀如詩贈公主以
<pb:KR3k0012_WYG_153-6a>
呈帝甚加¶矜歎而婦終不得還尋用謨為信安縣稍遷
王府諮議¶
又曰殷叡子鈞尚武帝女永興公主自宋齊以来公主
多驕¶淫無行永興公主加以險虐鈞形貌短小為公主
所憎每<md:KR3k0012_SBCK_153-4a>¶被召入先滿壁為殷叡字鈞輒流涕以岀主命
婢束而反¶之鈞不勝怒而言於帝帝以犀如意擊主碎
於背然殊恨¶鈞¶
又曰張纉字伯緒年十一尚武帝第四女富陽公主拜
<pb:KR3k0012_WYG_153-6b>
駙馬都尉封利豪亭侯召補國子生起家祕書郎時年
十¶七身長七尺四寸眉目疎朗神采爽發武帝異之嘗
曰張¶壯武云後八世有逮吾者其此子乎¶
後魏書曰金根車公主封君皆乘之但有騑而已¶
又曰太祖嘗引崔𤣥伯講論漢書至婁敬説漢髙祖欲
以¶魯元公主妻匈奴善之嗟嘆良久是以諸公主皆釐
降於¶賔附之國¶
又曰陸昕之風望端雅尚常山公主拜駙馬都尉公主
<pb:KR3k0012_WYG_153-7a>
奉¶姑有孝稱初與穆氏瑯琊長公主並為女侍中又性
不<md:KR3k0012_SBCK_153-4b>¶妬忌以昕之無子為納妾媵而皆育女公主有三女
無男¶以昕之從兄希道第四子彰為嗣¶
又曰蕭寳寅尚南陽長公主賜帛一千疋併給禮具公
主¶有婦德事寳寅盡肅雍之禮好合雖積年而敬事不
替寳¶寅每入室公主必立以待之相遇如賔自非太妃
疾篤未¶曽歸休寳寅器性温順自處以禮奉敬公主内
外諧穆清¶河王懌親而重之
<pb:KR3k0012_WYG_153-7b>
又曰馮穆尚順陽公主宋翻為河隂令公主家奴為刼
攝¶而不送翻將兵圍主宅執主婿馮穆步驅向縣時正
炎暑¶立之日中流汗霑地¶
又曰陳留公主寡居秦州刺史張彛意願尚公主公主
亦許之¶僕射髙肇亦望尚公主公主意不可肇怒譛彛
於世宗停廢數¶年<md:KR3k0012_SBCK_153-5a>¶又曰髙道穆為御史中尉莊帝姊壽陽公主犯行清路
執¶赤棒卒呵之不止穆令棒破其車公主深以為恨泣
<pb:KR3k0012_WYG_153-8a>
以訴¶帝帝謂主曰髙中尉清貞之人彼所行者公事豈
可以私¶責之¶
又曰宿石元明帝時拜中壘將軍嘗從獵帝親欲射虎
石¶叩馬諫引帝上髙原上後虎騰躍殺人詔石為忠臣
切諫¶免虎之害賜馬一匹尚上谷公主拜駙馬都尉¶
又曰劉昶尚武帝武邑公主更尚建興公主又尚平陽
長¶公主及昶終與三公主同塋異穴¶
又曰劉輝字重冒正始初尚蘭陵長公主世宗第三姊
<pb:KR3k0012_WYG_153-8b>
也¶公主頗嚴妬輝常私幸主侍婢有身主笞殺之害其
孕子¶節解以草裝實婢腹裸以示輝遂忿憾疎公主公
主姊¶因聽講言其故靈太后太后初勑清河王懌窮其
事懌<md:KR3k0012_SBCK_153-5b>¶與髙陽王雍廣平王懷奏其不知之狀無可為夫
婦之禮¶請離婚削除封位太后從之¶
又曰嵇拔世為訖奚部帥其父根皇始初率衆歸魏太
祖¶嘉之拔尚華隂公主生子敬元紹之逆也公主有功
超授¶敬大司馬封長樂王
<pb:KR3k0012_WYG_153-9a>
蠕蠕傳曰太昌元年六月阿那環遣使朝貢併為長子請¶
尚公主孝武詔以范陽王誨之長女瑯琊公主許之未
及¶成婚帝入闗東西魏競結阿那環為婚好西魏文帝
乃以¶孝武時舍人元翌子女稱為化政公主妻阿那環
弟塔寒¶
又曰阿那環遣使朝貢因復求婚詔以常山王隲妹樂安
公¶主許之改封為蘭陵郡長公主阿那環奉馬千匹以
為聘¶禮請迎公主詔兼宗正卿元壽兼太常卿孟詔等
<pb:KR3k0012_WYG_153-9b>
送公主¶自晉陽北邁資用器物咸加豐渥阿那環遣迎
公主於新<md:KR3k0012_SBCK_153-6a>¶城之南¶
陳書曰沈君理美風儀博涉有識覽陳武帝鎮南徐州
深見¶器重命尚㑹稽長公主及帝受禪拜駙馬都尉封
永定亭¶侯為吳郡太守時兵革未寧百姓荒弊君理總
集士卒修¶飭器械深以幹理見稱¶
又曰蔡凝字子君美容止及長博學有詞章尤工草𨽻
累¶遷太子中舍人以名家子被選尚義興公主拜駙馬
<pb:KR3k0012_WYG_153-10a>
都尉中¶書侍郎遷晉陵太守及將之郡更令左右修中
書&KR0492;宇謂¶賔友曰庶来者無勞尋授吏部侍郎凝年位
未髙而才地¶為時所重常端坐西齋自非素貴名流罕
所交接趨時者¶多譏焉宣帝嘗謂凝曰我欲用義興主
壻錢肅為黄門郎¶卿意何如凝正色曰帝戚恩由聖㫖
則無所復問若格以¶僉議黄門之職故須惬人望帝黙
然而止肅聞而不平<md:KR3k0012_SBCK_153-6b>¶義興公主日譛之尋免官遷交阯¶
後周書曰尉遲侯兠性𢎞裕有鑒識尚太祖姊昌樂大
<pb:KR3k0012_WYG_153-10b>
長公¶主生迴及侯兠病且卒呼二子撫其首曰汝等並
有貴相¶但恨吾不見爾各宜勉之¶
隋書曰文帝時蘭陵公主寡上為之求夫選親衞柳述
及¶蕭瑒等以示相者孫鼎鼎曰瑒當封侯而無貴妻之相
述¶亦通顯而守位不終上曰位由我耳遂以主降述¶
又曰蘭陵公主字阿五髙祖第五女也美姿儀性婉順
好¶讀書髙祖於諸女特所鍾愛初嫁儀同王奉孝卒適
河¶東柳述時年十八諸姊並驕踞主獨折節遵於婦道
<pb:KR3k0012_WYG_153-11a>
事舅¶姑甚謹遇有疾病必親奉湯藥髙祖聞之大悦由
是述漸¶見寵遇初議主婚晉王廣欲以主配其妃弟蕭
瑒髙祖許之後¶乃以主適述晉王因不悦及述用事彌
惡之髙祖既崩述徙嶺<md:KR3k0012_SBCK_153-7a>¶表煬帝令主離絶將改嫁之公
主以死自誓不復朝謁上¶表請免主號與述同徙帝大
怒曰天下豈無男子欲與述¶同徙耶主曰先帝以妾適
於柳家今有罪妾當從坐不願陛¶下屈法申恩帝不從主
憂而卒
<pb:KR3k0012_WYG_153-11b>
又曰南陽公主煬帝長女也美風儀有志節造次必以
禮¶年十四嫁許國公宇文述子士及以謹肅聞及述病且卒主
親¶調飲食手自奉上世以此稱之及宇文化及弑逆主
隨至¶聊城而化及為竇建德所敗士及自濟北西歸大
唐時隋¶代衣冠並在其所建德引見之莫不惶懼失常
唯主神色¶自若建德與語主自陳國破家亡不能報怨
雪耻淚下盈¶襟聲辭不輟情理切至建德及觀聽者莫
不為之動容¶敬異焉及建德誅化及時主有一子名禪
<pb:KR3k0012_WYG_153-12a>
師年且十歲建德¶遣武賁郎將於士澄謂主曰宇文化
及躬行弑逆人神所<md:KR3k0012_SBCK_153-7b>¶不容今將族滅其家公主子法當
從坐若不能割愛亦¶聽留之主泣曰武賁既是隋室貴
臣此事何須見問建德¶竟殺之主尋請建德削髮為尼
(士及右衞將軍述之子也以父勲封新城縣公隋文/¶帝嘗引入卧内與語竒之令尚煬帝女南陽公主)¶
　
　
　
<pb:KR3k0012_WYG_153-12b>
　
　
　
　
　
　
　
　太平御覽卷一百五十三
