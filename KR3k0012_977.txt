# -*- mode: mandoku-view; -*-
#+TITLE: 太平御覽
#+DATE: 2015-09-12 00:54:01.035365
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 977
#+PROPERTY: FILE SB11n0727-977太平御覽-卷之九百七十七.
<pb:KR3k0012_SBCK_977-1a>¶
太平御覽卷第九百七十七¶
菜茹部二¶
　䓗　薤　䔉　茄¶
　薑　&KR0171;¶
　　　　䓗¶
禮曰凡進食之禮䓗葉處末　又膾春用䓗　又脂用䓗¶
又爲君子擇䓗薤必絶其本¶
爾雅曰茖(古百/切)山䓗(茖䓗細/莖大葉)¶
漢書曰龔遂爲勃海太守令人一口種五十本䓗¶
又曰(邵信臣為少府先是/官園種冬葱韭覆以)屋晝夜難(音/然)火待温氣乃生奏罷之¶
東觀漢記曰孔&KR0108;字君魚爲姑臧長時天下亂河西獨安¶
前長居官數月輙致貲産&KR0108;在姑臧四歳財物不増唯老¶
母極膳妻子但食䓗菜或嘲&KR0108;曰置脂膏中不能自潤¶
<pb:KR3k0012_SBCK_977-1b>¶
義熈起居注曰十年有司奏太常謝澹遣四人還家種䓗¶
菜免官¶
𣈆書曰居洛陽城十里内有園菜欲以當課聽引其長流¶
灌紫䓗¶
𣈆書曰石勒時石聡(將/叛)佛圗澄戒勒曰今年䓗中有虫害¶
人百姓無食䓗俄而石聡走¶
後秦書曰姚興種䓗皆化爲韭其後兵戈日盛¶
後周書曰宣帝大象年左衛園中䓗變作韭¶
梁書曰吕僧珍拜南兖州刺史從父兄子先以販䓗爲業¶
僧珍至乃棄業求州官僧珍曰吾荷國恩重無以報効汝¶
等自有常分豈可妄求叨越當速反䓗肆耳¶
金樓子曰名山之下生䓗䓗薤者是古人食石種也故語¶
曰寧得一把五茄不用金王一車寧得一片地榆不用明¶
<pb:KR3k0012_SBCK_977-2a>¶
月寳珠五茄一名金塩地榆一名王鼓惟此二物可煑石¶
又曰用紫芝煑石石美如脂食之可更調五味下橘皮䓗¶
豉¶
漢武内傳曰西王母曰仙上藥有𤣥都綺䓗¶
列仙傳曰阮公者鳴山上道士也衣裘髮覆耳耳長六七¶
寸口中無齒日行四百里於山上種䓗薤百餘年人不知¶
也¶
春秋元命苞曰天門山上有䓗所種畦壠悉成行人抜取¶
者悉絶&KR0002;請神而求即不柭自出竒異辛香¶
繆龍𥙊儀曰秋祀和羹芼以䓗¶
西河舊事曰䓗領在燉煌西八十里其山髙大　故曰䓗¶
嶺也河源潜發其嶺分爲二水一水西經休循國囯在䓗¶
嶺也¶
<pb:KR3k0012_SBCK_977-2b>¶
郭義恭廣志曰休循國居䓗嶺其山多大䓗¶
華陽國志曰曹公旣與先主語失匕㑹天震雷先主曰賢人¶
言迅雷風烈必變良有以也曹公亦悔失言使人覘之見¶
其拔䓗公曰大耳公未覺也其夜先主急去¶
廣志曰有胡䓗木䓗¶
巴南山川記曰有石蒜石䓗¶
續搜神記曰新野趙眞家園中所種䓗未經抽抜忽一日¶
盡縮入地後經歳餘眞之兄弟相次分散¶
楊雄蜀都賦曰萬條(熒/熒)翠藻青黄&KR0002;摛錦布繡望之無彊¶
潘岳閑居賦曰菜則有䓗韭䔉芋青荀紫薑荲薺旨蓼&KR0171;¶
芬芳¶
　　　　　薤¶
爾雅曰(巨盈/切)山薤(今山中多有此菜/皆如人家所種)¶
<pb:KR3k0012_SBCK_977-3a>¶
又曰薤鴻薈也(即薤/菜也)¶
漢書曰龔遂爲渤海太守令民一口種百本薤¶
後漢書曰龐叅爲南陽太守郡人任棠者有竒節隱居教¶
授叅到先候之棠不與言但以薤一夲水一孟置户屏前自¶
抱孫兒伏户下主簿白以爲倨叅思其微意良乆曰棠是¶
欲暁太守也水者欲吾清也㧞大夲薤欲吾擊強宗也抱¶
兒當户欲吾開門恤孤也於是歎息而還叅在職果能抑¶
強助弱以惠政侍人¶
魏略曰李孚字子憲爲諸生常種薤欲以成計有求索不¶
與一莖亦不自食時人謂之能行意¶
丗&KR0003;曰桓公座有叅軍猗(音覊筯/取物也)蒸薤不時解其食者又¶
不助而猗終不放舉座皆𥬇¶
又曰&KR0171;峻亂&KR0067;公南奔見陶&KR0754;雅相重及食&KR0067;噉薤因留¶
<pb:KR3k0012_SBCK_977-3b>¶
白陶問用此何爲&KR0067;云故可種於是尤歎¶
列仙傳曰務光服蒲薤根¶
荆州圗副曰筑陽縣有薤山山多野薤因以爲名¶
古詞曰薤上朝露何易稀¶
潘岳閑居賦曰白薤&KR0018;霜¶
　　　　　䔉¶
爾雅曰&KR0995;(力的/切)山䔉(今山中多有此菜/皆如人家所種)¶
&KR0003;文曰䔉菜之美者雲夢之葷菜¶
東觀漢記曰李恂爲兖州刺史前刺史所種園小麥胡䔉¶
悉付從事無所留¶
謝承後漢書曰江夏費遂字子竒爲楊州刺史悉出前刺¶
史所種小麥胡䔉付從事¶
又曰太原閔仲叔者代稱節士雖同黨之㓗清自以弗及也¶
<pb:KR3k0012_SBCK_977-4a>¶
同黨見其含菽飲水遺以生䔉受而不食¶
王隱晉書曰郄詵母病苦車及亡不欲車載乃養雞種䔉¶
得馬八疋輿棺至冢¶
齊書曰䂊章王大㑹賔僚張融食炙始畢人便去融(欲/求)塩¶
䔉口終不言方揺食&KR0204;半日乃息¶
梁書曰邵陵王使賊煞何智通旣擒賊智通子敞之割炙¶
食之即載出新亭四面火炙之燋熟蔽車載錢設塩䔉雇¶
百姓食之撤一臠賞載錢一千徒黨并母肉遂盡¶
抱朴子曰謂夏必長而䔉麥枯謂冬必凋而竹栢茂¶
正部曰張騫使還始得大䔉苜蓿¶
三輔决録曰平陵范氏南陽舊語曰前隊大夫有范仲公¶
塩豉䔉果共一筩言其廉儉也¶
𡊮子正書曰𡊮子曰吾甞與陳子息於鄴東門之外見一¶
<pb:KR3k0012_SBCK_977-4b>¶
老父方坐而食其子授之䔉食必有餘欲弃則惜欲持去¶
則暑遂盡食於是大辛螫其膓胃兩目盡赤陳子𥬇之吾¶
謂曰子之家中牛羊數千而不敢食天暑有喝(音/謁)死者而¶
後食之病子之軀亦由是也¶
晉四王起事曰成都王頴奉惠帝還洛陽道中於客舎作¶
食宫人持斗餘粳米飯以供至尊大䔉塩䜴到𫉬嘉市麄¶
米飯瓦盂盛之天子噉兩盂燥䔉數株塩豉而巳¶
顔氏家訓曰三輔决録云前隊大夫范仲公塩豉䔉顆共¶
一䇶顆當音魏顆之顆北土通呼物一叚爲一顆䔉是¶
俗間常語耳故陳王雀鷂賦曰頭如䔉顆目似擘椒¶
崔豹古今注曰䔉𦭘䔉也俗語謂之小䔉胡國有䔉十子¶
共爲一株二籜裏之名爲胡䔉尤辛於小䔉俗人謂之大¶
䔉¶
<pb:KR3k0012_SBCK_977-5a>¶
寃報記曰梁廬陵王蕭績在荆州時常遣從事量括民田¶
南陽樂孟卿亦充一使公府舎人韋破虜發遣試𠡠失王¶
夲意及孟卿以數誤得罪破虜惶懼不敢引&KR1477;但誑孟卿¶
公自爲當爲(公/分)雪無勞訴也數日之間遂斬於市孟卿號¶
呌無由自陳唯語人以&KR0083;筆隨殮死後少日破虜在糟上¶
看牛忽見孟卿挈頭而入持一椀蒜韲與之破虜驚呼奔¶
走不獲巳而服之因尓病未幾乃卒¶
廣五行記曰唐咸亨四年洛州司户唐望之冬集計至五¶
品進止未出間有僧來覔&KR0004;不相識延之共坐少頃間¶
曰貧道出家人得飲食亦少以公名故闇相記能設一頓¶
鱠否司户欣然即處分買魚此僧云㸔有䔉否司户家人¶
云䔉盡(僧云䔉盡去出即/起&KR0468;之云䔉盡遣)得買僧云䔉旣盡不可更住苦留¶
不止司户果無疾暴亡¶
<pb:KR3k0012_SBCK_977-5b>¶
延薦與李文徳書曰五折張騫大宛之䔉¶
潘浞釣賦曰西戎之䔉南夷之薑¶
　　　　　茄¶
梁書曰蔡樽爲吴興太守不飲郡井水齋前自種白莧紫¶
茄以爲常餌詔襃其清加信武將軍¶
杜寳大業拾遺録曰四年改胡牀爲交牀改胡𤓰爲白露¶
黄苽改茄子爲崑崙紫苽¶
嶺南異物志曰南土無霜雪生物不復凋枯種茄子十年¶
不死(生子/人皆)攀縁摘之樹髙至二丈¶
嶺表録異曰南中草菜經冬不衰故&KR0188;薗之中栽種茄子¶
𪧐根有二三年者漸長枝幹乃爲大樹每夏秋熟則梯樹¶
摘之三年後樹漸老子稀即伐去別栽嫰者¶
　　　　薑¶
<pb:KR3k0012_SBCK_977-6a>¶
春秋運斗樞曰琁星散爲薑失德逆時則薑有翼辛而不¶
臭也¶
援神契曰薑禦温菜也¶
禮記檀弓上曰䘮有疾食&KR0079;飲酒必有草木之滋焉以爲¶
薑桂之謂也¶
論語郷黨曰不撤薑食(撤去齊禁薫物薑卒/而不臭故不去也)¶
韓詩外傳曰宋玉因其友見楚相楚相待之無以異讓其¶
友其友曰夫薑挂因地而生不因地而辛女因媒而嫁不¶
因媒而親子之於王未也何怨於我也¶
史記曰萬家之城千畦薑與千户侯等¶
魏志曰倭國有薑不知其滋味¶
齊書曰孔琇之爲臨川太守在任清約罷郡還獻乾薑二¶
斤武帝嫌其少知琇之清乃歎息¶
<pb:KR3k0012_SBCK_977-6b>¶
梁書曰周拾占對辯捷甞居直盧語及𥊏好裴子野言從¶
來不甞食薑拾應聲曰孔稱不撤裴乃不甞一坐皆恱¶
吕氏春秋曰和之美者楊璞之薑招揺之桂(楊璞地名在/蜀郡招摇山)¶
(名在/桂楊)越駱之&KR1642;¶
神仙傳曰吴孫權曰(&KR0096;/使)介象作變化種𤓰菜百菓皆立生¶
可食先主論膾魚何者最美象曰鯔魚爲上先主曰論近¶
道魚耳此出海中安可得乎象曰可得耳乃令人於殿庭¶
中作方坑汲水滿之并求釣象餌之垂綸於坑中不過頃¶
得鯔魚先主驚喜問象曰可食否象曰故爲陛下取安敢¶
取不可食之物乃使厨下切之先主曰聞蜀薑作虀至¶
佳此間薑永不及也恨尓時無此薑耳象曰蜀薑豈不¶
易得願差所使行者并付以直象自書一符以青竹杖使¶
行人閇目&KR0016;杖杖止便買薑(買薑/畢復)閉目此人承其言&KR0016;杖¶
<pb:KR3k0012_SBCK_977-7a>¶
須&KR0119;止巳到成都不知是何處問从言是蜀市乃買薑于¶
時吴使張温於市見之問曰與帝買薑於是甚驚作書&KR0009;家¶
比人買薑畢捉書&KR0016;竹杖閉目復須&KR0119;巳還到吴厨下切¶
膾亦適了也¶
李先生傳曰郎中喬飜於牛渚遇神人意欲啖薑而市無¶
之神人以絹數匹并書一牒付信入市門南下任意所如¶
須&KR0119;得薑數斗還以問神人神人曰問李先生當知我¶
愽物志曰伏波將軍唐(資/傳)蜀人煞薑法先拪掃別麄細爲¶
三輩盛着籠中作沸湯没籠着湯中須&KR0119;取一片横截断¶
視如熱否裏旣熱訖便内着甖中細擣米末以覆上令薑¶
不見訖以向湯令復沸使相淹消息視甖中當自沸沸便¶
隂乾之¶
又曰任娠者可啖生薑令兒&KR0313;指¶
<pb:KR3k0012_SBCK_977-7b>¶
嶺表録異曰山薑花莖葉即薑也根不堪食而於葉間吐¶
花穗如麥粒嫰紅色南人選未拆開者(謂之/含胎)以塩淹藏入¶
甜糟中終冬如琥珀香辛可重用爲膾無加也¶
又曰以塩藏曝乾煎湯之極能治冷氣¶
　　　　&KR0171;¶
爾雅曰&KR0171;桂荏也(&KR0171;荏𩔖故/名桂荏)¶
方言曰周鄭之間謂之公蕡湘沅之間謂之(湘沅在/武陵)¶
沙州記曰乞佛虜不識五榖唯食&KR0171;于¶
本草經曰芥蒩一名水&KR0171;(吴氏日假&KR0171;一名/䑕實一名薑芥也)¶
太平御覽卷第九百七十七¶
