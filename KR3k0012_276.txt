# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:13.115817
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 276
#+PROPERTY: FILE SB11n0727-276太平御覽-卷之二百七十六.
<pb:KR3k0012_SBCK_276-1a>¶
太平御覽卷第二百七十六¶
　兵部七¶
　　　　　良將下¶
後周書曰王思政&KR0004;入頴川士卒八千人城旣無外援亦¶
無叛者思政常以勤王爲務不營資産嘗&KR0013;賜園池思政¶
出征後家人種桑菓及還見而怒曰匈奴未滅去病辭家¶
況大賊未平何事産業命左右拔而弃之故身䧟之後家¶
無蓄積¶
又曰元定有勇略每戰必䧟陣然未嘗自言其功太祖深¶
重之諸將亦稱其長者¶
又曰蔡祐少有大志與郷人李穆布衣齊名嘗相謂曰大¶
丈夫當建立功名以取富貴安能乆處貧賤&KR0088;言訖各大¶
𥬇穆即申公後皆如其言¶
<pb:KR3k0012_SBCK_276-1b>¶
又曰王羆爲華州刺史時茹茹渡河南寇候&KR0016;巳至𡺳州¶
朝廷慮其&KR0055;入乃徴兵發士馬屯守京城壍諸街巷以備¶
侵軼右僕射周專逹召羆議之羆不應命謂其使曰&KR0002;茹¶
茹在渭北者王羆率郷里自破之不煩國家兵馬何爲天¶
子城中遂作如此驚動由周家小兒性怯致此羆輕侮權¶
𫝑守正不同皆此𩔖也¶
又曰劉亮夲名道德累遷左大都督從擒竇泰復𢎞農與¶
沙苑之後並力戰有功遷車&KR0016;大將軍開封府長廣公亮¶
以勇敢見知爲當時名將并屢陳謀䇿多合機冝太祖謂¶
之曰卿文武兼資即孤之孔明也乃賜名亮并賜姓侯莫¶
陳氏出爲東州刺史卒喪還京師太祖親臨之泣而謂人¶
曰股肱喪矣腹心何&KR0009;¶
又曰王傑夲名文逹太祖竒其才擢授楊烈將軍羽林&KR0101;¶
<pb:KR3k0012_SBCK_276-2a>¶
㝷加都督太祖嘗謂諸將曰王文逹万人敵也伹恐勇决¶
太過耳復潼𨵿破沙苑争河橋戰邙山皆以勇敢聞親待¶
日隆賞賜加於倫等於是賜姓宇文氏¶
又曰于謹平江陵還太祖親至其第宴語極歡賞謹奴婢¶
一千口及寳物并金石絲竹樂一部謹自以乆當權望隆¶
位功名旣立願保優閑乃上先所乗駿馬及所着鎧甲等¶
太祖識其意乃曰今巨猾未平公豈得便尓獨善遂不受¶
又曰蔡祏字承先有膂力便&KR0016;射從征伐常潰圍䧟陣爲¶
士卒先軍還之日諸將争功祏終無所競太祖毎歎之嘗¶
謂諸將曰承先口不言勲孤當代其論叙其見知如此¶
三國典略曰周髙琳毎征伐勇冠諸軍太祖謂之曰公即¶
我之韓白也¶
又曰胡僧祐爲梁名將常以鼓吹置于齋中&KR0106;坐對之以¶
<pb:KR3k0012_SBCK_276-2b>¶
自娯玩或諌之曰公名望隆重朝野具瞻此是羽儀可自¶
居外僧祐曰我性愛之恒須見耳¶
又曰北齊斛律金字阿六敦朔州勑部人光禄大夫郍瓌¶
之子世敦直善&KR0016;射行兵用匈奴法望塵識馬歩多少嗅¶
地知軍度逺近神武戒文襄曰有讒此人者勿信之文宣¶
嘗與金宴射親持矟走馬以擬金胷者三金堅不動賜帛¶
千疋因過其宅置酒作樂¶
北史曰隋文帝嘗從容命髙頴與賀&KR0002;弼言及平陳事頴¶
曰賀&KR0002;弼先獻十䇿後於蔣山苦戰破賊臣文吏耳焉敢¶
與將論功帝大𥬇時論嘉其有讓¶
又曰周將王思政乆經軍旅毎戰唯着破衣弊甲敵人疑¶
非將帥故得免¶
又曰韓果從平竇㤗於潼𨵿周文依其規畫軍以勝返賞¶
<pb:KR3k0012_SBCK_276-3a>¶
眞珠金帶一𦝫¶
隋書曰李宻父寛驍勇善戰幹略過人自周及隋數經將¶
領至柱國蒲山郡公號爲名將¶
又曰史万&KR0010;少英武善&KR0016;射驍捷&KR0002;飛好讀兵書兼精占¶
候¶
又曰宇文忻毎叅帷幄出入卧内禪代之際忻有力焉後¶
拜右領軍大將軍恩賜彌重忻妙解兵法馭戎齊整當時¶
六軍有一善事雖非忻所建在下輙相謂曰此必忻法也¶
其見推服如此¶
又曰薛丗雄性廉謹凢所行軍破敵之處秋毫無犯帝由¶
是嘉之帝嘗從容謂群臣曰我欲舉好人未知諸君識不¶
羣臣咸曰臣等何能測聖心帝曰我欲舉者薛丗雄羣臣¶
皆稱善帝復曰丗雄廉正節槩有古人之風於是超拜右¶
<pb:KR3k0012_SBCK_276-3b>¶
翊衛將軍¶
又曰楊𤣥感欲立名隂求將領謂兵部尚書叚文振曰𤣥¶
感世荷國恩寵踰涯分自非立効邊裔何以塞責&KR0002;方隅¶
有風塵之警庶得執鞭行陣少展&KR0093;髪之功明公兵革是¶
司敢布心腹文振因言於帝帝嘉之顧謂群臣曰將門必¶
有將相門必有相故不虚也於是賚物千叚禮遇益隆¶
又曰突厥入朝上賜之射突厥一發中的上曰非賀&KR0002;弼¶
無能當此於是命弼弼再拜而呪曰&KR0002;赤誠奉國者當一發¶
破的如其不然發不中也旣射一發而中上大恱頋謂突¶
厥曰此人天賜我也¶
唐書曰劉黒闥爲竇建德將竒兵東西揜襲多所尅𫉬毎臨¶
危難而色不變軍中號爲神勇¶
又曰屈突通平薛仁果之際寳物山積諸將争取通一無¶
<pb:KR3k0012_SBCK_276-4a>¶
所犯髙祖聞之曰通清正奉國著於終始名下定不虚也¶
賜金銀六百兩&KR0258;綵千叚¶
又曰右武候將軍張士貴破反獠而還太宗劳之曰聞公¶
親蒙矢石爲士卒先雖古名將無以加也朕嘗聞以身報¶
國者不顧性命嘗聞其語未覩其實於公方見之矣¶
又曰文德皇后之葬也叚志𤣥與宇文化及分統士馬出¶
𪧐於章武門太宗夜使宫官至三將軍處宇文士及營内¶
使者志𤣥閉門不内曰軍門不可夜開使者曰此有手勑¶
志𤣥曰夜中不辯眞僞竟停使者至暁太宗聞而歎曰此¶
眞將軍也周亞夫何以加焉¶
又曰霍王元範髙祖第十四子也母曰張美人元範少善¶
&KR0016;射&KR0004;爲呉王時嘗從太宗遊獵遇群獸命射之矢不虚¶
發獸無遺者太宗撫其背曰汝才藝過人恨今無所施耳¶
<pb:KR3k0012_SBCK_276-4b>¶
當天下未定我得汝豈不安乎¶
又曰王君廓統兵經略東都王丗充將郭士行許羅漢前後¶
入掠君廓輙擊退之拜右武衛將軍詔勞之曰卿以十三¶
人破賊一万自古以少擊衆未之前聞非唯驍勇絶人亦¶
足以顯卿忠節也¶
又曰突厥入寇王君廓邀擊破之俘斬二千餘人𫉬馬十¶
五疋髙祖聞而大恱徴之入朝賜與御馬令殿廷乗之而¶
出又謂侍臣曰吾聞藺相如叱秦王目皆出血君廓徃擊¶
建德將出戰徐勣遏之君廓憤發大呼目及&KR0569;耳一時流¶
血此之壯氣何謝古人不可以常例賞之復賜錦&KR0129;金帶¶
還領幽州¶
又曰髙宗時吐蕃䧟安西四鎮長壽&KR0004;蕃軍逼安西府則¶
天令武威軍緫管王孝傑將軍阿史那忠節等率師拒之¶
<pb:KR3k0012_SBCK_276-5a>¶
孝傑至安西合戰屢捷大破蕃軍収復龜兹于闐踈勒碎¶
葉四鎮而還則天大恱謂侍臣曰昔貞觀年中俱統得此¶
蕃域其後西陲不守並䧟吐蕃今旣復舊邊境自然無事¶
孝傑建兹功効竭盡欵誠遂能裏足徒行身與士卒齊力¶
如此忠懇&KR0055;足可嘉遷左衛大將軍¶
又曰薛仁貴擊九姓突厥於天山軍將發髙宗出甲令仁¶
貴射之射穿五重九姓衆十餘万令驍徤十人逆來挑戰¶
仁貴發三箭中三人其餘下馬請降並坑之更就磧北安¶
撫餘衆而還軍中歌曰將軍三箭定天山將士長歌入漢¶
𨵿¶
又曰劉仁䡄顯慶四年出爲青州刺史五年大軍征遼令¶
仁䡄&KR0101;統水軍以後期免特令以白衣隨軍自効㝷撿校¶
帶方州刺史兼熊津道行軍長史仍別領水軍二万襲破¶
<pb:KR3k0012_SBCK_276-5b>¶
倭賊數万於白波虜𫉬舡艦四百餘艘倭及躭羅等國皆遣¶
使詣之請降&KR0004;仁&KR0100;將發帶方州謂人曰天將富貴此翁¶
耳乃於州司請歴日一卷并七廟諱人恠其故荅曰擬削¶
平遼海頒示國家正朔使夷俗遵奉焉至是果以軍功顯¶
正除帶方州刺史¶
又曰郭元振爲安西大都護時安西突厥首領烏質勒部¶
落強盛欵塞通和元振就其牙帳計㑹軍事時天大雪元¶
振立於帳前與烏質勒言議湏&KR0119;雪&KR0055;風冷元振未嘗移¶
足烏質勒年老不勝寒苦㑹罷而死¶
又曰李晟臨洮人也祖思恭父欽代居隴右嘗爲禆將晟¶
數&KR0010;而孤事母孝聞少雄烈有材力善&KR0016;射年十八從軍¶
身長六尺勇敢絶倫時河西節度使王忠嗣擊吐蕃有驍¶
將乗城拒闘頗多殺士卒忠嗣募軍中能射者射之晟乃¶
<pb:KR3k0012_SBCK_276-6a>¶
引弓一發而斃三軍大呼忠嗣厚賞之因撫其背曰此万¶
人之敵也¶
又曰貞元五年九月馬燧與太尉晟召見於延英殿上嘉¶
其有大勲力皆圖形於凌煙閣列於元臣之次九年十月¶
召見延英殿因拜手仆于地上親起之¶
又曰王栖耀性謹厚善&KR0016;射始起兵渉寇境太&KR0055;遇遊&KR0016;¶
四合百歩内立表俾之環視發必破的虜相顧恐懼徐而¶
解去嘗獵㑹稽山中有逸林白額獸卒起草中應&KR0076;而斃¶
在&KR0171;州嘗與諸文士遊虎丘寺平野霽日先一箭射空再¶
發貫之江東文士自梁肅巳下歌詠焉¶
又曰李愬旣執送呉元濟裴度建彰義軍節擁降卒万餘¶
人次入焉李愬具橐鞬候度馬首度將避之愬曰此方不¶
識上下等威之分乆矣請公因以示之度以宰相禮受愬¶
<pb:KR3k0012_SBCK_276-6b>¶
謁衆聳觀焉明日愬以師還文成柵度乃視節度使觀察¶
及刺史事蔡人大恱¶
又曰李光顔爲河東禆將討李懷光楊惠琳皆有功後隨¶
髙崇文平蜀搴旗斬將出入如神由是稍稍知名授兼御¶
史大夫時兄光進官亦至兼御史大夫軍中號曰大大夫¶
小大夫¶
國語周語曰邵公告單公曰晉有三伐勇而有禮返之以¶
仁吾三逐楚君之卒勇也見其君必趨禮也能𫉬鄭伯而¶
捨之仁也¶
老子曰以道佐人主者不以兵強天下果而勿矜果而勿¶
伐河上公注云當果敢推讓勿自伐取其美也¶
六韜曰兵入殷郊見太公曰是吾新君也而啇容曰非也¶
其人虎據而鷹峙威怒自副見利欲發進不頋前後見武¶
<pb:KR3k0012_SBCK_276-7a>¶
王曰是新君也見敵不怒¶
獻帝春秋曰張遼問呉降人曰紫髯將軍長上短下誰也¶
荅曰是孫㑹稽¶
㑹稽典録曰張立之爲人剛毅志意慷&KR0099;太祖嘗抑之曰¶
爾不念詩書慕聖道而好乗汗馬擊劒此一夫之用何足¶
貴也謂左右曰丈夫一爲衛霍將十万馳沙漠驅戎狄立¶
功建號耳何能作愽士&KR0088;¶
荆州記曰鄧遐襄陽人也勇力絶人歴位冠軍將軍數郡¶
太守號名將¶
𡊮子丗&KR0003;曰吕布之破也太祖給衆官車乗使取軍中物¶
唯所欲衆人皆重載唯𡊮渙取書數百卷資粮而已衆人¶
聞之大慙¶
劉向新序曰孫武樂毅之徒皆前丗之賢將也乆逺&KR0055;奥¶
<pb:KR3k0012_SBCK_276-7b>¶
其事難知至於呉漢近時人耳起於販馬立爲良將乗名¶
竹帛天下歸德此可慕也¶
太平御覽卷第二百七十六¶
