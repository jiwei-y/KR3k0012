# -*- mode: mandoku-view -*-
#+TITLE: 太平御覽
#+DATE: 2015-09-23 10:14:01
#+PROPERTY: LASTPB  <md:KR3k0012_SBCK_275-1a>
#+PROPERTY: JUAN 277

¶
<md:KR3k0012_SBCK_276-1a>¶
<pb:KR3k0012_WYG_276-1a>
欽定四庫全書
　太平御覽卷二百七十六¶
　　　　　　　　　　　　　　宋　李昉等　撰
　　　兵部七¶
　　　　良將下
　　　　　良將下¶
後周書曰王思政初入潁州士卒八千人城既無外援亦¶無
叛者思政常以勤王為務不營貲産嘗被賜園池思政
<pb:KR3k0012_WYG_276-1b>
出征後家人種桑果及還見而怒曰匈奴未滅去病辭家¶
大賊未平何事産業命左右㧞而去之故身陷之後家¶無積蓄¶
又曰元定有勇畧毎戰必䧟陣然未嘗自言其功太祖
深¶重之諸將亦稱其長者¶
又曰蔡祐少有大志與鄉人李穆齊名嘗相謂曰大¶丈
夫當建立功名以取富貴安能乆䖏貧賤耶言訖各大¶
笑<md:KR3k0012_SBCK_276-1b>¶又曰王羆為華州刺史時茹茹渡河南冦候騎已至幽
<pb:KR3k0012_WYG_276-2a>
州¶朝廷慮其深入乃徴兵發士馬屯守京城塹諸街巷
以備¶侵軼右僕射周専達召羆議之羆不應命謂其使
曰若茹¶茹在渭北者王羆率鄉里自破之不煩國家兵
馬何為天¶子城中遂作如此驚動由周家小兒性怯致
此羆輕侮權¶勢守正不阿皆此類也¶
又曰劉亮本名道徳累遷左大都督從擒竇泰復𢎞農
與¶沙苑之後並力戰有功遷車騎大將軍開府封長廣
公亮¶以勇敢見知為當時名将兼屢陳謀䇿多合機宜
<pb:KR3k0012_WYG_276-2b>
太祖謂¶之曰卿文武兼資即孤之孔明也乃賜名亮賜
姓侯莫¶陳氏出為東雍州刺史卒喪還京師太祖親臨之
泣而謂人¶曰股肱喪矣腹心何寄¶
又曰王傑本名文達太祖竒其才擢授揚烈将軍羽林
監<md:KR3k0012_SBCK_276-2a>¶尋加都督太祖嘗謂諸将曰王文達萬人敵也但恐
勇决¶太過耳復潼関破沙苑爭河橋戰邙山皆以勇敢
聞親待¶日隆賞賜加於倫等於是賜姓宇文氏¶
又曰于謹平江陵還太祖親至其第宴語極歡賞謹奴
<pb:KR3k0012_WYG_276-3a>
婢¶一千口及寳物并金石絲竹樂一部謹自以乆當權
望隆¶位功名既定願保優閒乃上先所乗駿馬及所著
鎧甲等¶太祖識其意乃曰今巨猾未平公豈得便爾獨
善遂不受¶
又曰蔡祐字承先有膂力便騎射從征伐常潰圍䧟陣
為¶士卒先軍還之日諸將爭功祐終無所競太祖每嘆
之嘗¶謂諸將曰承先口不言勲孤當代其論叙其見知
如此
<pb:KR3k0012_WYG_276-3b>
三國典畧曰周髙琳每征戰勇冠諸軍太祖謂之曰公
即¶我之韓白也¶
又曰胡僧祐為梁名将常以鼓吹置於齋中恒坐對之
以<md:KR3k0012_SBCK_276-2b>¶自娱玩或諫之曰公名望隆重朝野具瞻此是羽儀
可自¶居外僧祐曰我性愛之恒須見耳¶
又曰北齊斛律金字阿六敦朔州勅勒部人光禄大夫那
瓌¶之子性敦直善騎射行兵用匈奴法望塵識馬歩多
少嗅¶地知軍度逺近神武戒文襄曰有讒此人者勿信
<pb:KR3k0012_WYG_276-4a>
之文宣¶嘗與金宴射親持矟走馬以擬金胸者三金堅
不動賜帛¶千疋因過其宅置酒作樂¶
北史曰隋文帝嘗從容命髙熲與賀若弼言及平陳事
熲¶曰賀若弼先獻十䇿後於蔣山苦戰破賊臣文吏耳
聞焉敢¶與将論功帝大笑時論嘉其有讓¶
又曰周将王思政乆經軍旅每戰唯着破衣弊甲敵人
疑¶非将帥故得免¶
又曰韓果從平竇泰於潼闗周文因其規畫軍以勝返
<pb:KR3k0012_WYG_276-4b>
賞<md:KR3k0012_SBCK_276-3a>¶真珠金帶一腰¶
隋書曰李宻父寛驍勇善戰幹略過人自周及隋数經
將¶領至柱國蒲山郡公號為名将¶
又曰史萬嵗少英武善騎射驍捷若飛好讀兵書兼精
占¶候¶
又曰宇文忻每叅帷幄出入卧内禪代之際忻有力焉
後¶拜右領軍大将軍恩賜彌重忻妙解兵法馭戎齊整
當時¶六軍有一善事雖非忻所建在下輒相謂曰此必
<pb:KR3k0012_WYG_276-5a>
忻法也¶其見推服如此¶
又曰薛世雄性㢘謹凡所行軍破敵之處秋毫無犯帝由¶
是嘉之帝嘗從容謂羣臣曰我欲舉好人未知諸君識
不¶羣臣咸曰臣等何能測聖心帝曰我欲舉者薛世雄羣
臣¶皆稱善帝復曰世雄㢘正有古人之風於是超拜右<md:KR3k0012_SBCK_276-3b>¶翊衛将軍¶
又曰楊𤣥感欲立名隂求将領謂兵部尚書段文振曰
𤣥¶感世荷國㤙寵踰涯分自非立効邊裔何以塞責若
方隅¶有風塵之警庶得執鞭行陣少展絲髪之功明公
<pb:KR3k0012_WYG_276-5b>
兵革是¶司敢布心腹文振因言於帝帝嘉之顧謂羣臣
曰將門必¶有將相門必有相故不虛也於是賚物千段
禮遇益隆¶
又曰突厥入朝上賜之射突厥一發中的上曰非賀若
弼¶無能當此於是命弼冄拜而咒曰若赤誠奉國者當
一發¶破的如其不然發不中也既射一發而中上大恱
顧謂突¶厥曰此人天賜我也¶
唐書曰劉黒闥為竇建徳将竒兵東西揜襲多所尅獲
<pb:KR3k0012_WYG_276-6a>
每臨¶危難而色不變軍中號為神勇¶
又曰屈突通平薛仁杲之際寳物山積諸將争取通一
無<md:KR3k0012_SBCK_276-4a>¶所犯髙祖聞之曰通清正奉國著於終始名下定不
虛也¶賜金銀六百兩雜綵千段¶
又曰右武侯將軍張士貴破反獠而還太宗勞之曰聞
公¶親䝉矢石為士卒先雖古名将無以加也朕嘗聞以
身報¶國者不顧性命嘗聞其語未覩其實於公方見之
矣
<pb:KR3k0012_WYG_276-6b>
又曰文徳皇后之葬也段志𤣥與宇文士及分統士馬
出¶宿於章武門太宗夜使宫官至二将軍所宇文士及
披戸内¶使志𤣥閉門不内曰軍門不可夜開使者曰此
有手勅¶志𤣥曰夜中不辨真偽竟停使者至曉太宗聞
而嘆曰此¶真将軍也周亞夫何以加焉¶
又曰霍王元範髙祖第十四子也母曰張美人元範少
善¶騎射初為吴王時嘗從太宗逰獵遇羣獸命射之矢
不虛¶發獸無遺者太宗撫其背曰汝才藝過人恨今無
<pb:KR3k0012_WYG_276-7a>
所施耳<md:KR3k0012_SBCK_276-4b>¶當天下未定我得汝豈不安乎¶
又曰王君廓統兵經略東都王世充将郭士行許羅漢
前後¶入掠君廓輒擊退之拜右武衞將軍詔勞之曰卿
以十三¶人破賊一萬自古以少擊衆未之前聞非惟驍
勇絶人亦¶足以顯卿忠莭也¶
又曰突厥入寇王君廓邀擊破之俘斬二千餘人獲馬
十¶五疋髙祖聞而大恱徴之入朝賜與御馬令殿廷乘
之而¶出又謂侍臣曰吾聞藺相如叱秦王目皆出血君
<pb:KR3k0012_WYG_276-7b>
廓徃擊¶建徳將出戰徐勣遏之君廓憤發大呼目及鼻
耳一時流¶血此之壮氣何謝古人不可以常例賞之復
賜錦袍金帶¶還領豳州¶
又曰髙宗時吐蕃䧟安西四鎮長夀初蕃軍逼安西府
則¶天令威武軍總管王孝傑将軍阿史那忠莭等率師
拒之<md:KR3k0012_SBCK_276-5a>¶孝傑至安西合戰屢㨗大破蕃軍收復龜兹于闐
䟽勒碎¶葉等城而還則天大恱謂侍臣曰昔貞觀年中
俱統得此¶蕃城其後西陲不守並䧟吐蕃今既復舊邉
<pb:KR3k0012_WYG_276-8a>
境自然無事¶孝傑建兹功効盡忠欵誠遂能裹足徒行
身與士卒齊力¶如此忠懇深足可嘉遷左衞大将軍¶
又曰薛仁貴擊九姓突厥於天山軍将發髙宗出甲令
仁¶貴射之射穿九重九姓衆十餘萬令驍健十人逆來
挑戰¶仁貴發三箭中三人其餘下馬請降並坑之更就
磧北安¶撫餘衆而還軍中歌曰将軍三箭定天山将士
長歌入漢¶關¶
又曰劉仁軌顯慶四年出為青州刺史五年大軍征遼
<pb:KR3k0012_WYG_276-8b>
令¶仁軌監統水軍以後期免特令以白衣随軍自效尋
檢校¶帶方州刺史兼熊健道行軍長史乃别領水軍二
萬襲破<md:KR3k0012_SBCK_276-5b>¶倭賊萬餘於白波敵獲船艦四百餘艘倭及躭
羅等國皆遣¶使詣仁軌請降初仁軌將發帶方州謂人
曰天将富貴此翁¶耳乃於州司請厯日一卷并七廟諱
人&KR0988;其故答曰擬削¶平遼海頒示國家正朔使邊俗遵
奉焉至是果以軍功顯¶正除帶方州刺史¶
又曰郭元振為安西大都䕶時安西突厥首領烏質勒
<pb:KR3k0012_WYG_276-9a>
部¶落强盛欵塞通和元振就其牙帳計㑹軍事時天大
雪元¶振立於帳前與烏質勒言議須臾雪深風冷元振
未嘗移¶足烏質勒年老不勝寒苦㑹罷而死¶
又曰李晟臨洮人也祖思恭父欽代居隴右嘗為禆将
晟¶數嵗而孤事母以孝聞少雄烈有材力善騎射年十
八從軍¶身長六尺勇敢絶倫時河西節度使王忠嗣擊
吐蕃有驍¶将乗城拒鬭頗多殺士卒忠嗣募軍中能射
者射之晟乃<md:KR3k0012_SBCK_276-6a>¶引弓一發而斃三軍大呼忠嗣厚賞之因
<pb:KR3k0012_WYG_276-9b>
撫其背曰此萬¶人之敵也¶
又曰貞元五年九月馬燧與太尉晟召見於延英殿上
喜¶其有大勲力皆圖形於凌煙閣列於元臣之次九年
十月¶召見延英殿因拜手仆於地上親起之¶
又曰王栖耀性謹厚善騎射始起兵渉冦境太深遇遊
騎¶四合百歩内立表俾之環視發必破的敵相顧恐懼
徐而¶解去嘗獵㑹稽山中有逸林白額獸卒起草中應
弦而斃¶在蘇州嘗與文士遊虎丘寺平野霽日先一箭
<pb:KR3k0012_WYG_276-10a>
射空再¶發貫之江東文士自梁肅已下歌詠焉¶
又曰李愬既執送吴元濟裴度建彰義軍節擁降卒萬
餘¶人次入焉李愬具櫜鞬候度馬首度将避之愬曰此
方不¶識上下等威之分乆矣請公因以示之度以宰相
禮受愬<md:KR3k0012_SBCK_276-6b>¶謁衆聳觀焉明日愬以師還文城柵度乃視節
度使觀察¶及刺史事蔡人大恱¶
又曰李光顔為河東禆将討李懐光楊惠琳皆有功後
随¶髙崇文平蜀搴旗斬将出入如神由是稍稍知名授
<pb:KR3k0012_WYG_276-10b>
兼御¶史大夫時兄光進官亦至兼御史大夫軍中號曰
大大夫¶小大夫¶
國語周語曰召公告單襄公曰吾有三伐勇而有禮反
之以¶仁吾三逐楚君之卒勇也見其君必趨禮也能獲
鄭伯而¶捨之仁也¶
老子曰以道佐人主者不以兵强天下果而勿矜果而
勿¶伐河上公注云當果敢推讓勿自伐取其美也¶
六韜曰兵入殷郊見太公曰是吾新君也而商容曰非
<pb:KR3k0012_WYG_276-11a>
也¶其人虎據而鷹峙威怒自副見利欲發進不顧前后
見武<md:KR3k0012_SBCK_276-7a>¶王曰是新君也見敵不怒¶
獻帝春秋曰張遼問吴降人曰紫髯将軍長上短下誰
也¶答曰是孫㑹稽¶
㑹稽典録曰張立之為人剛毅志意慷慨太祖嘗抑之
曰¶爾不念詩書慕聖道而好乘汗馬擊劒此一夫之用
何足¶貴也謂左右曰丈夫當為衞霍将十萬馳沙漠驅
遠方立¶功建號耳何能作博士耶
<pb:KR3k0012_WYG_276-11b>
荆州記曰鄧遐襄陽人也勇力絶人厯位冠軍将軍数
郡¶太守號名将¶
袁子世說曰吕布之破也太祖統衆官軍乗便取軍中
物¶唯所欲衆人皆重載唯袁渙取書数百卷資糧而已
衆人¶聞之大慙¶
劉向新序曰孫武樂毅之徒皆前世之賢将也乆逺深
奥<md:KR3k0012_SBCK_276-7b>¶其事難知至於吴漢近時人耳起於敗馬立為良将
垂名¶竹帛天下歸徳此可慕也
<pb:KR3k0012_WYG_276-12a>
　
　
　
　
　
　
　
　
<pb:KR3k0012_WYG_276-12b>
　
　
　
　
　
　
　
　太平御覽卷二百七十六
