# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:22.309214
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 438
#+PROPERTY: FILE SB11n0727-438太平御覽-卷之四百三十八.
<pb:KR3k0012_SBCK_438-1a>¶
太平御覽卷第四百三十八¶
　人事部七十九¶
　　　　　烈士¶
禮記曰戰于郎(郎魯/邑也)公叔禺人遇&KR0018;杖入保者息曰使之雖¶
病也任之雖重也君子不能爲謀也士弗能死也不可我¶
則旣言矣與其鄰重汪踦徃皆死焉(重當爲童/姓汪名踦)魯人欲勿殤¶
重汪踦問於仲尼仲尼曰能執干戈以衛社稷雖欲勿殤¶
不亦可乎¶
又曰齊大饑黔敖爲食於路以待餓者而食之有餘者蒙¶
&KR0209;輯屨貿貿然來黔敖左奉食右執飲曰嗟來食揚其囙¶
而視之曰予唯不食嗟來之食以至於斯也從而謝焉終¶
不食而死曽子聞之曰微與其嗟也可去其謝也可食¶
又曰魯莊公及宋人戰于乗丘縣賁父御馬驚敗績公隊¶
<pb:KR3k0012_SBCK_438-1b>¶
賁父曰他日不敗績而今敗績是無勇也遂死之圉人浴¶
馬有流矢在白肉公曰非其罪也遂誅之¶
史記曰齊人或毀孟嘗君於涽王曰將爲亂及田甲刼涽¶
王王意之孟嘗乃奔魏前有獲粟於孟嘗之賢者聞之乃¶
上言言孟嘗不作亂請以身爲盟遂自剄以明孟嘗涽王¶
乃知孟嘗君果無謀¶
又曰漢髙帝旣立以田撗兄弟夲定齊齊人賢者多附焉¶
今在海中不收後爲亂乃使赦罪召之撗乃與其客二人¶
乗傳詣雒陽至尸郷尸郷在偃師廐置置馬以傳驛也撗¶
謝使者曰人臣見天子當洗沐因止留謂其客曰撗始與¶
漢王俱南靣稱&KR0012;今漢王爲天子而撗爲亡虜北靣事之¶
其耻甚矣且吾烹人之兄與其弟比肩而事主縱彼畏天¶
子詔不敢動我獨不愧於心乎且陛下欲見我者不過欲¶
<pb:KR3k0012_SBCK_438-2a>¶
見吾靣貌耳今陛下在雒陽斬吾頭馳三十里間形容未¶
敗猶可觀也遂自剄二客亦自殺從之髙帝聞大驚以田¶
撗客皆賢聞其餘五百人在海中使召之至聞撗死又皆¶
自殺是知田撗兄弟皆得士也¶
又曰楚下滎陽生得周苛項王謂苛爾從我我以公爲上¶
將軍封三萬戸苛罵曰&KR0002;不趣降漢漢今虜&KR0002;若非漢敵¶
也項王怒烹苛¶
又曰李廣從衛青伐匈奴失道後至大將軍使長史急責¶
廣之幕府對簿廣曰校尉無罪乃我自失道謂其麾下曰¶
廣結髪與匈奴大小七十餘戰今幸從大將軍出接單于¶
兵而大將軍又徙廣部行回逺而又迷失道豈非天哉且¶
廣年六十餘矣終不能復對刀筆之吏遂引刀自刎軍士¶
大夫皆哭¶
<pb:KR3k0012_SBCK_438-2b>¶
漢書曰髙祖時告趙王張敖反者貫髙對曰獨吾屬爲之¶
王不知也吏按笞數千刺&KR0353;身無完者終不復言廷尉以¶
貫髙辭聞上曰壯士誰知者以私問之中大夫&KR0165;公曰臣¶
素知此趙國立名義不侵爲然諾者也上使洩公持節問¶
之髙曰人情豈不各愛其父母妻子哉今吾三族皆巳論¶
死豈以王昜吾親哉顧爲王實不反獨吾等爲之具道夲¶
指所以不知狀於是&KR0165;公具以報上上乃赦趙王上賢髙¶
能自立然諾使&KR0165;公赦之告曰張王巳出上多足下故赦¶
足下髙曰所以不死者白張王不及耳今王巳出吾責塞¶
矣且人臣有篡弑之名何靣目復事上哉乃仰絶吭而死¶
又曰丞相王嘉數上言不冝封董賢上怒詔嘉詣廷尉詔¶
獄使者至府&KR0122;吏涕泣和藥進嘉嘉引藥杯擲地謂官屬¶
曰丞相宰得備位三公奉職&KR0018;國當伏刑都市以示萬衆¶
<pb:KR3k0012_SBCK_438-3a>¶
豈兒女子耶何謂呾藥而死嘉遂乗吏小車去盖不冠隨¶
使者詣廷尉二十餘日不食歐血而死¶
又曰田延年有罪霍光使徃就獄延年曰幸縣官寬我耳¶
何靣目入牢獄使衆人指&KR0015;我卒徒唾吾背乎即閉閣獨¶
居持刀東西歩聞皷聲及自刎死¶
范曄後漢書曰趙苞遷遼西太守明年遣使迎母及妻子¶
爲鮮卑鈔掠苞率歩&KR0016;與賊對陣賊出母示苞苞悲號謂¶
母曰爲子無狀欲禄奉養朝夕不圖爲母作禍母遥謂苞¶
曰人各有命何得相顧以&KR0220;忠義昔王陵母向漢使伏劔¶
以固其志爾其勉之苞即時進戰賊悉摧破其母妻皆遇¶
害苞殯歛母畢白上歸葬帝遣䇿弔慰葬訖苞歐血而死¶
東觀漢記曰温序字次房爲隗&KR0349;别將苟宇所刼宇謂序¶
曰子&KR0002;與我并威同力天下可圖也序素有氣力大怒叱¶
<pb:KR3k0012_SBCK_438-3b>¶
宇等曰虜何敢迫脅漢將因以節撾殺數人賊衆爭欲殺¶
之宇止曰此義士也可賜以劔序受劔銜&KR0161;顧左右曰賊¶
所迫殺無令&KR0161;汙土遂伏劔而死¶
又曰馬援曰方今匈奴烏桓尚擾北邊欲自請擊之男兒¶
要當死於邊野以馬革褁尸還墓耳何能卧床上在兒女¶
子手中耶故人孟兾曰諒爲烈士當如此矣¶
又曰永和八年匈奴遣使求和親上遣鄭衆持節使匈奴¶
衆素剛烈至北庭虜欲令拜衆不爲屈單于大怒圍守閉¶
之不與水火欲脅服衆衆拔刄自誓單于恐而止¶
又曰漢圍隗&KR0349;&KR0349;窮困其大將王捷登城呼漢軍曰爲隗¶
王城守者皆必死無二心願諸軍亟罷請自殺以明之遂¶
刎頸而死¶
謝承後漢書曰濟隂戎良字子恭年十八爲郡門下吏良¶
<pb:KR3k0012_SBCK_438-4a>¶
儀容偉麗太守諸&KR0081;豊使閤裏冩書從者誣良與婢通刳¶
腹引出腸肝示豊¶
漢末英雄記曰&KR0061;尚使審配守鄴曹操攻之操出行圍配¶
伏弩射之幾中及城䧟生獲配操謂曰吾近行圍弩何多¶
也配曰猶恨其少操曰即忠於&KR0061;氐不得不爾志欲活之¶
配意氣壯烈終無撓辭遂斬之¶
魏志曰龐㳙字子異酒泉人&KR0004;以凉州從事守破&KR0423;長㑹¶
武威太守張猛反殺刺史邯鄲啇猛令敢有臨啇䘮死不¶
赦㳙聞之弃官晝夜奔走號哭喪所訖詣猛猛知其義士¶
遣不殺由是以忠烈聞¶
又曰夏侯惇字元讓沛國譙人夏侯嬰之後年十四就師¶
學人有辱其師者惇殺之由是以烈氣聞¶
又曰大將軍司馬文王斬諸葛誕傳首夷三族誕麾下數¶
<pb:KR3k0012_SBCK_438-4b>¶
百人坐不降見斬皆曰爲諸葛公死不恨其得人心如此¶
又曰賈逵&KR0004;爲郡吏守絳邑長郭援之攻河東所經城邑¶
皆下逵堅守援攻之不拔及召單于井軍急攻之城將潰¶
絳父老與援要不害逵絳人旣潰援聞逵名欲使爲將以¶
兵刼之逵不動左右引逵使叩頭逵叱之曰安有國家長¶
吏爲賊叩頭援將斬之絳吏民聞將殺逵皆乗城呼曰&KR0018;¶
要殺我賢君寧俱死耳左右義逵多爲請遂得免¶
韋昭呉書曰頴熈使魏辭意不屈魏留之熈懼見迫乃引¶
刀自刺中乳房上聞嘉之賜鹽米復其國¶
蜀志曰義陽&KR0019;彤先主與呉戰退軍&KR0686;斷後距戰兵人死¶
盡呉將語彤令降罵曰呉㺃何有漢將軍降者遂戰死¶
晉書曰太守陳楚迫韋忠爲功曹㑹山&KR0423;攻郡楚携子走¶
出賊射之中三創忠冒刄伏楚以身捍之泣曰韋忠願以¶
<pb:KR3k0012_SBCK_438-5a>¶
身代君乞諸王哀之亦遭五矢賊相謂曰義士也舎之忠¶
於是&KR0018;楚以歸¶
又曰辛勉累遷侍中及洛陽䧟隨帝至平陽劉聦遣其黄¶
門侍郎喬度賫藥酒逼之勉曰大丈夫豈以數年之命而¶
虧髙節事二姓下見武皇帝哉引藥將飲度遽止之曰主¶
上相試耳君貞士也歎息而去¶
習鑿齒&KR0051;春秋曰後主將從譙周筞北地王諶怒曰&KR0002;數¶
窮力屈禍敗必及便當父子君臣背城一戰同死社稷以¶
見先帝可也後主不納遂送璽綬是日諶&KR0152;於昭烈之廟¶
先殺妻子然後自殺¶
沈約宋書曰薛安都反&KR0019;靈越奔逃爲沈慶之軍人所擒¶
厲聲曰我&KR0019;靈越也汝得賊何不即殺生送詣何勔勔躬¶
自慰詰其叛逆對曰九州唱義豈獨在我勔又問四方阻¶
<pb:KR3k0012_SBCK_438-5b>¶
逆無戰不擒主上皆加曠蕩即其才用卿何不早歸天闕¶
乃逃命草間乎靈越荅薛公舉兵淮北威震天下不能專¶
任智勇委付子姪敗之由實在於此然事之始末備皆叅¶
豫人生歸於一死實無面求活勔壯其意送還京師太宗¶
欲加原宥靈越辭對如一終不回改乃殺之¶
隋書曰張季珣大業末爲鷹擊郎將其府據箕山爲固與¶
洛口連接及李宻翟讓攻䧟倉城遣人呼之李珣罵宻極¶
口宻怒遣兵攻之三年粮用盡士卒羸病不能拒戰遂爲¶
所䧟季珣曰吾雖爲敗軍之將猶是天子爪牙之臣何容¶
拜賊也宻壯而釋之翟讓從之求金不得遂殺之時年二¶
十八¶
又曰許善心母范氐梁太子中舎人孝才之女也少寡養¶
&KR0012;&KR0054;學有髙節髙祖知之勑尚食每獻時新常遣分賜嘗¶
<pb:KR3k0012_SBCK_438-6a>¶
詔范入内侍皇后詣讀封永樂郡君及善心遇禍范年九¶
十有二臨喪不哭撫柩曰能死國難我有兒矣因卧不食¶
後十餘日亦終¶
唐書曰屈突通聞京師平家屬盡没乃留顯和鎮潼&KR0028;率¶
兵東下將如洛陽通適進路而顯和降於劉文静遣副將¶
竇琮叚志玄等率精&KR0016;與顯和追之及於稠桑通結陣以¶
自固竇琮縱通子壽令徃諭之通大呼曰昔與汝爲父子¶
今與汝爲仇讎命左右射之顯和呼其衆曰京師䧟矣汝¶
並命&KR0028;西人欲何所去衆皆釋仗通知不免乃下馬東南¶
向再拜號哭曰臣力屈兵敗不&KR0018;陛下天地神祇實所鑒¶
察遂擒通送干長安髙祖謂曰何相見晚耶通泣對曰通¶
不能盡人臣之節力屈而至爲夲朝之辱髙祖曰隋室忠¶
臣也命釋之授兵部尚書封蔣國公¶
<pb:KR3k0012_SBCK_438-6b>¶
又曰劉世讓字元欽雍州醴泉人也爲定安道行軍惣管¶
率兵以拒薛舉戰敗世讓及弟寳俱爲舉軍所獲舉將至¶
城下令紿&KR0003;城中曰大將軍五道巳趣長安冝開門早降¶
世讓僞許之因告城中曰賊兵多少極於此矣冝益自固¶
以圖安全舉重其執節終不之害¶
又曰新興王良孫&KR0051;先天中爲殿中&KR0101;兼雍州長史甚有¶
威名始封新興王㝷附㑹太平公主伏誅&KR0004;晉之就誅寮¶
吏皆奔散唯司功李撝徒歩不失在官之禮仍哭其屍姚¶
崇聞之曰欒布之儔也擢爲尚書郎¶
又曰徐晦由進士第登直言科爲櫟陽尉皆自楊慿所薦¶
及慿得罪貶官臨賀縣尉親交無敢祖送獨晦至藍田與慿¶
言别時故相權德輿與慿交分㝡深知晦之行因謂晦曰¶
今日送臨賀誠爲厚矣無乃反爲累乎晦曰晦自布衣沐¶
<pb:KR3k0012_SBCK_438-7a>¶
楊公之知今日不一送他日相公爲姧邪所讃烏可不送¶
相公乎德輿大慙因稱之於人不數日御史中丞李夷簡¶
請爲&KR0101;察晦至之日白夷簡曰晦不由公門公何所取信¶
而見奬拔於千萬人中哉荅曰君送楊臨賀寧肯&KR0018;國乎¶
由是名益振¶
吕氐春秋曰要離旣殺王子慶忌呉王大恱請分國要離¶
曰不可殺妻子焚而&KR0045;其&KR0069;爲不仁爲故主殺新主爲不¶
義不可以生伏劔而死¶
韓詩外傳曰楚昭王有士曰石奢公正而好直王使爲理¶
於是有殺人者石奢追之則其父也還反於庭曰殺人者¶
父也以父成政非孝也不行君法不忠也遂伏鈇鑕曰命¶
在君君曰追而不及庸有罪乎子其治事石奢曰不然死¶
罪而生不㢘也君赦之上之惠臣不失法下之義遂不去¶
<pb:KR3k0012_SBCK_438-7b>¶
鈇鑕而死乎庭中¶
㑹稽典録曰魏朗字少英㑹稽人靈帝即位竇武陳蕃等¶
欲誅官官謀泄反爲所害朗以黨&KR0013;徴乃慷&KR0099;曰丈夫與¶
陳仲舉李元禮俱死得非乗龍上天乎於丹陽牛渚自殺¶
海内列名八俊¶
張鄢文士傳曰陸機爲大都督請孫承爲司馬成都王旣¶
害機兄弟&KR0053;承付刺姧獄考掠千餘兩踝骨見終不自誣¶
獄吏知承烈士諌承曰二陸之痛誰不知枉君何不惜身¶
乎承乃仰而歎曰吾亡不能濟死而相誣非吾徒也獄吏¶
作承服辭謀反狀成都乃下令夷承三族¶
劉丗叔異&KR0080;曰潯陽周虓字孟威寜康中鎭于巴西爲符¶
堅所獲守節不屈堅使使清道虓躬治逹陌謂使者云煩¶
君語氐賊符堅何至取國士如此堅聞之曰貉子正欲覔¶
<pb:KR3k0012_SBCK_438-8a>¶
死殺之適足成其名耳及苦加栲楚不食而卒堅怒猶未¶
歇剖棺臨視虓欻運眸斷(何斤/反)齒&KR0161;&KR0066;張列精暗明亮廻¶
盼矋堅乃厚加賵贈¶
劉向新序曰崔杼弑莊公申蒯漁於海而後至將入死其¶
御止之曰君之無道聞於天下不可死也申蒯曰告我晚¶
子不早告我吾食亂吾之食而死治君之事乎子勉之子¶
無死其御曰子有亂主猶死之我有治長奈何勿死至於¶
門曰申蒯聞君死請入守門者以告崔子曰勿内申蒯曰¶
汝疑我乎吾與汝臂乃斷其臂以予其門者門者以示崔¶
子崔子陳八列曰令入申蒯拔劔呼天三踊乃闘殺七列¶
未及崔子一列而死其御亦死之門外吾子聞之曰蒯可¶
謂守節死義矣¶
又曰白公勝欲殺楚惠王出云令尹司馬皆死勝拔劔而¶
<pb:KR3k0012_SBCK_438-8b>¶
屬之矜屈盧曰子與我舎子不與我將殺子屈盧曰詩有¶
之曰莫莫&KR0081;藟肄于條枚愷悌君子求福不回今子殺子¶
父而求福於盧也可乎且吾聞之知命之士見利不動臨¶
死不恐爲人臣者時生則生時死則死是謂人臣之禮故¶
上知臣道其有可刼乎胡不推之白公勝乃入其劔¶
又曰白公勝旣殺令尹司馬欲立王子閭以爲王王子閭¶
不肯刼以刄王子閭曰王孫輔相楚國扶正王室后自庇¶
焉閭之願也今子假威以&KR0064;王室殺伐以亂國家吾雖死¶
不子從也白公強之不可遂殺之¶
常璩華陽國志曰張飛攻破巴郡獲將軍嚴顔謂曰大軍¶
至何以不降敢逆戰乎顔對曰卿等無狀侵奪我州但有¶
斷頭將軍無降將軍也飛怒曰牽去斫頭顔正色曰斫頭¶
便斫何爲怒也飛義之引爲賔客¶
<pb:KR3k0012_SBCK_438-9a>¶
又曰章明字公儒繁人王皓字子離江夏人也明爲太中¶
大夫莽篡位歎曰不以一身事二主遂自殺皓爲美陽令¶
去莽歸蜀公孫述僣號髙之使聘之皓乃自刎以頭付使¶
者述慙怒誅其妻子¶
又曰李業字巨遊梓潼人少執志清白太守到咸慕其名¶
辟爲功曹十命不詣咸怒欲殺之業徑詣獄咸釋之公孫¶
述累徴聘不應述怒遣鴻臚尹融持藥酒逼業業&KR0015;曰名¶
可成不可毀身可殺不可辱遂飲藥死述耻殺善士贈錢¶
百萬子舋逃匿不受建武中察孝廉¶
太平御覽卷第四百三十八¶
<pb:KR3k0012_SBCK_438-9b>¶
