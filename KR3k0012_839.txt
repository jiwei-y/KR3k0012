# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:50.164049
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 839
#+PROPERTY: FILE SB11n0727-839太平御覽-卷之八百三十九.
<pb:KR3k0012_SBCK_839-1a>¶
太平御覽卷第八百三十九¶
百榖部三¶
　　禾　稻　秔　秫¶
　　　　　禾¶
尚書微子之命曰唐叔得禾異&KR0383;同潁獻諸天子王命唐¶
叔歸周公于東作歸禾¶
又金縢曰周公居東秋大熟未穫天大雷電以風禾則盡¶
偃王啓金縢得周公代武王之&KR0003;王出郊天乃反風禾盡¶
起¶
尚書大傳曰成王時有苗異莖而生同爲一穟大幾盈車¶
長充箱人有上之者王召周公而問之公曰三苗爲一穟¶
抑天下其和爲一乎果有越裳氏重譯而來¶
毛詩甫田曰禾易長&KR0383;終善且有(易治也長/畒竟畒也)¶
<pb:KR3k0012_SBCK_839-1b>¶
禮記檀弓下曰季子皐葬其妻犯人之禾申祥以告曰請¶
庚之子臯曰孟氏不以是罪子朋友不以是棄予以吾爲¶
邑長於斯也買道而葬後難繼也¶
左傳隱公曰夏四月鄭&KR0021;足帥師取温之麥(温周地蘇/氏邑也)秋¶
又取成周之禾¶
春秋運斗樞曰旋星明則嘉禾液(春秋感精符曰日下/論於地則嘉禾興)¶
春秋&KR0003;題辭曰天文以七列精以五故嘉禾禾之滋莖長¶
五尺五七三十五神盛故連莖三十五穗以成盛德禾之¶
極也¶
又曰禾者衘滋液(衘滋液以生故/以和軟為名也)¶
孝經援神契曰德下至地則嘉禾生¶
春秋繁露曰禾實於野粟缺於倉皆竒恠非人所意乎此¶
可畏也¶
<pb:KR3k0012_SBCK_839-2a>¶
史記封禕書曰管仲&KR0003;桓公曰古之封禪北里禾所以爲¶
盛(蘇林注曰/北里地名)¶
漢書曰武帝外事四夷四民去夲董仲舒&KR0003;上曰春秋他¶
穀不書至於麥禾不成則書之以見聖人於五榖㝡重麥¶
與禾¶
又郊祀志曰王莽簒位興神仙事種五梁禾於殿中各順¶
其色置其方靣煑二十餘物漬種計粟斛成一金言此黄¶
帝榖仙之術¶
又曰莽使中郎平憲誘羗還云天下太平一禾長文餘故¶
乞内屬¶
續漢書曰承宫字少子瑯耶人甞在蒙隂山中耕種禾&KR0112;¶
臨熟人認之宫便推與而去由是發名也¶
東觀漢記曰光武以建平元年生於濟陽縣是歳有嘉禾¶
<pb:KR3k0012_SBCK_839-2b>¶
生一莖九穗大於凡禾縣界大熟因名上曰秀¶
又曰淳于恭宇孟孫有盗刈禾恭見之恐其愧因伏草中¶
盗去乃起¶
後漢書王符論曰夫養稂莠者傷禾稼惠姧宄者賊良人¶
又曰蔡茂&KR0004;在廣漢夢坐大殿殿極上有三穗禾茂跳取¶
之得其中穗輙復失之(屋之大者古通呼為殿也極殿梁/也三輔間謂屋梁為極以問主簿)¶
(郭賀賀離席慶曰大殿者官府形象也極而有禾人臣之/上禄也取中穗是中台之位也於字禾失為秩曰失之所)¶
(以得禄秩也衮職有闕君/其&KR0024;之旬月而茂微焉)¶
昊志曰赤烏七年宛陵言嘉禾生㑹稽始平言嘉禾生改¶
年爲嘉禾¶
晉書曰&KR0067;衮居貧禾熟穫者己畢而採捃尚多衮乃引其¶
羣子以退曰待其間及其捃也不曲行不旁掇跪而把之則¶
亦大&KR0023;又與邑人入山拾橡分夷險序長㓜推易居難禮¶
<pb:KR3k0012_SBCK_839-3a>¶
無違者¶
臧榮緒晉書曰朱冲字巨容躬植禾蓻&KR0188;鄰牛侵犯持蒭¶
送牛而無恨色¶
晉起居注曰武帝丗嘉禾三生其七莖同穗¶
晉中興徴祥&KR0003;曰王者德盛則嘉禾(生嘉禾/仁卉也)義熈十三年¶
鞏縣民宋曜於田中獲嘉禾九穗同夲九穗九州是時羌¶
平六合寧¶
後魏書曰許謙字元遜代人也子洛陽爲鴈門太守家田¶
三生嘉禾皆異壟合穎丗祖善之進爵北地公也¶
北史曰趙肅授原州揔管司馬在道夜行其左右馬逸入¶
田中暴人禾輙駐馬待明訪禾主酬直而去¶
唐書曰朔方節度郭子儀言寧朔縣界荒地廣十五里有¶
黒禾榖岀遍地毎日側近百姓掃盡經&KR0043;還生前後可得¶
<pb:KR3k0012_SBCK_839-3b>¶
五六千石其禾圎實味甘美臣以爲天啓興王先瑞百榖¶
故漢稱兩粟周頌来麰豈若瑞禾自出家給人足蓋陛下¶
富教安人務農敦本光復社稷康濟&KR0058;元之應也¶
又曰代宗爲皇太子乾元&KR0004;上降誕䂊州奏百姓李氏有¶
嘉禾生及是&KR0125;禮特詔改名䂊¶
又曰永㤗元年秋京兆府上言鄠縣嘉禾生穗長一尺餘¶
穗上粒重疊如連珠¶
又曰馬燧大暦四年爲懷州刺史乗兵亂後其夏大旱人¶
失耕種燧乃務教化將吏有父母者燧輙造之施敬収&KR0287;¶
&KR0064;骨去其煩苛至秋田中生穭禾人頗便之(穞音吕禾/&KR0298;生也)¶
又曰元和中東川觀察使潘孟陽上言龍州武安川中嘉¶
禾生有麟食之復生麟之來一鹿引之羣鹿隨焉光華不¶
可正視&KR0030;工就圖之并嘉禾一函以獻¶
<pb:KR3k0012_SBCK_839-4a>¶
淮南子曰后稷辟&KR0095;墾草以爲百姓力農然而不能使禾¶
冬生¶
又曰洛水輕利而冝禾¶
又曰夫子見禾之三變(夫子孔子也三變始於粟/粟生於苗苗成於穗也)滔滔然¶
曰狐郷丘而死我其首禾乎(禾/穗)垂而向根君子不忘夲也¶
吕氏春秋曰飯之美也&KR0007;山之禾¶
山海經曰崑崙墟上有禾禾長五尋(郭璞注曰木/禾榖頴也)¶
白虎通曰德至於地則嘉禾生嘉禾者大禾也¶
&KR0003;文曰禾嘉榖也二月始生八月而熟得時之中故謂之¶
禾木也木王而生金王而死稹早種也頴禾末也榖禾皮¶
也稈禾莖也稾稈也¶
㑹稽典録曰沈勲身自耕耘以供衣食人有盗穫其禾勲¶
見而避之明日更収拾送致其家盗者愧懼齋還不受¶
<pb:KR3k0012_SBCK_839-4b>¶
六韜曰人主好田獵則歳多大風禾榖不實¶
鄭&KR0007;別傳曰&KR0007;年十六號曰神童民有獻嘉禾者欲表府¶
文辭鄙略&KR0007;爲改作又著頌一篇侯相髙其才爲修㓂禮¶
杜寳大業拾遺録曰七年九月太原郡有獻禾一夲三穗¶
長八尺穗長三尺五寸大尺圍芒穗皆紫色鮮明受自禾¶
己上二尺餘亦紫色有老人年八十餘以素木匣盛之賜¶
物三十叚板授嘉禾縣令¶
績搜神記曰盧陵巴丘人文晃者丗以田作爲業秋收以¶
過穫刈都畢明旦至田禾悉復滿湛然如生即更穫所穫¶
盈倉而巨冨¶
廣五行記曰東魏孝静帝天保&KR0004;四月禾夜生於帝銅硯¶
中及明而長數寸有穗其年帝爲髙洋所幽遇䲴而崩¶
古今注曰和帝元年嘉禾生濟隂城陽一莖九穗安帝延¶
<pb:KR3k0012_SBCK_839-5a>¶
光三年嘉禾生九眞百五十六本一百六十八穗¶
汜勝之書曰種禾無期因地爲時三月榆莢雨時髙地強¶
土可種禾薄田不能糞者以原&KR0094;矢&KR0258;禾種之則禾不¶
崔寔四民月令曰三月二月可種稹米¶
夢書曰禾稼爲財用之所夢見禾稼言財氣生¶
廣志曰渠和蔓生實如葵子米粉白如麵可爲饘粥牛食¶
之肥六月種九月熟感禾扶䟽生實似大麥楊禾似藋粒¶
細也折右炊停即牙生此中國巴禾木稷也火禾髙丈餘¶
子如小豆出粟特特國¶
　　　　稻¶
周禮夏官職方氏曰楊州冝稻青州冝稻麥¶
禮記曲禮下曰&KR0021;示廟之禮稻曰嘉&KR0188;¶
又月令曰季秋之月天子乃以大甞稻先薦寢廟¶
<pb:KR3k0012_SBCK_839-5b>¶
又内則曰飲重醴清糟稻醴清糟&KR0112;醴清糟¶
又内則曰取稻米舉糔(息酒/切)溲(所九/切)之小切狼臅(昌録/切)膏¶
以與稻米爲酏(之然/切)¶
左傳昭五曰鄅(音/禹)人藉稻(履行/之也)¶
春秋&KR0003;題辭曰稻之爲言藉也稻冬舎水盛其德也故稻¶
太隂精含水漸洳乃能化也江旁多稻固其宜也(宋均注/曰稻苞)¶
(裏也稻非水不/生故曰隂精也)¶
孝經援神契曰汚泉冝稻¶
尓雅曰稌稻也(今沛國/呼稌也)¶
廣雅曰粢稻其穗謂之禾¶
東觀漢記曰劉敞拜廬江都尉歳餘遭旱行縣人持稻皆¶
枯吏強責租敞應曰太守事也載枯稻至太守所酒數行¶
以語太守太守曰無有敞以枯稻示之太守曰都尉事也¶
<pb:KR3k0012_SBCK_839-6a>¶
敞怒叱太守曰䑕何敢爾也¶
後漢書曰鄧晨爲汝南太守興鴻郄陂數千頃田(鴻郄陂/名今在)¶
(䂊州汝南縣東成帝時開東水陂/溢爲害翟方進爲丞相奏罷水陂)¶
江表傳曰孫亮五鳯元年交阯稗草爲稻¶
吴志曰鍾離牧字子&KR0155;㑹稽山隂人少居永興自墾田種¶
稻二十餘畒臨熟而縣民認之牧曰夲自田荒故墾之耳¶
遂以稻與縣民縣吏召民繫獄欲繩以法牧請之長曰君¶
自行義事僕爲民主當以法率下牧曰此是郡界縁君意¶
頋來暫住今以少稻殺此民何必復留¶
又曰黄龍三年由卷縣野稻自生改爲禾興縣¶
&KR0051;中興書曰孫略字文度吴人少田於野時年饑榖貴人¶
有生刈其稻者略見而避之¶
晉書曰杜預脩邵信臣遺跡激用滍淯諸水以浸稻田萬¶
<pb:KR3k0012_SBCK_839-6b>¶
餘頃分疆刋石使有定分公私同利衆庶頼之號曰杜父¶
舊水道¶
又曰惠帝征成都王狼狽左脚三指折　匐入稻苗中頼¶
侍中&KR0286;紹以身趕之¶
又曰郭翻字長翔武昌隱士也不交丗事唯以漁釣射獵¶
爲娱貧無業欲墾荒田先立表題經年無主然後乃作稻¶
將熟有認之者悉與之縣令聞而詰之以稻還翻翻遂不¶
受¶
又曰&KR0061;甫甞詣何朂自言能爲劇縣朂曰唯欲宰縣不爲¶
䑓閣職何也甫曰人各有能有不能譬繒中之好莫過錦¶
錦不可以爲&KR3535;(音/滔)榖中之美莫過稻稻不可以爲糜是以¶
聖王使人必先以器苟非周材何能悉長黄覇馳名於州¶
郡而息譽於京邑&KR0733;尉之材不爲三公自昔然也朂善之¶
<pb:KR3k0012_SBCK_839-7a>¶
除松滋令¶
宋書曰頋歡好學年六七歳家貧父使田中驅雀歡作黄¶
雀賦而歸雀食稻過半父怒欲撻之見賦乃止¶
齊書曰范雲甞從文惠太子幸東田觀穫稻文惠頋謂雲¶
曰刈此甚快雲曰三時之務亦甚勤勞願殿下知稼穡之¶
艱難無徇一朝之宴逸也文惠改容謝之¶
南史曰孔琇之有吏能仕齊爲吴令有小兒年十歳偷刈¶
隣家稻一束琇之付獄案罪或諌之琇之曰十歳便爲盗¶
長大何所不爲縣中皆震肅¶
梁書曰鄧元起甞至其西洱田舎有沙門造之乞(於/元)起有¶
稻幾二千斛悉以施之時人稱其有大度¶
又曰陳伯之濟隂睢陵人也年十三四好着&KR0425;皮冠帶刺¶
刀&KR0049;鄰里稻熟輒偷刈之甞爲田主所見呵之曰楚子莫¶
<pb:KR3k0012_SBCK_839-7b>¶
動伯之曰君稻幸多取一檐何&KR0002;田主將執之因援刀而¶
進曰楚子定何如田主皆反走徐擔稻而歸¶
隋書曰梁陳五壇&KR0021;法以三牲首餘以骨體薦粢盛爲六¶
飯粳以敦(音/堆)稻以牟黄&KR0413;以簠白&KR0413;以簋&KR0112;以瑚粢以璉¶
又曰齊孝昭皇建中平州刺史嵆瞱建議開幽州督元舊¶
陂長城左右營屯歳收稻粟數十萬石比境得以周贍¶
唐書曰開元十九年楊州奏穭生稻二百一十五頃再熟¶
稻一千八百頃其粒與常稻無異¶
又曰孟元陽爲曲環軍中大將環使董作西華屯元陽盛¶
夏芒履立稻田中須役者退而後就舎故其田歳無不稔¶
軍中足食¶
淮南子曰江水肥而冝稻¶
又曰今稻生於水而不能生於湍瀬之流¶
<pb:KR3k0012_SBCK_839-8a>¶
又曰離先稻熟而農夫耨之(稻米隨而生者爲離與稻/相似耨之爲其少實也)不¶
以小利傷大獲也¶
戰國䇿曰東周欲爲稻西周不下水東周患之&KR0171;子徃見¶
西周之君曰君之謀過矣今不下水所以冨東周也今其¶
民皆種麥無他種矣君&KR0002;欲害之不&KR0002;一爲下水以病其¶
所種下水東周必以種稻而復奪之&KR0002;是則東周之民可¶
令一仰西周受命於君矣¶
國語曰越敗吴王孫雄請和范蠡不聽雄曰范子先有言¶
無助天爲虐助天爲虐不祥今吾稻蟹不遺種子將助天¶
爲虐乎¶
吕氏春秋曰得時之稻大夲而莖葆長秱䟽穖穗如馬尾¶
大粒無芒&KR0366;米而薄糠舂之易而食之香如此者不䔉(益/息)¶
(也)先時者大夲而莖葉格對(對/等)短秱短穗多粃厚糠薄米¶
<pb:KR3k0012_SBCK_839-8b>¶
多芒後時者纎莖而不滋厚糠多粃辟米不得待　定熟¶
仰天而死¶
又曰史起爲鄴令民大&KR0013;其利相與歌之曰鄴有聖令爲¶
史公決漳水&KR0006;灌鄴旁終古斥鹵&KR0006;生稻&KR0413;¶
呉越春秋曰越王勾踐復興師伐吴吴王敗晝夜馳走三¶
日飢頋見生稻而取食之¶
抱朴子曰南海&KR0051;安九熟之稲¶
㑹稽典録曰夏香有盗刈其稻者香助爲收之盗者慙送¶
以還香香不受¶
風土記曰穰稻之紫莖稴(稴衘/二音)稻之有青穟米皆青白者¶
也¶
水經曰任延爲九眞太守教民耕蓺法與華同名曰田種¶
白榖七月大作十月登熟名赤田種赤榖十二月作四月¶
<pb:KR3k0012_SBCK_839-9a>¶
登熟所謂兩熟之稻也¶
丗&KR0003;曰晉簡文見田中稻苗不識問人是何草左右荅曰¶
是稻簡文歸三日不出云寧有得其末不識其夲〇郭義恭¶
廣志曰有虎掌稻紫芒稻赤穬(稻/南)方有蟬鳴稻七月熟稻¶
有蓋下曰正月種五月穫訖其莖根復生九月復熟青芋¶
稻六月熟累子稻白漢稻七月熟此三稻大且長三枚長¶
一寸益州稻之長者米長半寸熟&KR0003;文曰稻稌也䆏(肥尾/切)¶
稻紫莖不黏者也稴稴稻不黏者也耗稻屬也¶
徐暢&KR0021;記曰舊稑稻熟常用九月九日薦稻¶
汜勝之書曰稻種春凍解時耕反其土種稻區不欲大大¶
則水深淺不遍冬至後百一十日可種稻地美者用種畒¶
四㪷¶
俞益期牋云交趾稻再熟而草深耕重收榖薄¶
<pb:KR3k0012_SBCK_839-9b>¶
異物志曰交趾稻夏冬又熟農者一歳再種¶
雲南記曰雅州榮經縣土田歳輸稻米畒五㪷其榖精好¶
毎一㪷榖近得米一㪷炊之甚香滑微似糯味¶
崔寔四民月令曰三月多種秔稻¶
蔡邕月令曰十月穫稻九月熟者謂之半夏稻¶
愽物志曰海陵縣扶江接海多糜獸千千爲羣掘食草根¶
其處成泥名麋畯民人隨此畯種稻不耕而&KR0023;其收百倍¶
任昉&KR0274;異記曰夏禹時天雨稻古詩云安得天雨稻飼我¶
天下民¶
物理論曰稻者漑種之㹅名¶
養生要集曰秔稻屬也稻亦秔之㹅名也道家方藥有用¶
稻米秔米此則是兩物也稻米粒白如霜味苦主温服之¶
令人多痩無飢膚秔米味甘主利五藏長飢膚好顔色¶
<pb:KR3k0012_SBCK_839-10a>¶
左思魏都賦曰清流之稻(清流近鄴/西出御稻)¶
又吴都賦曰國秔再熟之稻郷貢八䖝之綿¶
盧毓冀州論曰河内好稻¶
　　　　　秔(與粳通用)¶
&KR0003;文曰秔稻屬也¶
宋書曰陶濳爲彭澤令公田悉令吏種秫妻子固請種粳¶
乃使五十&KR0383;種粳¶
陳書曰徐孝克所生母患欲粳米爲粥不能　辦母亡後¶
孝克遂常啖麥有遺粳米者孝克對而悲泣終身不復食¶
焉¶
後魏書曰安同遼東胡也太宗同與長孫嵩並理人訟丗¶
祖即位除青冀二州刺史同長子居典太倉事盗官粳米¶
數石以養同大怒奏求戮居自劾不能訓子請罪太宗嘉¶
<pb:KR3k0012_SBCK_839-10b>¶
而恕遂詔長給同粳米¶
神仙傳曰王烈字長休邯鄲人與&KR0286;叔夜入山遊戯烈後¶
獨入太行山忽聞山東北如雷聲徃視見山破石中有孔¶
俓尺中有青泥流出烈取摶之隨手堅凝氣味如粳米飯¶
烈自食數丸因提歸以與叔夜而皆成青石¶
楊&KR0247;之洛陽伽藍記曰西方佛沙伏國有皆尸毗王倉庫¶
爲火所燒其粳米燋燃于今猶在&KR0002;伏一粒永無虐患彼¶
國人民湏以爲藥¶
廣志曰粳有烏粳黒穬有幽青白夏之名¶
張衡南都賦曰其厨膳則華郷里秬滍(矩/音)臯香秔¶
左思蜀都賦曰黍稷油油秔稻漠漠¶
魏文帝與朝臣書曰江表唯長沙名好米何時比新城粳¶
稻也上風炊之五里聞香¶
<pb:KR3k0012_SBCK_839-11a>¶
　　　　　秫¶
&KR0003;文曰秫稷之黏者¶
尓雅曰衆秫也(孫炎注曰/秫稷粟也)¶
廣雅曰秫稷粳也¶
禮記月令曰仲冬之月乃命大酋秫稻必齊(酒熟曰酋大/酋官之長齊)¶
(熟成/也)¶
又内則曰饘&KR0755;酒醴芼羮菽麥蕡稻&KR0112;&KR0413;秫唯所欲¶
&KR0051;書曰陶潜字元亮爲彭澤令在縣公田悉令種秫榖曰¶
令吾常醉於酒足矣妻子固請種秔乃使二頃五十畒種¶
秫五十&KR0383;種秔¶
管子曰黄墳冝&KR0112;秫¶
崔豹古今注曰稻之黏者爲秫禾之黏者爲黍¶
廣志曰秫有赤者有白者胡秫早熟及麥¶
<pb:KR3k0012_SBCK_839-11b>¶
養生要集曰秫米味酸¶
太平御覽卷第八百三十九¶
