# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:13.582954
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 285
#+PROPERTY: FILE SB11n0727-285太平御覽-卷之二百八十五.
<pb:KR3k0012_SBCK_285-1a>¶
太平御覽卷第二百八十五¶
　兵部十六¶
　　　　　機略四¶
後漢書曰曹公西征馬超與超夾關爲軍公急持之而潜¶
遣徐晃朱靈等夜度蒲坂津據河西爲營公自潼&KR0028;北度¶
未濟超赴舡急戰公放馬牛以餌賊賊亂取牛馬公得度¶
循河爲甬道而南賊退距渭口公乃多設疑兵潜以舟載¶
兵入渭爲浮橋夜分兵結營於渭南賊夜攻營伏兵擊破¶
之¶
又曰曹公與&KR0061;紹相持官渡曹公循河而西紹於是渡河¶
追公軍至延津南公勒兵駐營南坂下使登壘視之曰可¶
五六百騎有頃復白&KR0016;稍多歩兵不勝數公曰勿復白乃¶
令騎放馬解鞅是時白馬輜重就道諸將以爲敵&KR0016;多不¶
<pb:KR3k0012_SBCK_285-1b>¶
如還保營荀攸曰此所以餌敵也如何去之紹&KR0016;將文醜¶
與劉備將五六千&KR0016;前後至諸將復白可上馬公曰未也¶
有頃&KR0016;至稍多或分輜重公曰可矣乃皆上馬時&KR0016;不滿¶
六百遂縱兵擊之大破¶
又曰曹公旣尅鄴&KR0061;尚熈遂奔遼東衆有數千&KR0004;遼東太¶
守公孫康恃逺不服曹公破烏丸或&KR0003;公遂征之尚熈可¶
擒公曰吾方使康斬送其首不煩兵矣公引兵還康果斬¶
送尚熈傳其首諸將或問曰公選而康斬尚熈何也公曰¶
彼素畏尚熈其急之則并力緩之則相圖其&KR0020;然也¶
又曰曹公討鮮卑出盧龍塞外道絶不通乃塹山堙谷五¶
百餘里經白擅歴㓻平渉鮮卑庭東䧟柳城未至二百里¶
虜乃知之將數萬&KR0016;逆軍登白狼山卒與虜遇衆甚盛公¶
登髙觀虜陣不整縱兵擊之使張遼爲先鋒虜大敗¶
<pb:KR3k0012_SBCK_285-2a>¶
又曰黄巾賊起命將朱儁率兵討之賊帥韓忠據宛拒儁儁¶
兵少不敵乃長圍結壘起土以臨城内因鳴鼓攻其西南¶
賊悉衆赴之儁自將精卒五千掩其東北乗城而入忠乃¶
退保小城惶懼乞降¶
又曰曹公與&KR0061;紹相持官渡紹遣將郭圖淳于瓊顔良等¶
攻東郡太守劉延於白馬紹引兵至&KR0058;陽將度河曹公北¶
救延荀攸&KR0003;曰今兵少不敵分其&KR0020;乃可公到延津若將¶
度兵向其後紹必西應之然輕兵襲白馬掩其不備顔良¶
可擒也公從之紹聞兵度即留分兵西&KR0063;之乃引軍兼行¶
趣白馬未至十餘里良大驚來逆戰使張遼關羽前登擊¶
破斬良遂解白馬圍¶
又曰曹公擊破馬超超走涼州&KR0028;中平諸將或問曹公曰¶
&KR0004;賊守潼&KR0028;渭北道&KR0409;不從河東擊馮　而反守潼&KR0028;引¶
<pb:KR3k0012_SBCK_285-2b>¶
曰而後北度何也公曰賊守潼&KR0028;&KR0002;吾入河東賊必引守¶
諸津則西河未可度也吾欲盛兵向潼關賊悉衆南守西¶
河之備虚故徐晃等得擅取西河然後引軍北度賊不能¶
與吾爭西河者以有二將之軍也連車樹柵爲甬道而南¶
旣爲不可勝且以示弱度渭爲堅壘虜至不出所以驕之¶
也故賊不爲營壘而永割地吾順僞言許之所以縱逸其¶
意使自安而不爲備因蓄士卒之力一朝擊之所謂疾雷¶
不及掩耳兵之變化固非一道也¶
又曰蜀將&KR0028;羽圍曹公將曹仁於樊又圍將軍吕布於襄¶
陽曹公遣將徐晃救仁以羽難與爭鋒遂前至偃城晃詭¶
道作都壍示欲截其後賊燒屯走晃得偃城兩靣連營稍¶
前去賊圍三丈所未攻賊圍頭有屯又別屯四&KR0193;晃揚聲¶
當攻圍頭屯而密攻四冢羽見四冢欲壞自將歩兵五千¶
<pb:KR3k0012_SBCK_285-3a>¶
出戰晃擊之退走遂追蹈與俱入圍破之或自投&KR0198;水死¶
曹公令曰賊圍塹鹿角十重將軍致戰勝今䧟賊圍多斬¶
首虜吾用兵三十餘年及所聞古之善用兵未有長驅徑¶
入敵圍者¶
又曰曹公征&KR0028;中進軍度渭馬超及韓遂數請戰不許因¶
請割地公用賈詡計僞許之韓遂請與公相見公與遂交¶
馬語移時不及軍事但&KR0003;京都故舊拊手懽&KR0015;旣罷超等¶
問遂公何言遂曰無所言也超等疑之他日公又與遂書¶
多所點竄如遂改定者超等愈疑遂公乃與剋日㑹戰先¶
以輕兵挑之戰良乆乃縱驍&KR0016;夾擊大破之遂超走涼州¶
魏志曰司馬宣王征公孫文懿次于遼水文懿遣將軍畢¶
衍楊祚等歩&KR0016;數萬阻遼隧以距之圍塹二十餘里宣王¶
令其軍穿圍盛兵多張旗幟出其東南賊盡銳赴之乃沉¶
<pb:KR3k0012_SBCK_285-3b>¶
舟潜濟急於東北斜趣之襄平衍等恐襄平無守夜遁¶
又曰郭淮討叛羗師其羗師屯河關白土故城據河拒官軍淮見形上¶
流密於下度兵據白土故城擊大破之¶
又曰李典與程昱等以舩運軍糧㑹&KR0061;尚遣將髙藩將兵¶
屯河上絶水道典與諸將議曰藩軍少甲而恃水有懈怠¶
之心擊之必尅冝亟擊之昱爲然遂北渡河攻藩破之水¶
道得通¶
又曰司馬宣王征公孫文懿沉舟潜濟遼水作長圍忽弃¶
賊而向襄平諸將言曰不攻賊而作圍非所以示衆也宣¶
王曰賊堅營髙壘欲以老吾兵也攻之正入其計此王邑¶
所以恥過昆陽也古人云敵雖髙壘不得不與我戰者攻¶
其所必救也賊大衆在此則賊窟虚矣我直指襄平必懷内¶
懼懼而求戰破之必矣遂整陣而過賊見兵出其後果邀¶
<pb:KR3k0012_SBCK_285-4a>¶
之宣王謂諸將曰所以不攻其營正欲致此不可失也乃¶
縱兵逆擊大破之三戰皆捷¶
又曰田豫字國讓率擊鮮卑軻比能單將銳卒&KR0055;入虜庭¶
胡人衆多鈔軍前後斷截歸路國讓乃進軍去虜十餘里¶
結屯營多聚牛馬糞燃之從他道引去胡見煙火不絶以¶
爲尚在去行數十里乃知之¶
又曰諸葛誕文欽反據壽春司馬景王揔兵討之謂諸將¶
曰彼當突圍決一朝之命或謂大軍不能乆省食減口兾¶
有他變料賊之情不出此二者今當多方以亂之備其越¶
逸此勝計也因命合圍分遣羸疾就糓淮北廪軍士大豆¶
人三勝欽聞之果喜景王愈羸形以示之多縱反間揚言¶
呉救方至誕等益寛恣食俄而城中乏糧諸將並請攻之¶
景王曰誕聚糧完守外結呉人自謂足據淮南必不便走¶
<pb:KR3k0012_SBCK_285-4b>¶
今&KR0002;急之損逰軍之力外宼卒至表裏受敵此危道也且¶
堅守三靣&KR0002;賊陸道而來軍糧必少吾以逰兵輕&KR0016;絶其¶
轉輸可不戰而破外賊欽等必爲擒矣誕欽等出攻長圍諸¶
軍逆擊走之&KR0004;誕欽内不相恊乃至窮蹙轉相疑貳誕殺¶
欽子鴦踰城以爲將軍封侯使廵城而呼景王見城上持¶
弓者不發因令攻而抜之¶
又曰諸&KR0081;誕據壽春反命將王基討之呉遣朱異來救誕¶
於安城詔王基引諸軍轉據北山基謂諸將曰今圍壘轉¶
固兵馬向集但當精脩守備以待越逸而更移兵守險使¶
得放縱雖有智者不能善其後矣遂守便冝上䟽曰今與¶
賊交利對敵當不動如山&KR0002;遷移依險人心揺蕩於&KR0020;大¶
損諸軍並據深溝髙壘衆心皆定不可傾動此御兵之要地¶
也書奏報聽之壽春竟破司馬文王與基書曰&KR0004;議者云¶
<pb:KR3k0012_SBCK_285-5a>¶
云求移者甚衆時未臨履亦謂冝然將軍&KR0055;笇利害獨秉¶
固志上違詔命下距衆議終至制敵擒㓂雖古人所&KR0274;不¶
足過也¶
又曰郭淮在漢中蜀主劉備欲度漢水來攻諸將議衆寡¶
不敵依水爲陳以距之淮曰此示弱而不足挫敵非筭也¶
不如逺水爲陣引而致之半濟而後擊備可破也旣陣備¶
疑不敢度(通典曰蜀主/悟之不敢)¶
又曰文帝&KR0004;北狄強盛侵擾邊塞乃使田豫持節護烏丸¶
校尉時鮮卑數十部比能弥如素利等割地統御各有分¶
界乃共要盟不得以馬與中國市豫以戎狄爲一非中國¶
之利乃先搆離之使自爲讎敵牙相攻伐素利違盟出馬¶
千疋與官爲比能所擊求救於豫豫&KR0055;入虜廷胡圍豫於¶
馬邑城十重豫密使司馬建旌旗鳴鼓吹從南門岀胡人¶
<pb:KR3k0012_SBCK_285-5b>¶
皆往赴之豫將精銳自北門出鼓譟而赴兩頭俱發岀虜¶
不意虜衆亂弃馬歩走追討二十餘里僵屍蔽地胡人破¶
膽威振沙漠¶
又曰諸葛亮岀斜谷司馬宣王屯北原亮盛兵西行諸將¶
皆欲攻西圍郭淮獨以爲此見形於西欲使官兵重應之¶
必攻陽遂耳其夜果攻陽遂有備不得上¶
呉志曰曹公入荆州劉備爲曹公所破與魯肅遇於當陽¶
遂共圖計遣諸葛亮詣孫權權遣周瑜程普與備并力逆¶
曹公遇於赤壁瑜部將黄盖曰今㓂衆我寡難與持乆觀¶
操舩艦相接可燒而走也乃取蒙衝數十實以薪草上建¶
牙旗盖乃先報書欺以欲降曹公軍延頸指言盖降盖收¶
諸舡同時發火時風盛猛悉延燒岸上營落頃之熛炎張¶
天人馬燒溺死者甚衆軍遂敗退¶
<pb:KR3k0012_SBCK_285-6a>¶
又曰周瑜使甘寜據夷陵魏將曹仁圍寧吕蒙往救之仍¶
分遣三百人柴斷嶮道賊走可得其馬軍到夷陵即日交¶
戰所殺過半敵夜遁去行過此道騎皆捨馬歩走蒙兵追¶
蹙&KR0023;馬三百疋方舡載還¶
又曰賀齊討黟歙賊帥(黟音伊/切歙音攝)陳㒒祖山等二萬户屯¶
歴林山四靣壁立髙數十丈逕路危狹下容方楯賊臨髙¶
下石不可得攻軍住經日將吏患之齊身出周行觀視形¶
便隂募輕捷士爲作鐡戈密於隱嶮賊所不備處以戈柘¶
山爲縁道道成夜令潜上乃多懸布以受不人得上百數¶
十人四靣流布俱鳴鼓角齊勒兵待之賊夜聞鼔聲四合¶
謂大軍悉巳得上驚懼惑亂不知所爲守路備險者皆走¶
還依衆大軍因是得上其中有善禁術呉師刀劔不得拔¶
弓弩射矢皆還自向輙致不利齊曰吾聞之雄黄勝五兵¶
<pb:KR3k0012_SBCK_285-6b>¶
還丹能威敵夫金有刃䖝有毒者皆可禁之以無刄之兵¶
不毒之䖝彼必無能爲也遂伐木爲棓列陣四靣羅布俱¶
鳴鼔角勒兵待&KR0892;賊惶遽無依禁術不效遂大破而降之¶
蜀志曰諸葛孔明率衆定南夷擒夷師孟&KR0023;七縱七擒&KR0023;¶
曰公天威也南人不復反矣¶
揚雄蜀王記云&KR0087;王石牛置金於後蜀人以爲牛便金蜀¶
王發卒開道令五丁拖牛置成都蜀道乃通¶
太平御覽卷第二百八十五¶
