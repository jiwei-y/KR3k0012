# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:28.640619
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 537
#+PROPERTY: FILE SB11n0727-537太平御覽-卷之五百三十七.
<pb:KR3k0012_SBCK_537-1a>¶
太平御覽卷第五百三十七¶
　禮儀部十六¶
　　　巡狩　籍田¶
　　　　　巡狩¶
易觀卦曰風行地上觀先王以省方&KR0026;民設教也¶
尚書舜典曰歳二月東巡狩至于岱宗柴(積柴/以燎)望秩于山¶
川(秩者如其秩/次之奈也)肆覲東后恊時月正日(恊/和)同律度量衡(同/齊)¶
(同/也)脩五禮五玉(五等諸侯/瑞圭璧也)三帛(𤣥纁/黄)二牲(羊/鴈)一死(雉/也)贄如¶
五器卒乃復(五器上五玉礼終則/還之三帛以下不還)五月南巡狩至於南嶽¶
如岱禮(南嶽/衡山)八月西巡狩至于西嶽如&KR0004;禮(西嶽/華山)十有一¶
月朔巡狩至于北嶽如&KR0004;禮(朔北方北/獄恒山)歸格於藝祖用特¶
(藝祢/也)¶
尚書大傳曰元祀巡狩四嶽八伯壇四奥沉四海封十有¶
<pb:KR3k0012_SBCK_537-1b>¶
二山肇十有二州¶
毛詩清廟曰時邁巡狩告祭柴望也(巡狩告𥙊者天子巡/行郡囯至方嶽之下)¶
(而封/禪也)¶
又曰般　巡狩而祀四嶽河海也於皇時周陟其髙山¶
墮山喬嶽允猶翕河(河山四嶽翁合也箋云合者河自/大陸巳北敷爲尢道𥙊者合爲一)¶
周禮下官夏曰職方氏掌天下之圗王將巡狩則戒于四¶
方¶
大戴禮曰十有二歳天子巡狩是故諸侯上不敢侵凌下¶
不敢暴小民〇禮記王制曰天子五年一巡狩歳二月東¶
巡狩至于岱宗柴而望祀山川覲諸侯問百年者就見之命¶
太師陳詩以觀民風命市納賈以觀民之所好惡志&KR0075;好¶
辟命典禮考時月定日同律禮樂制度衣服正之山川¶
神祗有不舉者爲不敬不敬者君削以地宗廟有不順¶
<pb:KR3k0012_SBCK_537-2a>¶
者爲不孝不孝者君絀以爵變禮易樂者爲不從不從者君¶
流革制度衣服者爲叛叛者君討有功德於民者加地進律¶
又祭義曰天子巡狩諸侯待於境天子先見百年者(問其/國君)¶
(以百年者/所在而見)八十九十者東行西行者弗敢過欲言政者君¶
就之可也(弗敢過者謂/道經則見之)¶
禮記逸禮曰王者必制巡狩之禮何尊天重民也所以五¶
年一巡狩何五歳再閏天道大備所以至四嶽者盛德之¶
山四方之中能興雲致雨也巡狩者何巡循也狩牧也爲¶
天循行牧民也¶
禮記外傳曰&KR0270;天之下莫非王土封建諸侯各守天子之¶
地故巡行之夏殷五載一巡狩(五年/𠕅閏)周制十二年一巡狩¶
(歳星/一周)皆在仲月以至嶽下(仲者中/也正也)燔柴告天(此因事而告/至也天下廣)¶
(大四方幽隱南面之君多/行威福憂民之至故問之)巡狩之年四方諸侯先㑹嶽之¶
<pb:KR3k0012_SBCK_537-2b>¶
下以俟見(嶽有湯沐之邑助祭泰/山先齊戒以見天子)考其制度以齊同(書同/文車)¶
(同軓合其/章律甲子)有善惡以黜陟之¶
左傳莊公曰天子非展義不巡狩注云天子巡狩所以宣¶
布德義¶
又僖下曰晉侯召王以諸侯見且使王狩仲尼曰以臣召¶
君不可以訓故書曰天王狩於河陽言非其地且明德也¶
漢書曰人有告韓信反陳平曰古者天子巡狩僞逰雲夢¶
也¶
又武紀曰朕郊見上帝巡於北邊見羣鶴留止不以羅網¶
靡所獲獻薦於大畤(如淳曰是時春也非/用羅網時故無所獲)光景並見¶
又曰元封五年南巡狩至於盛唐(注如淳曰縣/名在南郡也)望虞舜於¶
九疑(應邵曰舜葬蒼梧九疑/山名今在零陵營道也)自尋陽浮江親射蛟江中獲¶
之舳艫千里薄樅陽而出(縣名屬/盧江也)作盛唐樅陽之歌¶
<pb:KR3k0012_SBCK_537-3a>¶
又曰宣帝尊孝武廟爲丗宗行廵狩郡國皆立廟¶
又食貨志日天子始出廵郡國東渡河河東守不意行廵¶
至不辨自殺行西踰隴隴西守以行徃卒(或曰踰度/也卒倉卒)從官¶
不得食隴西守自殺於是上北出蕭関從數萬&KR0016;馬獵新秦¶
中以勒邊兵而歸¶
後漢書曰光武建武十八年二月西廵狩幸長安三月祠¶
髙廟遂有事十一陵歷馮翊界進幸蒲坂祠后土夏四月¶
車駕還宫¶
又曰章帝元和二年二月丙辰東廵狩乙丑帝耕于定陶¶
使使者祠唐堯於咸陽靈臺辛未幸大山柴告岱宗有黄¶
鵠三十從西南來經祠壇上東北過于宮屋翺翔升降進¶
幸奉髙¶
又曰章帝廵幸詔曰惟廵狩之制以宣聲敎考同遐邇解¶
<pb:KR3k0012_SBCK_537-3b>¶
釋怨結¶
又和紀曰冬十月戍申幸章陵祠舊宅癸丑祠園廟㑹宗¶
室於宅勞賜作樂¶
宋書禮志曰古者天子廵狩之禮布在方䇿至𥘿漢廵幸¶
或以厭望氣之祥或以希神仙之應煩擾之役多非舊典¶
惟後漢諸帝頗有古禮焉魏文帝值三分初創方隅事多¶
皇輿亟動略無寜歳盖應時之務又非舊章也明帝凡三¶
東廵所過存問髙年恤人疾苦或賜榖帛有古廵幸之風¶
焉齊王正始元年巡洛陽縣賜髙年力田各有差¶
又曰元嘉四年二月太祖東巡至丹徒告覲園陵三月幸¶
丹徒離宮升京城北頋饗父老舊勲于丹徒行宫加賜衣¶
裳各有差蠲丹徒縣其年租賦¶
宋書文帝行丹徒詔吾生在此城及盧循肆亂害流茲境¶
<pb:KR3k0012_SBCK_537-4a>¶
先帝以桑梓根本寔同休慼復以䝉弱猥預艱難情義繾¶
綣夷險備經遺蹤舊物猶存心目歳月不居逝踰三紀時¶
人故老與運遷落眷惟旣徃倍&KR0055;感歎¶
越絶書曰禹巡狩大越見𦒿老納詩書審銓衡平斗斛¶
孟子曰夏諺曰吾王不逰吾何以休吾王不預吾何以助¶
一逰一豫爲諸侯度也¶
又曰晏子對齊景公曰天子適諸侯曰廵狩春省耕而&KR0024;¶
不足秋省歛而助不給也¶
孔叢子曰古者天子將巡狩必造于祖禰命告群祀及社¶
稷畿内名山大川七日而遍親告用牲史用幣¶
蔡邕獨斷曰上廵狩校獵還公卿巳下陳洛陽亭前街上¶
乗輿到公卿以下拜天子東公卿親識顔色然後還宫¶
酈善長注水經曰光武之征𥘿豊幸舊邑置酒極歡張平¶
<pb:KR3k0012_SBCK_537-4b>¶
子以爲真人南廵觀舊里焉¶
三齊略曰堯山在廣固城西七里堯廵狩所登遂以爲名¶
山頂立祠祠邊有栢樹枯而復生不知幾代樹也又石上¶
有堯跡于今猶存¶
風俗通曰廵者循也狩者守也道德太平恐逺近不同故¶
必自親行之循功考徳黜陟幽明也¶
白虎通曰王者所廵狩者何廵者循也狩者収也道徳¶
太平恐逺近不同化幽隱有不得所者故必自親行之謙¶
敬重民之至也何以知太平乃廵狩以武王不廵狩至成¶
王乃廵狩也¶
黄帝太一密推曰師曠曰先知巡狩之年當視太一與天¶
目在四維之歳法爲廵狩&KR0002;不出則遣使者按行風俗太¶
一雖在四維不出也即出知廵狩何方以主人所在處之¶
<pb:KR3k0012_SBCK_537-5a>¶
班固東廵頌曰事大而瑞盛誠非一小臣所任頌述不勝¶
狂簡之情謹上岱宗頌一篇¶
班固南廵頌曰是時聖上運天官之法駕馮列𪧐而賛元¶
崔駰東廵頌曰登天靈之威輅駕太一之象車躬東作之¶
上務始八政於南行¶
崖駰南巡頌曰建&KR0004;九年秋榖始登猶斯嘉時舉先王之¶
大禮假于章陵遂南巡楚路臨江川以望衡山顧九疑嘆¶
虞舜之風是時庶績咸熈罔可黜陟¶
崔駰西巡頌曰惟永平三年八月已丑行幸河東志曰君¶
舉必書是故工歌其詩史歷春秋&KR0002;夫聲管不發雅頌罔¶
記¶
崔駰北廵頌曰元和三年正月上旣畢郊祠之事乃東廵¶
出於河内經青兖之郊逥冀州遂禮北嶽聖澤流浹&KR0058;元¶
<pb:KR3k0012_SBCK_537-5b>¶
&KR0013;德嘉瑞並集乃作頌曰¶
張衡廵狩頌曰&KR0004;吉帝將狩於岱嶽展&KR0105;省方觀風設教¶
丙寅朏率群賔備法駕以祖於東門乙酉觀禮於魯而休¶
齊焉己丑届于靈宫是日有鳯𩀱集于臺¶
馬融東巡頌曰敷六典經八成爕和萬殊㹅領神明𩔖乎¶
上帝柴乎三辰禋祠乎六宗祗燎乎羣神¶
　　　　　籍田¶
毛詩閔子載芟曰載芟春籍田而祈社稷也¶
周禮天官上甸師曰掌帥其屬而耕耨王籍以時入之以¶
供粢盛¶
又天官下曰内宰上春詔王后帥六宮之人生穜稑之種¶
而獻之于王(鄭𤣥曰古者使后宫藏種以佐王耕事共/禘郊也先種後熟日穜後種先熟日稑)¶
禮記月令曰是月也天子乃以元日祈榖于上帝乃擇元¶
<pb:KR3k0012_SBCK_537-6a>¶
辰天子親載耒耜措之于叄保介之御間帥三公九卿諸¶
侯大夫躬耕帝籍天子三推公五推卿諸侯九推反乃執¶
爵于大寢三公九卿諸侯大夫皆御命曰勞酒¶
又祭義曰昔天子爲籍田千畒冕而朱紘躬秉耒耜諸侯¶
爲籍百畒冕而青紘躬秉耒耜以事天地山川社稷先公¶
醴酪粢盛於是乎取之敬之至也¶
又祭義曰耕籍所以教諸侯之養也¶
又祭統曰天子親耕於南郊以供粢盛王后&KR0345;於北郊以¶
供冕服天子諸侯非莫耕也王后夫人非莫&KR0345;也身致其¶
誠信而巳矣¶
又表記曰天子親耕粢盛秬鬯以事上帝故諸侯勤以輔¶
事於天子注言無事而居位食禄是不義而冨且貴¶
禮記外傳曰籍者借也天子耕千畒但三推發耒三岱而¶
<pb:KR3k0012_SBCK_537-6b>¶
止借民力治之所耕之榖藏於神倉以供事天地宗廟神¶
祇人鬼之用也天子以身先天下(所以勸/下民也)以建寅之月而¶
郊(北郊即祈/榖之祭)郊而後耕郊用辛日(擇吉/日)而耕用亥日享先¶
農而後籍田¶
國語曰周宣王即位不籍千畒虢文公諌曰夫民之大事¶
在農上帝之粢盛於是乎出民之蕃庶於是乎生是故稷¶
爲大官古者太史順時&KR1226;出土氣震發先時九日太史告¶
稷曰陽氣俱烝土膏其動稷以告王王即齋宫百官御事¶
王耕一墢¶
漢書文帝詔曰夫農天下之夲也其籍田朕親率耕以給¶
宗廟粢盛¶
又曰昭帝始元元年上耕于鈎盾弄田(應劭日時帝年九/歳未能親耕帝籍)¶
(鈎盾官者近署故/往試耕爲戯弄也)¶
<pb:KR3k0012_SBCK_537-7a>¶
續漢書禮儀志曰正月始耕有司請行事訖就耕位天子¶
諸侯百官以次耕¶
晉書禮志曰武帝末有司奏古諸侯耕籍百畒躬執耒耜以¶
奉社稷宗廟勸率農功今諸王臨國冝依之竟不施行¶
又江彪傳曰哀帝即位欲躬自籍田彪以禮廢日乆儀注¶
不存中興以來所不行冝停之¶
宋書禮志曰親耕籍晉武帝太始四年詔曰夫民之大事¶
在農是以古之聖王躬耕帝籍以供郊廟之粢盛且以訓¶
化天下近代以來耕籍於數歩中空有慕古之名曽無供¶
祀訓農之實而有百官車徒之費今脩千畒之制當與群¶
公卿士躬稼穡之艱難以帥天下¶
又曰元嘉二十一年太祖將親耕而其儀乆廢使何承天¶
撰定儀注乃下詔曰國以民爲夲民以食爲天古者從時¶
<pb:KR3k0012_SBCK_537-7b>¶
脉土以訓農功躬耕帝籍敬供粢盛仰瞻前王思遵令典¶
何可量處千畒考上元辰朕當親率百辟致禮郊甸庶幾¶
誠素獎&KR0013;斯民¶
又曰籍田皇帝冠通天冠朱紘青介幘衣青紗衮侍中陪¶
乗奉車即秉轡¶
又曰車駕至籍田侍中跪奏　降車臨壇大司農跪奏先¶
農巳享請皇帝親耕太史令讃曰皇帝親耕三推三反於¶
是羣臣以次耕王公五等開國諸侯五推五反孤卿大夫¶
七推七反士九推九反籍田令率其屬耕竟畒灑種即耰¶
齊書禮志曰永明三年有司奏來年正月二十五日丁亥¶
可祠先農即日輿駕親耕宋元嘉大明以來並用立春後¶
亥日尚書令王儉以爲亥日籍田經記無文太學愽士劉¶
蔓議禮孟春之月立春迎春又於是月以元日祈榖又擇¶
<pb:KR3k0012_SBCK_537-8a>¶
元辰躬耕帝籍盧植&KR0003;禮通辰日曰甲至癸也辰子至亥¶
也郊天陽也故以日籍田隂也以辰隂禮畢後必居其末¶
亥辰之末故記稱元辰注曰&KR0123;亥又五行之&KR0003;木生於亥¶
日祭先農又其義也¶
隋書禮志曰北齊籍於帝城東南千畒毎歳正月上辛後¶
吉亥使公卿以一太牢祠先農神農氏於壇上無配饗𥙊¶
訖親耕¶
唐書曰貞觀三年春太宗親祭先農躬御耒耜籍于千畒¶
之甸初晉氏南遷後魏來自雲朔中原分裂又雜以獯戎¶
代歷周隋此禮乆廢而今始行之觀者莫不駭躍於是秘¶
書郎岑文夲獻籍田頌以美之¶
又曰乾元中耕籍田至于先農之壇因閱耒耜有雕刻文¶
飾者謂左右曰田器農人執之在於朴素豈貴文飾乎乃¶
<pb:KR3k0012_SBCK_537-8b>¶
命徹之¶
又曰儀鳯二年春上親耕籍田于東郊禮畢作籍田賦以¶
示羣臣¶
又曰開元二十二年正月上親耕於洛陽東門外諸儒奏¶
議以爲古者耦耕以一撥爲推今用牛耕冝以一歩爲一¶
推及親籍太常告三推禮畢上曰朕憂人知勤勞俯同九¶
推而止自是公卿巳下皆過於古¶
五經要義曰天子籍田千畒以供上帝之粢盛常孟春啓¶
蟄即郊之後身率公卿大夫而親耕焉所以先百姓而致¶
孝敬¶
&KR0003;文曰帝籍千畒者使民如借故謂之籍從耒昔聲¶
應劭漢官儀曰天子東耕之日率三公九卿戴青幘冠青¶
衣載青旂駕蒼龍徃岀種堂天子升壇公卿耕訖天子耕¶
<pb:KR3k0012_SBCK_537-9a>¶
於壇舉耒三¶
應劭漢官儀曰天子升壇公卿耕訖嗇夫下種凡&KR0091;籍田¶
爲千畒亦曰帝籍亦曰耕籍亦曰東耕亦曰親耕亦曰王¶
籍¶
六典曰凡籍田所収九榖納于神倉以供粢盛五齊三酒¶
之用&KR0002;有餘及穰稁供飼犧牲焉¶
又曰兩漢及魏晉並有其禮過江草創未暇至宋始有也¶
黄瓊上書曰先農之禮所冝躬親以迎春和以致時雨¶
論衡曰立春東耕爲土象人男女各二秉耒鋤或立土牛¶
象人土中未必而耕也從氣應時示率下也¶
東京賦曰躬三推於天田脩帝籍之千畒¶
繆襲許昌宫賦曰太和六年春上旣躬耕帝籍發趾乎千¶
畒以帥先萬國乃命羣牧守相述職班教順陽宣化烝&KR0058;¶
<pb:KR3k0012_SBCK_537-9b>¶
允示訓德歌功觀事樂業是歳甘露降黄龍見海外有¶
克捷之師方内有豊穰之慶農有餘粟女有餘布遐狄來¶
享殊俗内附穆乎有太平之風¶
潘岳籍田賦曰伊晉之四年皇帝親率群臣籍於千畒之¶
甸禮也於是乃使甸師清畿野廬掃路封人壝宫掌舎設¶
枒青壇蔚其嶽立翠幙黯以雲布結崇基之靈祉啓四塗¶
之廣阼¶
任豫籍田賦曰瞻望圭景咫尺三川&KR0225;彼帝籍百有餘年¶
曹植籍田論曰春耕于籍田郎中令侍寡人焉顧而謂之¶
曰營疇萬畒厥田上上經以大陌帶以横阡竒柳夾路名¶
果&KR0013;園牢農寔掌是謂公田此寡人之封疆也¶
太平御覽卷第五百三十七¶
<pb:KR3k0012_SBCK_537-10a>¶
