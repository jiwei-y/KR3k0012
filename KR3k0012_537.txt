# -*- mode: mandoku-view -*-
#+TITLE: 太平御覽
#+DATE: 2015-09-23 10:14:03
#+PROPERTY: LASTPB  <md:KR3k0012_SBCK_536-1a>
#+PROPERTY: JUAN 538

¶
<md:KR3k0012_SBCK_537-1a>¶
<pb:KR3k0012_WYG_537-1a>
欽定四庫全書
　太平御覽卷五百三十七¶
　　　　　　　　　　　　宋　李昉等　撰
　　禮儀部十六¶
　　　廵狩　　籍田¶
　　　　廵狩¶
易觀卦曰風行地上觀先王以省方觀民設教¶
尚書舜典曰嵗二月東廵狩至於岱宗柴(積柴/以燎)望秩於
<pb:KR3k0012_WYG_537-1b>
山¶川(秩者如其秩/以祭之也)肆覲東后恊時月正日(恊/和)同律度量
衡(同齊/¶同也)脩五禮五玊(五等諸侯/瑞玊璧也)三帛(𤣥曛/黄)二生(羊/雁)一死
(雉/也)䞇如¶五器卒乃復(五器上五玊禮終則/還之三帛以下不還)五月南廵狩
至於南嶽¶如岱禮(南嶽/衡山)八月西廵狩至於西嶽如初禮
(西嶽/華山)十有一¶月朔廵狩至於北嶽如西禮(朔北方北/嶽恒山)歸
格於藝祖用特¶(藝稱/也)¶
尚書大傳曰元祀廵狩四嶽八伯壇四奥沉四海封十
有<md:KR3k0012_SBCK_537-1b>¶二山肇十有二州
<pb:KR3k0012_WYG_537-2a>
毛詩清廟曰時邁廵狩告祭柴望也(廵狩告祭者天子/廵行郡國至方嶽)
(之下¶而/封禅也)¶
又閔予般曰廵狩而祀四嶽河海也於皇時周陟其髙
山¶嶞山喬嶽允猶翕河(河山四嶽翕合也箋云合者河/自大陸以北敷為九道祭者合)
(為/一)¶
周禮夏官下曰職方氏掌天下之圖王将廵狩則戒乎
四¶方¶
大戴禮曰十有二嵗天子廵狩是故諸侯上不敢侵陵
<pb:KR3k0012_WYG_537-2b>
下¶不敢暴小民
禮記王制曰天子五年一廵狩嵗二月東¶廵狩至於岱
宗柴而望祀山川覲諸侯問百年者就見之命¶太師陳
詩以觀民風俗命市納賈以觀民之所好惡¶命典禮考
時月定日同律禮樂制度衣服正之山川¶神祗有不舉
者為不敬不敬者君削以地宗廟有不順<md:KR3k0012_SBCK_537-2a>¶者為不考不
孝者君絀以爵變禮易樂者為不從不從者君¶流革制
度衣服者為叛叛者君討有功徳於民者加地進律
<pb:KR3k0012_WYG_537-3a>
又祭儀曰天子廵狩諸侯待於境天子先見百年者(問/其)
(國君¶於百年/者所在而見)八十九十者東行西行者弗敢過欲言政
者君¶就之可也(弗敢過者謂/道經則見之)¶
禮記逸禮曰王者必制廵狩之禮何尊天重民也所以
五¶年一廵狩何五嵗再閏天道大備所以至四嶽者盛
徳之¶山四方之中能興雲致雨也廵狩者何廵循也狩
牧也為¶天循行牧民也¶
禮記外傳曰溥天之下莫非王土封建諸侯各守天子
<pb:KR3k0012_WYG_537-3b>
之¶地故廵行之夏殷五載一廵狩(五年/再閏)周制十二年一
廵狩¶(嵗星/一周)皆在仲月以至嶽下(仲者中/也正也)燔柴告天(此因/事而)
(告至也天下廣¶大四方幽隐南面/之君多行威福憂民之至故告之)廵狩之年四方諸侯
先㑹嶽之<md:KR3k0012_SBCK_537-2b>¶下以候見(嶽有湯沭之邑助祭/山先齋戒以見天子)　考其制度
以齊同(書同文車¶同軌/合其章律甲子)有善惡以黜陟之¶
左傳荘公曰天子非展義不廵狩注云天子廵狩所以
宣¶布徳義¶
又僖下曰晉侯召王以諸侯見且使王狩仲尼曰以臣
<pb:KR3k0012_WYG_537-4a>
召¶君不可以訓故書曰天王狩于河陽言非其地且明
其徳也¶
漢書曰人有告韓信反陳平曰古者天子廵狩偽遊雲
夢¶也¶
又武紀曰朕郊見上帝廵於北邊見群鶴留止不以羅
網¶靡所獲獻薦於太畤(如淳曰是時春也非/用羅網時故無所獲)光景並見¶
又曰元封五年南廵狩見於盛唐(如淳曰縣/名在南郡)望祀虞舜
於¶九嶷(應劭曰舜塟蒼梧九嶷/山名今在零陵營道也)自潯陽浮江親射蛟江
<pb:KR3k0012_WYG_537-4b>
中獲¶之舳艫千里薄樅陽而出(縣名属/廬江也)作盛唐樅陽之
歌<md:KR3k0012_SBCK_537-3a>¶又曰宣帝尊孝武廟為世宗廵狩郡國皆立廟¶
又食貨志曰天子始出廵郡國東渡河河東守不意行
廵¶至不辯自殺行西踰隴隴西守以行往卒(或曰踰度/也卒食卒)
從官¶不得食隴西自殺於是北去蕭闗從數萬騎馬獵
新秦¶中以勒邊兵而歸¶
後漢書曰光武建武十八年二月西廵狩幸長安三月
<pb:KR3k0012_WYG_537-5a>
祠¶髙廟遂有事十一陵立馮翊界進幸蒲阪祠后土夏
四月¶車駕還宫¶
又曰章帝元和二年二月丙辰東廵狩乙丒帝耕于定
陶¶使使者祠唐堯于咸陽靈䑓辛未幸太山柴告岱宗
有黄¶鵠三十從西南来經祠壇上東北過於宫室翺翔
升降進¶幸奉髙¶
又曰章帝廵幸詔曰惟廵狩之制以宣聲教同遐邇解<md:KR3k0012_SBCK_537-3b>¶釋怨結
<pb:KR3k0012_WYG_537-5b>
又和紀曰冬十月戊申幸章陵祠舊宅癸丒祠園廟㑹
宗¶室於宅勞賜作樂¶
宋書禮志曰古者天子廵狩之禮布在方䇿至秦漢廵
幸¶或以厭望氣之祥或以希神仙之應煩擾之役多非
舊典¶惟後漢諸帝頗有古禮焉魏文帝值参分初創方
隅事多¶皇輿亟動畧無寧嵗盖應時之務又非舊章也
明帝凡三¶東廵所過存問髙年恤人疾苦或賜榖布帛
有古廵幸之風¶焉齊正始元年廵洛陽縣賜髙年力田
<pb:KR3k0012_WYG_537-6a>
各有差¶
又曰元嘉四年二月太祖東廵至丹徒告覲園陵三月
幸¶丹徒離宫升京城北顧饗父老舊勲於丹徒行宫加
賜衣¶裳各有差蠲丹徒縣其年租賦¶
宋書曰文帝幸丹徒詔吾生在此城及盧循肆亂害流
茲境<md:KR3k0012_SBCK_537-4a>¶先帝以桑梓根本寔同休戚復以䝉弱猥預艱難
情義繾¶綣夷險備經遺蹤舊物猶存心目嵗月不居遊
踰三紀時¶人故老與運遷落眷惟既往倍深感歎
<pb:KR3k0012_WYG_537-6b>
越絶書曰禹廵狩大越見耆老納詩書審銓衡平斗斛¶
孟子曰夏諺曰吾王不遊吾何以休吾王不豫吾何以
助¶一遊一豫為諸侯度¶
又曰晏子對齊景公曰天子適諸侯曰廵狩春省耕而
補¶不足秋省斂而助不給也¶
孔叢子曰古者天子将廵狩必吿於祖禰命吿羣祀及
社¶稷畿内名山大川七日而遍親吿牲史用幣¶
蔡邕獨斷曰上廵狩校獵還公卿以下陳洛陽亭前街
<pb:KR3k0012_WYG_537-7a>
上¶乗輿到公卿下拜天子下車公卿親識顔色然後還宫¶
酈善長注水經曰光武之征秦豐幸舊邑治酒極歡張
平<md:KR3k0012_SBCK_537-4b>¶子以為真人南廵觀舊里焉¶
三齊略記曰堯山在廣固城西七里堯廵狩所登遂以為
名¶山頂立祠祠邉有柏樹枯而復生不知幾代樹也又
石上¶有堯跡于今猶存¶
風俗通曰廵者循也狩者守也道徳太平恐逺近不同
故¶必親行之循功考徳黜陟幽明也
<pb:KR3k0012_WYG_537-7b>
白虎通曰王者所廵狩何廵者循也狩者収也道徳¶太
平恐逺近不同化幽隐有不得所者故必自親行之謙¶
敬重民之至也何以知太平乃廵狩以武王不廵狩至
成¶王乃廵狩也¶
黄帝太一宻推曰師曠曰先知廵狩之年當視太一與
天¶目在四維之嵗法為廵狩若不出則遣使者按行風
俗太¶一雖在四維不出也出即知廵狩何方以人主所
在處之<md:KR3k0012_SBCK_537-5a>¶也
<pb:KR3k0012_WYG_537-8a>
班固東廵頌曰事大而瑞盛誠非一小臣所在頌述不
勝¶狂簡之情謹上岱宗頌一篇¶
班固南廵頌曰是時聖上運天官之法駕建日月之㫋
旌¶
崔駰東廵頌曰登天靈之威輅駕太一之象車躬東作
之¶上務始八政於南行¶
崔駰南廵頌曰建初九年秋榖始登猶期嘉時舉先王
之¶大禮假於章陵遂南廵楚路臨江川以望衡山顧九
<pb:KR3k0012_WYG_537-8b>
疑嘆¶虞舜之風是時庶績咸熈㒺可黜陟¶
崔駰西廵頌曰惟永平三年八月己丒行幸河東志曰
君¶舉必書是故工歌其詩史立春秋若夫聲管不發雅
頌㒺¶記¶
崔駰北廵頌曰元和二年正月上既畢郊祀之事乃東
廵¶出於河内納青兖之郊廻冀州禮北嶽聖澤流浃黎
元<md:KR3k0012_SBCK_537-5b>¶被徳嘉瑞並集¶
張衡廵狩頌曰初吉帝将狩於岱嶽展誼省方觀風設
<pb:KR3k0012_WYG_537-9a>
教¶丙寅朏率羣賓偹法駕以祖於東門乙酉觀禮於魯
而休¶齊焉己丒召於靈宫是日有鳳雙集於䑓¶
馬融東廵頌曰敷六典經八成燮和萬殊總領神明類
乎¶上帝柴乎三辰禋祠乎六宗祗燎乎羣神¶
　　　　籍田¶
毛詩閔予載芟曰載芟春籍田而祈社稷也¶
周禮天官上甸師曰掌帥其属而耕耨王籍以時入之
以¶供粢盛
<pb:KR3k0012_WYG_537-9b>
又天官下曰内宰上春詔王后帥六宫之人生種稑之
種¶而獻之於王(鄭𤣥曰古者使后宫藏種以佑王/耕事共帝郊也先種後熟曰稑)¶
禮記月令曰是月也天子乃以元日祈榖于上帝乃擇
元<md:KR3k0012_SBCK_537-6a>¶辰天子親載未耜措之於参保介之御間帥三公九
卿諸¶侯大夫躬耕帝籍天子三推公五推卿諸侯九推
反乃執¶爵于太寝三公九卿諸侯大夫皆御命曰勞酒¶
又祭儀曰昔天子為籍田千畆冕而朱紘躬秉耒耜諸
侯¶為籍百畆冕而青紘躬秉耒耜以事天地山川社稷
<pb:KR3k0012_WYG_537-10a>
先公¶醴酪粢盛於是乎取之敬之至也¶
又祭義曰耕籍所以教諸侯之養也¶
又祭綂曰天子親耕於南郊以供粢盛王后蠶於北郊
以¶供冕服天子諸侯非莫耕也王后夫人非莫蠶也身
致其¶誠信而已矣¶
又表記曰天子親耕粢盛俎豆以事上帝故諸侯勤以
輔¶事於天子注言無事而居位食祿是不義而富貴¶
禮記外傳曰籍者借也天子耕千畆但三推發耒三反
<pb:KR3k0012_WYG_537-10b>
而<md:KR3k0012_SBCK_537-6b>¶止借民力治之所耕之榖藏於神倉以供事天地宗
廟神¶祗人鬼之用也天子以身先天下(所以勸/下民也)以建寅
之月而¶郊(此郊即祈/谷之祭)郊而後耕郊用辛日(擇吉/日)而耕用
亥日享先¶農而後籍田¶
國語曰周宣王即位不籍千畆虢文公諌曰夫民之大
事¶在農上帝之粢盛於是乎出民之蕃庶於是乎生是
故稷¶為太官古者太史乗時覛土土氣震發先時九日
太史吿¶稷曰陽氣俱蒸土膏其動稷以告王王即齋宫
<pb:KR3k0012_WYG_537-11a>
百官御事¶王耕一墢¶
漢文帝詔曰夫農天下之本也其籍田朕親率耕以給¶
宗廟粢盛¶
又曰昭帝始元元年上耕於鈎盾弄田(應劭曰昭帝年/九嵗未能親耕)
(帝籍¶鈎盾官者近署/故往試耕為戲弄也)<md:KR3k0012_SBCK_537-7a>¶續漢書禮儀志曰正月始耕有司請行事訖就耕位天
子¶諸侯百官以次耕¶
晉書禮志曰武帝末有司奏古諸侯耕籍百畆躬執耒
<pb:KR3k0012_WYG_537-11b>
以¶奉宗廟社稷勸率農功今諸侯臨國宜依之竟不行¶
又江彪傳曰哀帝即位欲耕籍田彪以禮廢日久儀注¶
不存中興以来所以不立宜停之¶
宋書禮志曰親躬籍田晉武帝太始四年詔曰夫民之
大事¶在農是以古之聖王躬耕帝籍以供郊廟之粢盛
且以訓¶化天下近年以來耕籍於數歩中空有慕古之
名曽無躬¶祀訓農之實而有百里車從之費今脩千里
之制當與羣¶公卿士躬稼穡之艱以帥天下
<pb:KR3k0012_WYG_537-12a>
又曰元嘉二十一年太祖将親耕而其儀久廢使何承
天¶撰定儀注乃下詔曰國以民為本民以食為先古者
從時<md:KR3k0012_SBCK_537-7b>¶脉土以定時功躬耕帝籍敬供粢盛仰瞻前王思
遵令典¶何可量處千畆考績上元佳辰朕當親率百辟
致禮郊甸庶幾¶誠素奨彼斯民¶
又曰籍田皇帝冠通天冠朱紘青介幘衣青紗衮侍中
陪¶乗奉車郎秉轡¶
又曰車駕至籍田侍中跪奏尊降車臨壇大司農跪奏
<pb:KR3k0012_WYG_537-12b>
先¶農已享請皇帝親耕太史令讃曰皇帝親耕三推三
反於¶是羣臣以次耕王公五等開國諸侯五推五反孤
卿大夫¶七推七反士九推九反籍田令率其属耕竟畆
灑種即耰¶
齊書禮志曰永明三年有司奏来年正月二十五日丁
亥¶可祠先農即日輿駕親耕宋元嘉大明以来並用立
春後¶亥日尚書令王儉以為亥日籍田經記無文太學
博士劉¶蔓議禮孟春之月迎春又於是月以元日祈穀
<pb:KR3k0012_WYG_537-13a>
又擇<md:KR3k0012_SBCK_537-8a>¶元辰躬耕帝籍盧植説禮通神辰日日甲至癸也辰
子至亥¶也郊天陽也故以日籍田隂也故以辰隂禮卑後
必居其末¶亥辰之末故記稱元辰注曰吉亥又五行之
説木生於亥亥¶日祭先農又其義也¶
隋書禮志曰北齊籍於帝城東南千畆每嵗正月上辛
後¶吉亥使公卿以一太牢祠先農神農於壇上無配享
祭¶訖親耕¶
唐書曰貞觀三年春太宗親祭先農躬御耒耜籍于千
<pb:KR3k0012_WYG_537-13b>
畆¶之甸晉氏南遷後魏来自雲朔中原分裂又雜以獯
戎¶代厯周隋此禮又廢而今始行之觀者莫不駭躍於
是秘¶書郎岑文本獻籍田頌以美之¶
又曰乾元中耕籍田至於先農之壇因閲耒耜有雕刻
文¶飾者謂左右曰田器農人執之在於朴素豈貴文飾
乎乃<md:KR3k0012_SBCK_537-8b>¶命撤之¶
又曰儀鳳二年春上親耕籍田於東郊禮畢作籍田賦
以¶示羣臣
<pb:KR3k0012_WYG_537-14a>
又曰開元二十二年正月上親耕於洛陽東門外諸儒
奏¶議以為古者耦耕以一撥為推今用牛耕宜以一歩
為¶推及親籍太常告三推禮畢上曰朕憂人知勤勞俯
同九¶推而止自是公卿以下皆過於古¶
五經要義曰天子籍田千畆以供上帝之粢盛當孟春
啟¶蟄即郊之後身率公卿大夫而親耕焉所以先百姓
而致¶孝敬¶
説文曰帝耤千畆使民如借故謂之耤從耒借聲
<pb:KR3k0012_WYG_537-14b>
應劭漢官儀曰天子東耕之日率三公九卿戴青幘服
青¶衣載青旂駕倉龍往出種天子升壇公卿耕訖天子
耕<md:KR3k0012_SBCK_537-9a>¶於壇舉耒三¶而已
應劭漢官儀曰天子升壇公卿耕訖嗇夫下種凡稱籍
田¶為千畆亦曰帝籍亦曰耕籍亦曰東耕亦曰親耕亦
曰王¶籍¶
六典曰凡籍田所收九榖納於神倉以供粢盛五齊三
酒¶之用若有餘及穰稾供飼犧牲焉
<pb:KR3k0012_WYG_537-15a>
又曰兩漢及魏晉並有其禮過江草創未暇至宋始有
之也¶
黄瓊上書曰先農之禮所宜躬親以迎春和以致時雨¶
論衡曰立春東耕為土象人男女各秉二耒鋤或立土
牛¶象人土中未必能耕也從氣應時示率下也¶
東京賦曰躬三推於天田脩帝籍之千畆¶
繆襲許昌宫賦曰太和六年春上既躬耕帝籍發趾乎
千¶畆以帥先萬國乃命羣牧守相述職班教順陽宣化
<pb:KR3k0012_WYG_537-15b>
蒸黎<md:KR3k0012_SBCK_537-9b>¶允示訓徳歌功觀事樂業是嵗甘露䧏黄龍見海
外有¶克捷之師方内有豐穣之慶農有餘粟女有餘布
遐逖来¶享殊俗内附穆乎有太平之風¶
潘岳籍田賦曰伊晉之四年皇帝親率羣后籍於千畆
之¶甸禮也於是乃使甸師清畿野廬掃路封人壝宫掌
舍設¶枑青壇蔚其嶽立翠幙黯以雲布結崇基之靈趾
啟四塗¶之廣阼¶
任豫籍田賦曰瞻望圭景咫尺三川緬彼常籍百有餘
<pb:KR3k0012_WYG_537-16a>
年¶
曹植籍田論曰春耕籍田郎中令侍寡人焉顧而告之¶
曰營疇萬畆厥田上上經以大陌帶以横阡竒栁夾路
名¶果被園牢農實掌是謂公田此寡人之封疆也¶
　
　
　
　
<pb:KR3k0012_WYG_537-16b>
　
　
　
　
　
　
　
　太平御覽卷五百三十七
