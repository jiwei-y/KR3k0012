# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:09.604739
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 208
#+PROPERTY: FILE SB11n0727-208太平御覽-卷之二百八.
<pb:KR3k0012_SBCK_208-1a>¶
太平御覽卷第二百八¶
　職官部六¶
　　　司徒下　司空¶
　　　　　司徒下¶
晉書曰王渾字&KR0007;冲遷司徒仍加兵渾以司徒文官主吏¶
不持兵持兵乃吏屬絳衣自以非是舊典皆令皂服論者¶
羙其謙而識體¶
又曰石苞爲司徒奏州郡農桑未有賞罰之制冝遣&KR0122;屬¶
循行皆當均其土冝舉其殿最然後黜陟焉詔曰農殖者¶
爲政之夲有國之大務也雖欲安民興化不先冨而教之¶
其道無由而至今四海多事軍國用廣加承征役之後屬¶
有水旱之患倉庫不充百姓無積稼穡樹藝司徒掌之今¶
雖登論道然經國立政唯時所急故陶唐之丗稷官爲重¶
<pb:KR3k0012_SBCK_208-1b>¶
今司徒位當其任有毁家紓國乾乾匪躬之志其使司徒¶
督察州郡播殖其増置&KR0122;屬十人聽取王官更練事業者¶
苞在位稱爲忠勤帝每委任焉¶
又曰何劭曽之子也永康初遷司徒趙王倫&KR0434;位及三王¶
交爭劭以軒冕而遊其間無怨之者¶
又曰何曽字頴考以太保侍中領司徒曽固讓詔曰司徒¶
舊丞相之職自古及今揔論人物化治之夲以君&KR0042;道故¶
選於衆而復盤桓非所聞也¶
又曰魏舒爲司徒不持激厲不課人短陳留周震爲諸府¶
所辟書旣下公輒亡僉號震曰殺公&KR0122;舒辟之果無患¶
又曰王戎代王渾爲司徒髙選長史西曹&KR0122;委任責成戎¶
形&KR0250;短陋而目明徹威儀不足常畜馬轝無日不岀親&KR0011;¶
之亡無不弔也常以象牙笇晝夜笇計家財遠及田牧性¶
<pb:KR3k0012_SBCK_208-2a>¶
又至儉不能善自奉飬財不出外天下之人謂之膏肓之¶
病¶
又曰山濤爲司徒固辭勑斷表卧加章綬曰豈可以垂没¶
之年汙宦乎逕出歸家¶
又曰魏舒字陽元爲司徒年過致仕有遜讓意而無居宅¶
乃漸以俸秩之餘爲第一所舒素爲人先行而後言故未¶
曾語親踈言當遜位九年正月整法服入殿朝㑹罷逕還¶
奉送章綬内外莫有知舒此情者¶
曹嘉之晉紀曰王戎再至司徒委事&KR0122;屬乗小馬從便門¶
出見者不知是台司也¶
晉諸公讃曰司徒&KR0019;祗疾遜位不許板轝上殿¶
晉中興書曰劉隗從兄疇字王喬有重名司空蔡謨每歎¶
曰若使劉王喬得南渡司徒公之羙選也¶
<pb:KR3k0012_SBCK_208-2b>¶
又曰蔡謨字道明遷司徒謨固讓曰若我作司徒將爲後¶
代哂義不敢拜詔數十下謨章表十餘上陳以疾篤帝臨¶
軒自朝至申而徴不至公卿以蔡公慠無人臣之禮奏送¶
謨廷尉謨率子弟詣闕稽顙詔免爲庶人¶
齊職儀曰司徒品秩冠服同丞相郊廟服冕同太尉漢哀¶
帝從朱愽議始置三司改丞相爲大司徒以孔光爲之魏¶
以華歆爲之¶
北齊書曰孫騰初北境亂騰亡一女及貴推訪不得疑其¶
爲人婢及爲司徒婢訴良者皆免之願免千人兾得其女¶
神武知之大怒遂解司徒¶
隋書曰王&KR0105;爲大司徒&KR0171;威立議以爲户口滋多民田不¶
贍欲減功臣之地以給民&KR0105;奏曰百官者歷丗勲賢方蒙¶
爵土一旦削之未見其可如臣所慮正恐朝臣功徳不建¶
<pb:KR3k0012_SBCK_208-3a>¶
何患民田有不足上然之竟寢威議¶
唐書曰大和四年守司徒裴度上表辭&KR0125;命言臣此官巳¶
三度受&KR0125;有靦顔目從之¶
九州春秋曰靈帝賣官廷尉崔烈入錢五百万以買司徒¶
烈子均亦有時名烈問曰吾作公天下人謂何如對曰大¶
人少有髙名不謂不當爲公今登其位海内嫌其銅臭烈¶
舉杖擊之均走烈曰子授父撾而走可謂孝乎均曰舜之¶
事父小杖則受大杖而走不䧟父於不義烈曰尓以吾爲¶
瞽叟耶¶
華陽國志曰自建武之後羣儒修業開案圖緯漢之宰相¶
當出坤郷於是司徒李公屢登七政太傅于堅弈代論道¶
荀氏家傳曰組字大章中宗爲晉王時將徴爲司徒問太¶
常賀循循曰組舊望清重勤勞顯著遷訓五品以統人倫¶
<pb:KR3k0012_SBCK_208-3b>¶
實充人望詔以組爲司徒¶
江氏家傳曰江統字應元時太&KR0019;從事中郎&KR0067;子嵩以風¶
韻見重亦雅敬君德每云當今可以居司徒允民望者江¶
生其人也¶
管子曰昔者黃帝得祝融辨南方故使爲司徒¶
符子曰魯侯欲以孔子爲司徒將召三桓而議之乃謂左¶
丘明曰寡人欲以孔丘爲司徒而授以魯政焉寡人將欲¶
詢諸三子左丘明曰孔丘聖人與夫聖人在政過者離位¶
焉君雖欲謀其罪弗合乎魯侯曰吾子奚以知之丘明曰周人¶
有愛裘而好珍羞欲爲千金之裘而與狐謀其皮欲具少¶
牢之珍而與羊謀其羞言未卒狐相率逃於重丘之下羊¶
相呼藏於&KR0055;林之中故周人十年不制一裘五年不具一¶
牢何者周人之謀失之矣今君欲以孔丘爲司徒召三桓¶
<pb:KR3k0012_SBCK_208-4a>¶
而議之亦以狐謀裘與羊謀羞哉於是魯侯遂不與三桓¶
謀而召孔丘爲司徒¶
典略曰契爲司徒百姓和親夔主賔客逺人畢至¶
蔡邕中鼎銘序曰惟建寜四年春三月進公登于王前廷¶
乃制詔曰其以司空橋&KR0007;爲司徒公拜稽首三讓然後受¶
命¶
曹植輔臣論曰辨&KR0054;通幽見&KR0019;異度德實充塞于內知謀¶
從横於外解疑釋滯剖散盤結者主司徒¶
荀朂荅詔曰咸寜四年司徒何曽遷太宰詔問勗司徒處¶
當得人副逺近之望并治事見才誰可也朂表三公具瞻¶
之望誠不可用非其人昔魏文帝用賈詡爲公孫權&KR0015;之¶
尚書令李胤忠亮髙㓗應處台輔¶
朱謝莊爲北中郎謝兼司徒章曰臣聞爕理隂陽夤亮天¶
<pb:KR3k0012_SBCK_208-4b>¶
地弗惟其官無人則闕司徒掌敷五典職擾兆民豈悟乾¶
靈罔遺光渥方闡不次之任殊絶蕃岳豈可權尸三事假¶
備六符慙震周廻顧歩交悸¶
　　　　　司空¶
尚書曰舜曰咨四岳有能&KR0108;庸熈帝之載(奮明也/載成也)僉曰伯¶
禹作司空帝曰俞咨禹女平水土惟時懋哉(帝曰然嗟禹/女有平水災)¶
(之功惟是勉之/哉遂委以政也)¶
又曰司空掌&KR0022;土居四民時地利(冬官卿主國空亡以居/士農工啇四民使順天)¶
(時分地/利也)¶
禮記王制曰司空執度度地(司空冬官卿掌&KR0022;/事者也度丈尺也)量地逺近¶
(制邑井/之處也)興事任力(事謂築/邑宿市)¶
春秋昭四年曰爽鳩氏司空也¶
續漢志曰司空爲冬官掌&KR0022;事凡營城起邑復溝洫修墳¶
<pb:KR3k0012_SBCK_208-5a>¶
防之事則議其利建其功四方水土功課歳盡則奏其殿¶
最而行賞罰凡國有大造大疑諌諍與太尉同¶
春秋元命苞曰危東六星兩兩而比曰司空主水金木守¶
之天下憂水¶
韓詩外傳曰山陵崩陁川谷不通五榖不殖草木不茂則¶
責之司空¶
尚書大傳曰溝瀆擁遏水爲民害田廣不墾則責之司空¶
尚書形德放曰禹長於地理水泉九州得括象圖故堯以¶
爲司空¶
家語曰度量不審舉事失理都鄙不修財物失所曰貧貧¶
則飭司空(飭謂/整攝)¶
又曰魯定公以孔子爲司空乃別五土之性(五土山林川/澤丘陵墳衍)¶
(原隰/也)而物其所生之冝咸得厥所¶
<pb:KR3k0012_SBCK_208-5b>¶
漢書曰成帝綏和元年始更名御史大夫曰大司空(初改/爲司)¶
(空議者又以縣道官有獄司空故復/加爲大司空亦所以别大小之文)¶
又曰彭宣字子佩爲大司空而王莽爲大司馬專權宣上¶
書曰三公鼎足承君一足不任則覆亂羙質臣老病願上¶
印綬¶
又曰何武字君卿爲司空事後母不篤詔以其舉措煩碎¶
不合衆心孝聲不聞惡名流行其上大司空印綬遂&KR0125;免¶
之¶
東觀漢記曰杜林代張純爲大司空務於無爲第五倫爲¶
司空奉公不撓言事無所依違¶
後漢書曰王梁初爲野王令丗祖議選大司空而赤伏符¶
曰王梁主衛作&KR0007;武帝以野王衛之所徙(史記曰衛文君/自濮陽徙於野)¶
(王)&KR0007;武水神之名司空水土之官也於是擢拜梁爲大司¶
<pb:KR3k0012_SBCK_208-6a>¶
空¶
又曰竇融拜兾州牧十餘日又遷大司空融自以非舊臣¶
一旦入朝在功臣之右召㑹進見容貌辭氣卑㳟巳甚帝¶
以此愈親厚之¶
又曰陳寵爲司空府故事以計吏至時自以下皆屬籍不¶
通賔客以防交&KR0028;寵去籍通客以明無所不受論者大之¶
又曰張&KR0108;字穉通父純臨終勑家丞曰司空無功於時猥¶
&KR0170;爵土身死之後勿議傳國&KR0108;兄根少&KR0013;病光武詔&KR0108;嗣¶
爵&KR0108;稱純遺勑固不肯受帝以&KR0108;違詔勑収下獄&KR0108;惶怖¶
乃襲¶
又曰第五倫章帝立徴拜司空奉公不橈言議果決後自¶
陳老病以二千石禄俸終厥身¶
續漢書曰張&KR0108;爲司空時歳災旱祈雨不應乃上表即時¶
<pb:KR3k0012_SBCK_208-6b>¶
引見復口陳時政之冝帝召太尉司徒幸洛陽獄録囚徒¶
大雨三日¶
華嶠後漢書曰第五倫雖峭直然常以中興巳來二主好¶
吏化俗尚苛刻政化之夲冝先以寛和及爲三公值章帝¶
長者多恕屢有善政倫上䟽褒稱盛羙因以勸成德風也¶
又曰伏恭爲太僕常臨辟雍於行禮中拜恭爲司空儒者¶
以爲榮¶
&KR0061;宏後漢紀曰第五倫爲司空有人與倫千里馬者倫雖¶
不取每三公有所選舉倫心不忘也然亦終不用¶
漢官解詁曰下理坤道上和乾光謂之司空¶
魏志曰景初元年司徒司空並&KR0409;散&KR0016;侍郎孟康曰夫宰¶
相者天下之所瞻效誠冝得秉忠履正夲德伏義之士足¶
爲海內所師表者竊見司&KR0032;校尉崔林禀自然之正性體¶
<pb:KR3k0012_SBCK_208-7a>¶
髙雅之&KR0042;量論其所長以比古之人忠直不回則史魚之¶
儔也清儉守約則季文之疋也遂爲司空封安陽亭侯三¶
公封列侯自林始也¶
又曰徐邈拜司空歎曰三公論道之官無其人則&KR0409;豈可¶
以老病忝之哉固辭不受¶
晉書曰裴秀爲司空刪定官制損益多善當禪代之際揔¶
納言之要其所裁當禮無違者又案禹貢山川地名古有¶
今無者皆隨事注列作禹貢地域圖十八篇事成奏上藏¶
於祕府秀在位四年爲當丗名公¶
又曰鄭袤字林叔爲司空天子臨軒遣就第拜授袤謂使¶
曰魏以徐景山爲司空徐公曰三公上應天心苟非其人¶
實傷和氣固辭見許¶
晉起居注曰武帝太始七年詔光禄大夫鄭袤體行純正¶
<pb:KR3k0012_SBCK_208-7b>¶
履道冲粹退有清和之風進有素絲之節冝齊三階之曜¶
&KR0024;衮職之闕明弼朕躬匡其不逮其以袤爲司空¶
晉中興書虞玩字士瑶王道郄鑒&KR0067;亮相繼薨遷玩爲司¶
空給羽林四十人玩比陳讓不聽旣拜歎息謂賔客曰以¶
我爲三公是天下無人矣談者以玩爲知言¶
齊職儀曰司空品秩官服同太宰舜以禹爲司空成王以¶
毛公爲司空宋以武公之諱改司空爲莫敖秦置御史大¶
夫省司空¶
後魏書曰伊馥拜司空及爲三公清約自守爲政舉大綱¶
而已不爲苛碎¶
後周書曰冬官謂之大司空卿掌&KR0022;事以五材九範之徒¶
佐皇帝富&KR0022;國大祭祀行灑掃廟社四望則奉豕牲¶
唐書曰天寳十三載&KR0125;楊國忠爲司空其日雨土¶
<pb:KR3k0012_SBCK_208-8a>¶
五代史唐書曰清㤗二年制以前同州節度使馮道爲守¶
司空時議以自隋唐已來三公無職事自非親王不&KR0106;置¶
於宰臣爲加官無單置者道在相位時帶司空及罷鎭未¶
命官議者不練故事率意行之及制出言議紛然或云便¶
可綜中書門下事或云湏&KR0125;開府及就列無故事乃不就¶
朝堂叙班臺官兩省官入就列方入宰臣退踵後先退及¶
晉天福中以李鏻爲司徒周廣順&KR0004;以竇貞固爲司徒&KR0171;¶
禹珪爲司空遂以爲例議者不復有云¶
華陽國志曰趙瑶字元珪拜扶風太守未之郡司空張温¶
謂曰第五伯魚從蜀郡爲司空今掃吾第以待足下¶
荀氏家傳曰荀爽字慈明董卓徴公公到府三日䇿拜司¶
空爽起巖穴九十五日而爲台司丗人號爲白衣登三公¶
又曰顗爲司空文帝平蜀議復五等表魏朝使公定禮儀¶
<pb:KR3k0012_SBCK_208-8b>¶
中護軍賈充正法律尚書僕射裴秀議官制公遂刪定舊¶
文行正式爲一代之典書成奏藏於祕府其服色旗幟法¶
駕之式禮樂犧牲柴燎之典&KR0073;禘遷毀配食之制及於明¶
堂辟雍之儀皆公所議定朝廷歸其美公旣爲台輔德望¶
清重加以留心禮教以年&KR0132;多疾不數朝見詔使侍中任¶
愷諮問政化所冝行否¶
又曰蕃字大堅爲司空劉琨表於太子曰司空荀蕃朝廷之¶
舊臣弈丗忠勤乃心皇家具瞻之望唯蕃而巳冝増位號¶
授分陜之重永令臣等有所慿准¶
白虎通曰司空主土不言土而言空空尚主之況於實乎¶
環濟要略曰冬官司空掌&KR0022;事營城郭都邑立社稷宗廟造¶
宫宅器械監百工¶
典略曰禹爲司空披九山通九澤決九川定九州使各以¶
<pb:KR3k0012_SBCK_208-9a>¶
其職來貢¶
&KR0019;子曰荀仲豫稱禹十二爲司空¶
丗論曰諸葛誕爲鎮東將軍都督楊州司馬文王秉政徴¶
誕爲司空書至誕曰我當在王文舒後今便爲司空不遣¶
使者出賫書使以兵付樂綝此必綝所爲乃將左右數百¶
人至楊州州人欲閉門誕叱之曰卿非我故吏耶逕入綝¶
逃上樓就斬之¶
齊孔稚珪爲王敬則讓司空表曰故李通豪贍以親寵登¶
用王基才勇以聲華入選先帝擢臣以榮華陛下申臣以¶
富貴遂得北帶五州東跨六郡内亞三鼎外齊四岳蟬佩¶
之映則左右交暉&KR0027;組之華則縱横吐曜輕輪徐動則劒¶
&KR0016;如雲飛蓋暫停則歌鍾成列樅金龍吹鬱其前鳴笳鳯¶
管疊其後鄧禹若不遭漢光則南陽之&KR0122;史微臣若不逢¶
<pb:KR3k0012_SBCK_208-9b>¶
明聖則&KR0012;城之戍客豈可加以正台之席登以論道之&KR0009;¶
啓黃扉而爕五緯躡青帷而調四序¶
梁劉孝儀爲臨川王解司空表曰臣以庸薄謬竊隆重職¶
班三事任揔六條衣衮坐槐旣闕論道駝傳憇棠尤慙爲¶
政而俯司土地仰爕隂陽折撓之譏巳彰愆伏之咎爰著¶
今水蜧不躍旱魃爲灾山無薈蔚雲成煙火陛下曲&KR0059;未¶
垂䇿免臣職是當於何逃責乞責降兹台歩恊此天人¶
太平御覽卷第二百八¶
