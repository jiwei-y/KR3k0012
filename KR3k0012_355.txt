# -*- mode: mandoku-view -*-
#+TITLE: 太平御覽
#+DATE: 2015-09-23 10:14:02
#+PROPERTY: LASTPB  <md:KR3k0012_SBCK_354-1a>
#+PROPERTY: JUAN 356

¶
<md:KR3k0012_SBCK_355-1a>¶
<pb:KR3k0012_WYG_355-1a>
欽定四庫全書
　太平御覽卷三百五十五¶
　　　　　　　　　　　　宋　李昉等　撰
　　兵部八十六¶
　　　甲上¶
釋名曰鎧猶塏塏堅重之言也或謂之甲似物孚甲以
自¶禦也
廣雅曰函甲介鎧也
<pb:KR3k0012_WYG_355-1b>
說文曰鎧甲也銲(音/翰)臂鎧也錏(音/雅)頸鎧也¶
世本曰杼作甲(宋衷曰少康之子/也甲鎧也墨子同)¶
書曰惟口起羞惟甲胄起戎(孔安國曰甲鎧也言/不可輕教令易用兵)¶
又曰魯侯伯禽都曲阜徐戎並興公曰善&KR1600;乃甲胄敿
乃¶干
易說卦曰離為甲胄¶
詩曰小戎美襄公也備其兵甲以討西戎西方戎疆也
征¶伐不休國人則矜其甲婦人能問其君子焉
<pb:KR3k0012_WYG_355-2a>
又曰叔于田刺莊公也叔處于京繕甲治兵以出于田
國<md:KR3k0012_SBCK_355-1b>¶人說而歸之¶
又曰清人在彭駟介旁旁(介胄/也)¶
又曰豈曰無衣與子同裳王于興師脩我甲兵與子皆行¶
禮記曰介胄則必有不可犯之色¶
又曰介者不拜(言失/容也)¶
又曰獻甲者執胄¶
又曰甲若有以前之則執以將命無以前之則櫜袒奉
<pb:KR3k0012_WYG_355-2b>
胄¶(鄭𤣥曰甲鎧也有以前之謂他贄幣也櫜鎧/衣也胄兠牟也袒其衣出墨鍪以致命也)¶
又曰國家靡弊則車不彫幾甲不組縢食器不刻鏤君
子¶不履絲履馬不常秣¶
又曰賔牟賈侍坐於孔子言及武樂孔子曰武王克殷
濟¶河而西車甲衅(許靳/切)而藏之府庫而弗復用然後天
下知¶武王不復用兵也<md:KR3k0012_SBCK_355-2a>¶又曰君子耻服其服而無其容耻有其容而無其辭耻
有¶其辭而無其德是故君子端冕則有敬色甲胄則有
<pb:KR3k0012_WYG_355-3a>
不可¶辱之色(言色稱/其服也)¶
又曰儒有忠信以為甲胄禮義以為干櫓戴仁而行抱
義¶而處雖有暴政不更其所自立有如此者(甲鎧也干/櫓者大小)
(楯/也)¶
周禮曰司甲下大夫二人中士八人(甲今時鎧也司/其甲戈楯官也)¶
又曰燕之無函也非無函也夫人而能為函也(鄭𤣥曰/以言燕)
(地之¶人皆能作是噐不湏國工/也燕近強胡胡習作甲胄也)¶
又曰函人為甲犀甲七屬兕甲六屬合甲五屬(屬讀如/藿詿之)
<pb:KR3k0012_WYG_355-3b>
(謂上¶旅下旅扎續之數也革堅者扎長鄭司農/云合甲胄革裏肉但取其表合以為甲也)犀甲壽百
年兕¶甲壽二百年合甲壽三百(鄭𤣥曰革堅/者支乆也)凡為甲必
先為容¶(服者之形容鄭司/農云容謂象武也)然後制革(裁扎之/廣柔也)權其上旅
與其下旅¶重而若一(鄭司農云上旅謂要以/上也下旅謂要以下也)以其長為
之圍(圍謂比/要廣厚)<md:KR3k0012_SBCK_355-2b>¶凡甲鍜不贄則不堅已敝則撓(鄭司農云/鍜鍜革也)
(贄謂質也鍜革太熟/則革敝旡¶強撓曲也)¶
左傳曰鄭武公娶于申曰武姜生莊公及共叔叚莊公
即¶位使叚居京謂之京城太叔後太叔治甲兵具卒乘
<pb:KR3k0012_WYG_355-4a>
將襲¶鄭夫人將啟之公聞其期命子封帥車二百乘以
伐京¶
又曰狄伐衛衛懿公好鶴鶴有乘軒者將戰國人受甲
者¶皆曰使鶴鶴實有祿位余焉能戰¶
又曰楚成王欲黜太子商臣其師潘崇曰能行大事乎
曰¶能以宫甲圍成王(杜預曰太/子宫甲也)¶
又曰晉秦師至河曲秦軍掩晉上軍趙穿追之不及返
怒¶曰裹糧坐甲固敵是求敵至不擊將何俟焉乃以其
<pb:KR3k0012_WYG_355-4b>
屬出¶
又曰宋華元獲于鄭逃歸後宋城華元為植廵功(植將/主也)
城¶者謳曰睅其目皤其腹棄甲而復(睅大目皤大腹/棄甲謂亡師也)于
思于<md:KR3k0012_SBCK_355-3a>¶思棄甲復來(于思鬚/多貎)使其驂乘謂之曰牛則有皮
犀兕尚¶多棄甲則那(那猶/何也)役人曰縱有其皮丹漆若何¶
又曰晉侯飲趙盾酒伏甲將攻之其右提彌明知之趨¶
登曰臣侍宴過三爵非禮也遂扶以下公嗾夫獒焉明
摶¶而殺之盾曰棄人用犬雖猛何為鬭且出提彌明死
<pb:KR3k0012_WYG_355-5a>
之¶
又曰晉楚戰於邲楚王乗左廣以逐趙旃趙旃棄車而走¶
林屈蕩搏之得其甲裳¶
又曰齊晉陳於鞍齊頃公曰余姑剪㓕此而朝食(姑且/剪盡)
不¶介馬而馳之晉郄克傷於矢曰余病張侯曰擐甲執
兵固¶即死也(擐貫也/即就也)病未及死吾子勉之¶
又曰使吕相絶秦曰文公躬擐甲胄䟦履山川征東之
諸¶侯虞夏商周之𦙍而朝諸秦
<pb:KR3k0012_WYG_355-5b>
又曰晉楚戰於鄢陵潘尩之子黨與養由基蹲甲而射
之<md:KR3k0012_SBCK_355-3b>¶徹七札(蹲聚也一/發達七札)以示王曰王有二臣如此何憂於
戰也¶
又曰晉胥童夷羊五帥甲八百將攻郄氏長魚矯請無
用¶衆既殺三郄胥童以甲刼欒書中行偃於朝矯曰不
殺二¶子憂必及君公曰一朝而尸三卿余不忍也¶
又曰楚子重伐吳為簡之師(簡選/練也)克鳩兹至于衡山使
鄧¶廖帥組甲三百被練三千(馬融曰組甲組為甲裏公/族所服被練為裏甲者所)
<pb:KR3k0012_WYG_355-6a>
(服杜預曰¶組甲成/組文被練練袍也)以侵吳吳人要而擊之獲鄧廖其能
免者組¶甲八十被練三百而已¶
又曰宋災樂喜為司城以為政使皇鄖命校正出馬工
正¶出車備甲兵¶
又曰諸侯會柤遂伐偪陽狄彌建大車之輪而䝉之以
甲¶以為櫓(杜預曰狄彌魯人也/䝉覆也櫓大楯也)左執之右㧞㦸成一隊
(百人/為隊)¶
又曰鄭子孔之為政也專國人患之乃討西宫之難(尉/止)
<pb:KR3k0012_WYG_355-6b>
(等作<md:KR3k0012_SBCK_355-4a>¶難於西宫/子孔知而不言)子孔當罪以其甲及子革子良氏之甲
守(以自/¶守)子展子西率國人伐之殺子孔而分其室¶
又曰欒盈帥曲沃之甲因魏獻子以晝入絳¶
又曰崔杼稱疾不視事莊公問崔子(問/疾)遂從姜氏侍人
賈¶舉止衆從者而入閉門(為崔子/閉公也)甲興公登臺而請弗
許請¶自刄於廟弗許遂殺之¶
又曰楚蒍掩為司馬子木使庀賦數甲兵(閱/也)數賦車籍¶
馬(籍疏其毛色歳/齒以備軍用)賦車兵(車兵/甲士)徒甲(步/卒)甲楯之數(使噐/仗冇)
<pb:KR3k0012_WYG_355-7a>
(常/數)¶既成以授子木禮也¶
又曰鄭伯有嗜酒為窟室而夜飲酒擊鐘焉子晳以駟
氏¶之甲伐而焚之伯有奔雍梁(雍梁/鄭也)聞子皮之甲不與
攻已¶喜曰子皮與我矣晨自暮門之竇入駟帶率國人
攻之伯¶有死於羊肆<md:KR3k0012_SBCK_355-4b>¶又曰諸侯將盟於宋西門之外楚人衷甲(甲在衣中欲/因會攻擊)
伯¶州犁固請釋甲
子木曰晉楚無信久矣事利而已苟得志焉焉用¶有信太宰
<pb:KR3k0012_WYG_355-7b>
(伯州/犂也)告人曰令尹將死矣¶
又曰鄭徐吾犯之妺美公孫楚聘之(楚子/南也)公孫黑又使
強¶委禽焉子南戎服入左右射超乘而出女自房¶觀之
曰子晳信美矣抑子南夫也適子南氏子晳怒既櫜甲
以見¶子南欲殺之而取其妻子南擊之子晳傷而歸¶
又曰楚靈王伏甲饗蔡靈侯醉而殺之刑其士七十人公¶
子弃疾帥師圍蔡(傳言楚/无道也)¶
又曰齊子尾卒子旗欲治其室(子旗季施也欲并/治子尾之家政)殺梁
<pb:KR3k0012_WYG_355-8a>
嬰¶(梁嬰子/尾家臣)而主子良氏之宰(子梁子尾之子高蠆/也子旗為子良主宰)其臣
曰孺¶子長矣(孺子謂/子良也)而相吾室欲無我也授甲將攻之
桓子善¶於子尾亦授甲將助之或告於子旗子旗不信
則數人告<md:KR3k0012_SBCK_355-5a>¶將徃又數人告於道遂如陳氏桓子將出走
聞之而還(還子/¶根室)遊服而逆之(去戎備有宫/遊戲之服)請命(問桓子/所至也)
對曰聞彊氏授¶甲將攻子子聞諸乎曰弗聞曰子盍亦
授甲無宇請從¶¶
又曰齊惠欒高氏皆嗜酒(欒高二族皆/出惠公也)信内多怨彊於
<pb:KR3k0012_WYG_355-8b>
陳¶鮑氏而惡之夏有告陳桓子曰子旗子良將攻陳鮑
氏遭¶子良醉而騁(欱及子良醉故/馳告鮑文子也)遂見文子(文子國/鮑也)則
亦授甲¶矣使視二子(二子子/旗子良)則皆將飲酒桓子曰彼雖
不信(彼傳/言也)¶聞我授甲則必逐我及其飲酒也先伐諸陳
鮑方睦遂伐¶欒髙氏欒施髙強來奔¶
又曰晉荀躒如周籍談為介王曰闕鞏之甲武所以尅
商¶也唐叔受之以處參墟匡有戎狄¶
又曰魯昭公伐季平子叔孫氏之司馬鬷戾言於其衆
<pb:KR3k0012_WYG_355-9a>
曰<md:KR3k0012_SBCK_355-5b>¶凡有季氏與無於我孰利皆曰無季氏是無叔孫氏
也鬷¶戾曰然則救諸帥徒以徃䧟西北隅以入(䧟公/闕也)公
徒釋甲¶執氷而踞(言無/戰心)遂逐之(逐公/徒也)公遜于齊¶
又曰吳子光伏甲於窟室而享王僚(掘地/為室)王使甲坐於
道¶及其門(坐道邊/至光門)門階戸席皆王親也¶專諸抽劍刺王
鈹交於胸
又曰郤宛直而和令尹子常賄而信讒費無極譛郤宛¶
謂子常曰子惡欲飲子酒(子惡/郤宛)又謂子惡令尹欲飲酒
<pb:KR3k0012_WYG_355-9b>
於子¶氏無極曰令尹好甲兵子出之吾擇焉(擇取以/進也)取
五甲五¶兵曰寘諸門令尹至必觀之而從以酬之(曰無/極辭)
及饗日帷¶諸門左(張帷列兵/甲其中)無極謂令尹曰吾幾禍子
子惡將為子¶不利甲在門矣子必無徃令尹使視郤氏
則有甲焉不徃¶遂令攻郤氏之族黨¶
又曰齊伐晉夷儀東郭書讓登犂彌從之書與王猛息
(將登<md:KR3k0012_SBCK_355-6a>¶而/休息)猛曰我先登書斂甲曰曩者之難今又難焉(斂/甲)
(起欲/擊之)猛¶笑曰吾從子如驂之靳註靳車中馬也疏靳
<pb:KR3k0012_WYG_355-10a>
是當胷之皮也猛不敢與書爭故言已之從書若驂馬之
隨靳也¶
又曰齊伐魯孟孺子泄帥右師(孺子孟懿子/之子武伯也)顔羽御邴¶
洩為右(三子孟/氏臣)冉求帥左師管周父御樊遲為右季氏
之甲¶七千冉有以武城人三百為已徒卒老㓜守宫次
于雩門¶之外(南城/門也)五日右師從之及齊師戰于郊師獲
甲首八十(冉求/¶所得)齊人不能師¶
又曰哀公會吳子伐齊甲戌戰于艾陵展如敗高子國
<pb:KR3k0012_WYG_355-10b>
子¶敗胥門巢王卒助之大敗齊師獲革車八百乗甲首
三千¶以獻于公(公以兵從/故以勞公)¶
又曰吳王夫差敗越于夫椒遂入&KR1724;越子以甲楯五千
保¶于會稽¶
又曰孔文子將攻大叔氏訪于仲尼仲尼曰俎豆之事<md:KR3k0012_SBCK_355-6b>¶則嘗聞之矣甲兵之事未之聞也退命駕而行¶
又曰侯犯以郈叛武叔懿子圍郈弗克駟赤謂侯犯日旦¶
盍多舍甲於子之門以備不虞侯犯曰諾乃命舍甲焉
<pb:KR3k0012_WYG_355-11a>
侯¶犯請易於齊齊有司觀郈將至駟赤使周走而呼曰
齊師¶至矣郈人大駭介侯犯之門甲以圍侯犯¶
又曰晉周綽射殖綽(齊大/夫)中肩兩矢夾脰曰止將¶為三
軍獲不止將取其𠂻乃弛弓而縛郭最皆衿甲面縛¶
公羊曰成元年始作丘甲何以書譏何譏爾譏始丘使
也¶(何休一解曰四井為邑四邑為丘/甲鎧也幾始使丘民丘甲鎧也)¶
周書曰年不登甲則纓縢宫室不容¶
戰國䇿曰陘山之事趙且與秦伐齊齊王懼蘇代為齊
<pb:KR3k0012_WYG_355-11b>
獻¶書穰侯曰臣聞徃來者之言曰秦且益起甲兵四萬
人以¶伐齊臣竊必之弊邑之王曰秦王明而熟於計穰
侯智而<md:KR3k0012_SBCK_355-7a>¶習於事必不益趙甲兵以伐齊也¶
國語曰晉平公射鴳不死使堅衰持之逸公怒拘將殺
之¶叔向聞之曰君必殺之昔吾先君唐叔射兕于徒林
殪以¶為大甲今君射鴳不死搏之不得是揚吾君之耻
也¶¶
又曰勾踐云今夫差衣水犀之甲者億有三千(水犀/獸名)不
<pb:KR3k0012_WYG_355-12a>
患¶其志行之少耻也而衆之不足也¶
史記曰晉趙&KR0008;取晉陽之甲以逐荀寅與士吉射君側
之¶惡人也¶
漢書曰甲不堅密與袒裼同此將不省兵之禍也¶
又曰周亞父曰介胄之士不拜以軍禮見天子為之動
容¶
又曰魏氏武卒衣三屬之甲手操二石之弩負矢五十¶
後漢書曰朱浮被彭寵攻懷懼上䟽曰今秋稼已熟復
<pb:KR3k0012_WYG_355-12b>
為<md:KR3k0012_SBCK_355-7b>¶漁陽所掠百姓皇皇無所繫心三河冀州曷足傳後伏見
張豐狂悖奸黨曰增連年拒守吏士疲勞甲¶胄生蟣虱
弓弩不得弛¶
又曰曹操攻袁尚袁尚曰我鎧甲不精故前為曹操所
敗¶
東觀漢記曰祭遵薨賜朱輪容車遣校尉教騎士四百
人¶被𤣥甲¶
又曰將軍劉尚擊武陵没議復遣將馬援年六十二自
<pb:KR3k0012_WYG_355-13a>
請¶曰臣尚能被鎧上馬光武試焉既上馬據鞍左右顧
眄上¶曰矍鑠哉是翁也¶
又曰劉盆子與丞相二十餘萬人詣宜陽降光武積兵
甲¶於宜陽城西髙與熊耳山等¶
魏志曰景元平肅慎國獻皮骨鐵雜鎧二十領¶
又東夷傳曰漢時夫餘王葬用王甲常以付𤣥莬郡王¶
死則迎取公孫淵誅得之𤣥莵庫<md:KR3k0012_SBCK_355-8a>¶晉書曰桓伊為江州刺史卒初伊有馬步鎧六百領預
<pb:KR3k0012_WYG_355-13b>
為¶表令死乃上之表曰臣過&KR0170;殊寵受任西藩淮南之
㨗逆¶兵奔北人馬噐鎧隨處放散於時收拾破敗不足
貫連比¶年營繕並已修整今六合雖一餘燼未㓕臣不
以朽邁猶¶欲輸力効命仰報皇恩此志永絶衘恨泉壤
謹奉輸馬具¶裝百具步鎧五百領並在尋陽請勒屬領
受詔曰忠誠¶不遂益以傷懷乃受其所上之鎧¶
又曰馬隆討凉州或夾道累磁石賊負鐵鎧行不得前
隆¶卒悉被犀甲無所留礙賊咸以為神轉戰千里殺傷
<pb:KR3k0012_WYG_355-14a>
以千¶數¶
又曰杜曾新野人少驍勇絶人能被甲游於水中凡有
戰¶陣勇貫三軍¶
魏末傳曰司馬文王秉政徵諸葛誕既被徵請諸牙門
置<md:KR3k0012_SBCK_355-8b>¶洛飲宴謂衆人曰前作千人鎧仗始成欲以擊賊今
當還¶洛不復得用欲蹔出將見人遊戲湏臾還耳諸君
且止乃¶嚴鼓將七百人出遂殺樂綝¶
吳歴曰魏文帝與吳王明光鎧
<pb:KR3k0012_WYG_355-14b>
王隠晉書曰馬隆為武威太守之郡惡虜窟局樹機能
守¶斷道圍隆隆作八陣圗地廣則鹿角車營並進狹則
才屈¶施輪並戰並前智謀從橫出其不意以磁石累夾
道側賊¶鎧不得過隆兵着牛皮鎧得過賊以為神¶
又曰陶侃夢見司馬與侃鎧者長史陳協以為司馬者
國¶姓也鎧者捍國之噐也節下當進位俄轉都督湘州
刺史¶
崔鴻後燕録曰苻丕遣石越討慕容豐皆勸豐逆擊之
<pb:KR3k0012_WYG_355-15a>
豐¶曰我無兵伏彼有犀甲不如待暮一戰而定之¶
三十六國春秋曰太康之初吳冦新殄未盈一紀干戈<md:KR3k0012_SBCK_355-9a>¶已尋蟣虱生乎甲胄鷰雀處於帷幄¶
車頻秦書曰苻堅使熊邈造金銀細鏤甲金為線以縲之¶
(縲音/纍)¶
宋書曰比年北州為虜所䧟沈文秀被圍三載外無援
兵¶士卒為之用命無離叛者日夜戰鬭甲胄生蟣虱¶
隋書曰長孫平為相州刺史甚有能名在州數年會正
<pb:KR3k0012_WYG_355-15b>
月¶十五日百姓大戲畫衣裳為鍪甲之象上怒而免之
俄而¶念平鎮淮南時事進位大將軍¶
又曰張奫(於侖/切)累破賊有功徵入朝拜大將軍髙祖命
升¶御座而宴之謂奫曰卿可為朕兒朕為卿父今日聚
集示¶無外也其後賜綺羅千疋綠沉甲獸文具裝¶
又曰權武少果勁勇力絶人能重甲上馬嘗倒投於井
未¶及泉復躍而出其拳㨗如此<md:KR3k0012_SBCK_355-9b>¶唐書曰元和中以尚書左丞吕膺檢校工部尚書充東
<pb:KR3k0012_WYG_355-16a>
都¶留守舊例命留守必賜旂甲與方鎮畧同及元膺受
任¶無所賜朝論以東有冦虞時用元膺尤不當削其儀
制以¶沮威望諫官上䟽曰華汝壽三州例賜戎械居守
之重固¶冝寵借上曰此數處並不當與其後遂皆停¶
五代周史曰唐景思為偏將顯德初河東劉崇帥衆來
冦¶世宗親摠六師以禦之及陣於高平景思於世宗馬
前距¶踊數四且曰願賜臣堅甲一聯以堅臣之効用世
宗由是¶知其名因以髙平陣所得降軍數千人署為効
<pb:KR3k0012_WYG_355-16b>
順指揮命¶景思董之使屯于淮上三年春世宗親征淮
甸景思繼有¶戰功¶
　
　
　
　
　
　太平御覽卷三百五十五
