# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:17.362045
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 355
#+PROPERTY: FILE SB11n0727-355太平御覽-卷之三百五十五.
<pb:KR3k0012_SBCK_355-1a>¶
太平御覽卷第三百五十五¶
　兵部八十六¶
　　　　　甲上¶
釋名曰鎧猶塏塏堅重之言也或謂之甲似物孚甲以自¶
禦也〇廣雅曰凾甲介鎧也¶
&KR0003;文曰鎧甲也釬(音/汗)臂鎧也錏(音叚音/鴉金遐)頸鎧也¶
丗夲曰杼作甲(宋&KR0168;曰少康之子輿/也甲鎧也墨子同)¶
書曰惟口起羞惟甲胄起戎(孔安國曰甲鎧也言/不可輕教令易用兵)¶
又曰魯侯伯禽宅曲阜徐戎並興公曰善&KR3124;乃甲胄矯乃¶
干(言當善簡汝甲鎧兠/鍪施汝楯使可用也)○易&KR0003;卦曰離爲甲胄¶
詩曰小戎美襄公也備其兵甲以討西戎西戎方疆而征¶
伐不休國人則矜其車甲婦人能閔其君子焉¶
又曰叔于田刺莊公也叔處于京繕甲治兵以岀于田國¶
<pb:KR3k0012_SBCK_355-1b>¶
人&KR0003;而歸之¶
又曰清人在彭駟介旁旁(介胄/也)¶
又曰豈曰無衣與子同裳王于興師修我甲兵與子皆行¶
禮記曰介胄則必有不可犯之色¶
又曰介者不拜(言失/容也)¶
又曰獻甲者執胄¶
又曰甲&KR0002;有以前之則執以將命無以前之則&KR0221;櫜奉胄¶
(鄭玄曰甲鎧也有以前之謂他贄弊也櫜鎧/衣也胄兠鍪也祖其衣出兠鍪以致命也)¶
又曰國家靡弊則車不彫幾甲不組縢食噐不刻鏤君子¶
不履絲履馬不常秣(靡弊賦稅極也彫&KR0030;也幾附纒爲圻/鄂也組縢以組節之也組以鎧飾也)¶
又曰賔牟賈侍坐於孔子言及武樂孔子曰武玉克殷濟¶
河而西車甲衅(許靳/切)而藏之府庫而弗復用然後天下知¶
武王不復用兵也¶
<pb:KR3k0012_SBCK_355-2a>¶
又曰君子耻服其服而無其容耻有其容而無其辭恥有¶
其辭而無其德是故君子端冕則有敬色甲胄則有不可¶
辱之色(言色稱/其服也)¶
又曰儒有忠信以爲甲胄禮義以爲干櫓戴仁而行抱義¶
而處雖有&KR0064;政不更其所自立有如此者(甲鎧也干櫓/者小大楯也)¶
周禮曰司甲下大夫二人中士八人(甲令時鎧也司/兵甲戈楯官也)¶
又曰燕之無凾也非無凾也夫人而能爲凾也(鄭玄曰言/其丈夫人)¶
(人皆能作是噐不湏國工也/燕近強胡胡習作甲胄也)¶
又曰凾人爲甲犀甲七属兕甲六属合甲五属(属讀如灌/注之謂止)¶
(旅下旅扎續之數也革堅者扎長鄭司農/云合甲削革裹肉但取其裘合以爲甲也)犀甲壽百年兕¶
甲壽二百年合甲壽三百(鄭玄白革堅/者支乆也)凡爲甲必先爲容¶
(服者之形容鄭司/農云容謂象式也)然後制革(裁扎之/廣袤也)權其上旅與其下旅¶
而重&KR0002;一(鄭司農云上旅謂要以/上也下旅謂要以下也)以其長爲之圍(圍謂扎/要廣厚)¶
<pb:KR3k0012_SBCK_355-2b>¶
凡甲鍜不摯則不堅巳敝則撓(鄭司農云鍜鍜革也贄謂/質也鍜革太熟則革敝無)¶
(強撓/曲也)¶
左傳曰鄭武公娶于申曰武姜生莊公及共叔叚莊公即¶
位使叚居京謂之京城太叔後太叔治甲兵具卒乗將襲¶
於鄭夫人將啓公聞其期命子封帥車二百乗以伐京¶
又曰狄伐衛衛懿公好鶴鶴有乗軒者將戰國人受甲者¶
皆曰使鶴鶴實有禄位余焉能戰¶
又曰楚成王欲黜太子啇臣其師潘崇曰能行大事乎曰¶
能以宮甲圍成王(杜預曰大/子宫甲也)¶
又曰晉&KR0087;師于河曲&KR0087;軍掩晉上軍趙穿追之不及返怒¶
曰裹糧坐甲固敵是求敵至不擊將何俟焉乃以其属出¶
又曰宋華元獲于鄭逃歸後宋城華元爲植廵功(植將/主也)城¶
者謳曰睅其目皤其腹棄甲而復(睅出目皤大腹/弃甲謂亡師也)于思于¶
<pb:KR3k0012_SBCK_355-3a>¶
思棄甲復來(于思&KR0161;/之皃)使其&KR0406;乗謂之曰牛則有皮犀兕尚¶
多棄甲則郍(郍猶/何也)役人曰縱有其皮丹&KR0238;&KR0002;何¶
又曰晉侯飲趙盾酒伏甲將攻之其右提(音/峙)彌明知之趨¶
登曰臣侍宴過三爵非禮也遂扶以下公嗾夫&KR0729;焉明摶¶
而殺之盾曰棄人用犬雖猛何爲&KR0720;且出提彌明死之¶
又曰晉楚戰於邲楚王乗左廣以逐趙旃趙旃弃車而走¶
林屈蕩摶之得其甲裳(下曰/裳也)¶
又曰齊晉陳於鞍齊頃公曰余姑剪滅此而朝食(姑且/翦盡)不¶
介馬而馳之介郄克傷於矢曰余病張侯曰擐甲執兵固¶
即死也(擐貫也/即就也)病未及死吾子勉之¶
又曰使吕相絶&KR0087;曰文公躬擐甲胄跋履山川征東之諸¶
侯虞夏啇周之胤而朝諸&KR0087;¶
又曰晉楚戰於鄢陵潘尫之子黨與飬由基蹲甲而射之¶
<pb:KR3k0012_SBCK_355-3b>¶
徹七札(蹲聚也一/發逹七札)以示王曰君有二臣如此何憂於戰也¶
又曰&KR0051;胥童夷羊五帥甲八百將攻郄氏長魚矯請無用¶
衆旣殺三郄胥童以甲刧欒書中行偃於朝矯曰不殺二¶
子憂必及君公曰一朝而尸三卿余不忍也¶
又曰楚子重伐吴爲簡之師(簡選/練也)克鳩兹至于衡山使鄧¶
廖帥組甲三百&KR0013;練三千(馬融曰組甲組爲甲裏公族所/服&KR0013;練爲裏甲者所服杜預曰)¶
(組甲成組文/&KR0013;練練&KR0129;也)以侵吴吴人要而擊之獲鄧廖其能免者組¶
甲八十&KR0013;練三百而已¶
又曰宋災樂喜爲司城以爲政使皇鄖命校正出馬工正¶
出車備甲兵庀武守¶
又曰諸侯㑹柤遂伐偪陽狄彌建大車之輪而蒙之以甲¶
以爲櫓(杜預曰狄彌魯人也/蒙覆也櫓大楯也)左執之右拔㦸成一隊(百人/爲隊)¶
又曰鄭子孔之爲政也專國人患之乃討西宫之難(尉止/等作)¶
<pb:KR3k0012_SBCK_355-4a>¶
(難於西宮子/孔知而不言)子孔當罪以其甲及子革子良氏之甲守(以/自)¶
(守)子展子西率國子伐之殺子孔而分其室¶
又曰欒盈帥曲沃之甲因魏獻子以晝入絳¶
又曰崔杼稱疾不視事莊公問崔子(問/疾)遂從姜氏侍人賈¶
舉止衆從者而入閉門(爲崔子/閉公也)甲興公登臺而請弗許請¶
自刄於廟弗許遂殺之¶
又曰楚蔿掩爲司馬子木使庀賦(庀/治)數甲兵(閱數/也)賦車籍¶
馬(籍䟽其毛色歳/齒以備軍用)賦車兵(車兵/甲士)徒甲(歩/卒)甲楯之數(使器仗/有常數)¶
旣成以授子木禮也¶
又曰鄭伯有嗜酒爲窟室而夜飲酒擊鍾焉子晢以駟氏¶
之甲伐而焚之伯有奔雍梁(雍梁/鄭地)聞子皮之甲不與攻巳¶
喜曰子皮與我矣晨自墓門之竇入駟帶率國人伐之伯¶
有死於羊肆¶
<pb:KR3k0012_SBCK_355-4b>¶
又曰諸侯將盟於宋西門之外楚人&KR0168;甲(甲在衣中欲/因㑹擊晉)伯¶
州犁固請釋甲子木曰(晉楚無/信乆矣)事利而巳苟得志焉焉用¶
有信太宰(伯州/犁也)告人曰令尹將死矣(爲明年/子木死)¶
又曰鄭徐吾犯之妹美公孫楚聘之(楚子/南也)公孫黒又使強¶
委禽焉(禽鴈也紡/綵用鴈)子南戎服入左右射超乗而出女自房¶
觀之曰抑子美夫(言丈/夫)適子南氏子晢怒旣而槖甲以見¶
子南欲殺之而取其妻子南擊之以戈晢傷而歸¶
又曰楚靈王伏甲饗蔡靈侯醉而殺之刑其士七十人公¶
子弃疾帥師圍蔡(傳言楚/無道也)¶
又曰齊子尾卒子旗欲治其室(子旗欒施也欲并/治子尾之家政)殺梁嬰¶
(梁嬰子/尾家&KR0800;)而立子良氏之宰(子良子尾之子髙疆/也子旗爲子良立宰)其臣曰孺¶
子長矣(孺子謂/子良也)而相吾室欲兼我也授甲將攻之桓子善¶
於子尾亦授甲將助之或告于子旗子旗不信則數人告¶
<pb:KR3k0012_SBCK_355-5a>¶
將徃又數人告於道遂如陳氏桓子將出矣聞之而還(聞/子)¶
(旗/至)逰服而逆之(去戎備着常/遊戯之服)請命(問桓子/所至也)對曰聞疆氏授¶
甲將攻子子聞諸乎曰弗聞曰子盍亦授甲無宇請從(無/宅)¶
(桓子/名也)¶
又曰齊惠欒髙氏皆嗜酒(欒髙二族皆/出惠公也)信内多怨疆於陳¶
鮑氏而惡之夏有告陳桓子曰子旗子良將攻陳鮑氏遭¶
子良醉而騁(欲及子良醉故/駈告鮑文子也)遂見文子(文子國/鮑也)則亦授甲¶
矣使視二子(二子子/旗子良)則皆將飲酒桓子曰彼雖不信(彼傳/言也)¶
聞我授甲則必逐我及其飲酒也先伐諸陳鮑方睦遂伐¶
欒髙氏欒施髙強來奔¶
又曰晉荀躒如周籍談爲介王曰闕鞏之甲武所以尅啇¶
也(闕鞏國/所出鎧)唐叔受之以處叅虚匡有戎狄¶
又曰魯昭公伐季平子叔孫氏之司馬&KR0934;戾言於其衆曰¶
<pb:KR3k0012_SBCK_355-5b>¶
凢有季氏與無於我孰利皆曰無季氏是無叔孫氏也&KR0952;¶
戾曰然則救諸帥徒以徃䧟西北隅以入(䧟公/圍也)公徒釋甲¶
執冰而踞(言無戰/心也)遂逐之(逐公/徒也)公遜于齊¶
又曰吴子光伏甲於窟室而享王僚(掘地/爲室)王使甲坐於道¶
及其門(坐道邊/至光門)門階户席皆王親也¶
又曰楚郄宛直而和國人&KR0003;之令尹子常賄而譛郄宛焉¶
謂子常曰子惡欲飲子酒(子惡/郄宛)又謂子惡令尹欲酒於子¶
氏無極曰令尹好甲兵子出之吾擇焉(擇取以/進子常)取五甲五¶
兵日寘諸門令尹至必觀之而從以酬之(曰無/極辭)及饗曰惟¶
諸門左(張惟張兵/甲其中也)無極謂令尹曰吾幾禍子子惡將爲子¶
不利甲在門矣子必無徃令尹使視郄氏則有甲焉不徃¶
遂令攻郄氏盡㓕郄氏之族黨¶
又曰齊伐晉夷儀東郭書讓登(讓衆使後/而巳先登)書與王猛息(戰/訖)¶
<pb:KR3k0012_SBCK_355-6a>¶
(共止/息也)猛曰我先登書歛甲曰曩者之難今又難焉(歛甲起/欲擊猛)¶
猛&KR0015;曰吾從子如&KR0406;之靳(靳車中馬也猛不敢與書爭言/巳從書争言&KR0406;馬之相隨靳也)¶
又曰齊伐魯魯孟孺子泄帥右師(孺子孟懿子/之子武伯也)顔羽御邴¶
洩爲右(二子孟/氏臣)冉求帥左師管周御樊遟爲右季氏之甲¶
七千冉有以武城人三百爲巳徒卒老㓜守宫次于雩門¶
之外(南城/門也)五右師從之及齊師戰于郊師獲甲首八十(冉/求)¶
(所/得)齊人不能師¶
又曰哀公㑹吴子伐齊甲戌戰于艾陵展如敗髙子國子¶
敗胥門巢王卒助之大敗齊師獲革車八百乗甲首三千¶
以獻于公(公以兵從/故以勞公)¶
又曰吴王夫差敗越于夫椒遂入越越子以甲楯五千保¶
于㑹稽¶
又曰衛孔文子將攻大叔氏訪于仲尼仲尼曰胡簋之事¶
<pb:KR3k0012_SBCK_355-6b>¶
則甞聞之矣甲兵之事未之聞也退命駕而行¶
又曰侯犯以郈叛武叔懿子圍郈弗克駟赤謂侯犯曰且¶
盍多舎甲於子之門以備不虞侯犯曰諾乃命舎甲焉侯¶
犯請易於齊齊有司觀郈將至駟赤使周走而呼曰齊師¶
至矣郈人大駭介侯犯之門甲以圍侯犯¶
又曰晉周綽射殖綽殖綽齊中大夫肩兩矢夾脰曰止將¶
爲三軍不止將取其&KR0168;乃㢮弓而&KR0350;郭最皆衿甲靣&KR0350;¶
公羊曰成元年始作丘甲何以書譏何譏爾譏始丘使也¶
(何休一解曰四井爲邑四邑爲丘/甲鎧也譏始使丘民作田鎧也)¶
周書曰年不登甲則纓縢宫室不容(甲不以/組也)¶
戰國䇿曰陘山之事趙且與&KR0087;伐齊齊王懼蘇代爲齊獻¶
書穰侯曰臣聞徃來者之言曰&KR0087;且益起甲兵四萬人以¶
伐齊臣竊必是之弊邑之王曰&KR0087;王明熟於計穰侯智而¶
<pb:KR3k0012_SBCK_355-7a>¶
習於事必不益趙甲兵以伐齊也¶
國語曰晉平公射鴳不死使竪衰摶之逸公怒枸將殺之¶
叔向聞之曰君必殺之昔吾先君唐叔射兕于徒林殪以¶
爲大甲今君射鴳不死摶之不得是揚吾君之耻也(賈逵/注曰)¶
(以兕革爲大甲/鴳音)¶
又曰勾踐云今夫差衣水犀之甲者億有三千(水犀/獸名)不患¶
其志行之少耻也而衆之不足也¶
史記曰晉趙鞅取晉陽之甲以逐荀寅與士&KR0123;射君側之¶
惡人也¶
漢書曰甲不堅密與&KR0221;禓(音/錫)同此將不省兵之禍也¶
又曰周亞父曰介胄之士不拜請以軍禮見天子爲之動容¶
又曰魏氏武卒衣三属之甲操十二石之弩&KR0018;矢五十¶
後漢書曰朱浮&KR0013;彭寵攻懷懼上䟽曰今秋稼巳熟復爲¶
<pb:KR3k0012_SBCK_355-7b>¶
漁陽所掠〇張豐狂勃姧黨曰増連年拒守吏士疲勞甲¶
胄生蟣虱弓弩不可施¶
又曰曹操攻&KR0061;譚弟尚曰我鎧甲不精故前爲曹操所敗¶
東觀漢記曰&KR0021;遵薨賜朱輪容車遣校尉教&KR0016;士四百人¶
&KR0013;玄甲¶
又曰將軍劉尚擊武陵没議復遣將馬援年六十二自請¶
曰臣尚能&KR0013;鎧上馬光武試焉旣上馬據鞍左右頋眄上¶
曰矍鑠哉是翁也¶
又曰劉盆子與丞相二十餘萬人詣冝陽降光武積兵甲¶
於冝陽城西髙與熊耳山等¶
魏志曰景元三年肅愼國獻皮骨鐵雜鎧二十領¶
又東夷傳曰漢時夫餘王葬用玉甲常以付玄莬(音/免)郡王¶
死則迎取公孫淵誅得之玄莬庫¶
<pb:KR3k0012_SBCK_355-8a>¶
晉書曰桓伊爲江州刺史卒&KR0004;伊有馬歩鎧六百領預爲¶
表令死乃上之表曰臣過蒙殊寵受任西藩淮南之捷逆¶
兵奔北人馬噐鎧隨處放散于時收拾破敗不足貫連比¶
年營繕並巳脩整今六合雖一餘燼未滅臣不以杇邁猶¶
欲輸力効命仰報皇恩此志永絶衘恨泉壤謹奉輸馬具¶
裝百具歩鎧五百領並在尋陽請勒所属領受詔曰忠誠¶
不遂益以傷懷乃受其所上之鎧¶
又曰馬隆討凉州或夾道累磁石賊&KR0018;鐵鎧行不得前隆¶
卒悉&KR0013;犀甲無所留礙賊咸以爲神轉戰千里殺傷以千¶
數¶
又曰杜曽新野人少驍勇絶人能&KR0013;甲游於水中凢有戰¶
陣勇冠三軍¶
魏宋傳曰司馬文王秉政徴諸葛誕旣&KR0013;徴詣諸牙門置¶
<pb:KR3k0012_SBCK_355-8b>¶
酒飲宴謂衆人曰前作千人鎧仗始成欲以擊賊今當還¶
洛不復得用欲蹔出將見人逰戯湏&KR0119;還耳諸君且止乃¶
嚴皷將七百人出遂殺樂綝¶
呉曆曰魏文帝與吴王明光鎧¶
王隱晉書曰馬隆爲武威太守之郡惡虜窟局樹機能等¶
斷道圍隆隆作八陣圖地廣則鹿角車營並進狹則木屋¶
施輪並戰並前智謀從横出其不意以磁石累夾道側賊¶
鎧不得過隆兵着牛皮鎧得過賊以爲神¶
又曰陶侃夢見司馬與侃鎧者長史陳恊以爲司馬者國¶
姓也鎧者杆國之噐也節下當進位俄轉都督湘洲刺史¶
崔鴻後燕録曰符丕遣石越討慕容豐皆勸豐逆擊之豐¶
曰我無兵仗彼有銳鉀(音/甲)不如待暮一戰而定之¶
三十六國春秋曰太康之&KR0004;吴冦新殄未盈一紀干戈¶
<pb:KR3k0012_SBCK_355-9a>¶
巳尋蟣虱生乎甲胃鷰雀處於帷幄¶
車頻&KR0087;書曰符堅使熊邈造金銀細鏤鎧金爲綖以縲之¶
(綖音/線)¶
宋書曰四年不期爲虜所䧟沈文秀&KR0013;圍三載外無援兵¶
士卒爲之用命無離叛者日夜戰&KR0720;甲胃生蟣虱¶
隋書曰長孫平爲相州刺史甚有能名在州數年㑹正月¶
十五日百姓大獻戯&KR0030;衣裳爲鍪甲之象上怒而覓之俄而¶
念平鎮淮南時事進位大將軍¶
又曰張奫(於倫/切)累破賊有功徴入朝拜大將軍髙祖命升¶
御座而宴之謂奫曰卿可爲朕兒朕爲卿父今日聚集示¶
無外也其後賜綺羅千疋緑沉甲獸文具裝¶
又曰權武少果勁勇力絶人能重甲上馬嘗倒投於井未¶
及泉復躍而出其拳捷如此¶
<pb:KR3k0012_SBCK_355-9b>¶
唐書曰元和中以尚書左丞吕膺撿校工部尚書充東都¶
留守舊例命留守必賜旗甲與萬鎮略同及元膺受任竟¶
無所賜朝論以東有冦虞時用元膺九不當削其儀制以¶
沮威望諌官上䟽曰華汝壽三州例賜戎械居守之重固¶
冝寵借上曰此數處並不當與其後遂皆停¶
五代周史曰唐景思爲偏將顯德&KR0004;河東劉崇帥衆來冦¶
丗宗親揔六師以禦之及陣於髙平景思於丗宗馬前距¶
踊數四且曰願賜臣堅甲一聮以觀臣之効用丗宗由是¶
知其名因以髙平陣所得降軍數千人署爲効順指揮命¶
景思董之使屯于淮上三年春丗宗親征淮甸景思繼有¶
戰功¶
太平御覽卷第三百五十五¶
