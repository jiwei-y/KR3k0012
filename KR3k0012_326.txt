# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:15.777469
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 326
#+PROPERTY: FILE SB11n0727-326太平御覽-卷之三百二十六.
<pb:KR3k0012_SBCK_326-1a>¶
太平御覽卷第三百二十六¶
　兵部五十七¶
　　擒𫉬下　虜掠¶
　　　　　擒𫉬下¶
晉書載記曰劉曜光禄大夫游子逺與氐羗伊餘戰伊餘¶
有驕色子逺候其無備夜誓衆蓐食晨大風震霧子逺曰¶
天賛我也躬先士卒掃壁而出遲明覆之生擒伊餘悉俘¶
其衆¶
二石僞事曰劉曜躬領將士二十七萬衆大舉征勒勒飬¶
子生爲衛將軍領三千人鎭洛金墉城曜攻生城不能下¶
不覺勒軍卒至天曉曜軍當攻金城勒軍入正與曜軍相¶
遇即交戰曜軍大破登時生擒曜身¶
三十六國春秋曰丁亥中軍劉&KR0073;悉衆攻燕衆咸諌曰今¶
<pb:KR3k0012_SBCK_326-1b>¶
徃亡日兵家所忌&KR0073;曰我徃&KR0013;亡吉孰大焉乃命悉登遂¶
尅之燕王慕容超走追獲焉&KR0073;責之不降之罪超神色自¶
&KR0002;無餘言唯以母託劉敬宣而巳蕭方等曰羙哉其言也¶
以言必已親終不忘孝可謂人之將死其言也善信乎¶
三國典略曰侯景晝息夜行追軍漸逼使謂慕容紹宗曰¶
景&KR0002;&KR0013;擒公復何所用紹宗乃緩之¶
又曰北齊平任城王湝(音/諧)據兾州與廣寜王孝珩召募得¶
四万餘人以拒我軍齊王憲率衆討之仍令太上主手書¶
與湝曰朝廷遇緯甚厚諸王無恙叔&KR0002;釋甲則無所憂湝¶
不納及大開賞募多出金帛沙門求爲戰者亦數千人候¶
&KR0016;執湝間諜二人以白于憲乃集齊之舊將遍示之曰吾¶
所争者大不在汝等今放還可即充我使乃與湝書曰一¶
木不維大厦三諌可以逃身微子去啇侯服周代項伯背¶
<pb:KR3k0012_SBCK_326-2a>¶
楚賜姓漢朝兵交命使古今通典不俟終日所望知機湝¶
得書沉之于井憲至信都湝陣於城南憲登張耳冢以望¶
之俄而湝領軍尉相願遂以衆降湝大怒殺其妻子明曰¶
復戰憲遂破之俘斬三萬人湝&KR0013;擒見憲不拜呼之爲弟¶
北史曰後魏元遥遷左光禄大夫仍領護軍時兾州沙門¶
法慶旣爲妖幻遂&KR0003;㴾海人李歸伯合家從之歸伯招率¶
郷人推法慶爲王法慶以歸伯爲十住菩薩平魔軍司定漢¶
王自号大乗殺一人者爲一住菩薩殺十人者爲十住菩¶
薩又合狂藥令人服之父子兄弟不相知識唯以殺害爲¶
事於是聚衆殺阜城令破渤海郡殺害吏人刺史蕭寳京¶
遣兼長史崔伯驎討之敗於煑&KR0037;城伯驎戰没㐫衆遂盛¶
所在屠滅寺舎斬戮尼僧樊燒經像云新佛出丗除去衆¶
魔詔以遥爲使持節督北征諸軍事率歩&KR0016;十万以討之¶
<pb:KR3k0012_SBCK_326-2b>¶
法慶相率攻遥遥並擊破之遥遣輔國將軍張虬等擒法¶
慶并尼惠暉等斬之傳首京師後擒歸伯戮於都市¶
後周書曰裴寛與東魏將彭樂恂戰於新城因傷&KR0013;擒至¶
河隂見齊文襄寛舉止詳於占對文襄甚賞異之謂寛司¶
卿三河冠盖材識如此我必使卿富貴𨵿中貧狹何足可¶
依勿懷異圖也因解鎻付館厚加其禮寛乃裁所卧氊夜¶
縱縋而出因得遁還見於太祖太祖頋謂諸公曰&KR0013;堅執¶
銳或有其人疾風勁草歳寒方驗裴寛爲髙澄如此厚遇¶
乃能冒死歸我雖古之竹帛所載何以加之¶
又曰太祖時梁元帝遣使請舊圖以定疆界又連結於齊¶
言辭悖慢太祖曰古人有言天之所弃誰能興之其蕭繹¶
之謂乎冬十月壬戍遣柱國于謹中山公護大將軍楊忠¶
韋孝寛等歩&KR0016;五萬討之十一月癸未師濟於漢中公護¶
<pb:KR3k0012_SBCK_326-3a>¶
與楊忠率銳&KR0016;先屯其城下據江津以備其逸甲申謹至¶
江陵列營圍守辛亥進攻城其日克之擒梁元帝殺之并¶
虜其百官及士民以歸没爲奴婢者十餘萬其免者二百¶
餘冢立蕭詧爲梁主居江陵爲魏附庸¶
又曰侯莫陳崇隨賀拔岳征討以功除建威將軍從岳入¶
𨵿破萬俟醜奴崇與輕&KR0016;逐北至涇長坈及之賊未成列¶
崇單&KR0016;入賊中於馬上生擒醜奴於是大呼衆悉披靡莫¶
敢當之後&KR0016;集遂破之岳以醜奴所乗馬及寳劒金帶賞¶
之¶
又曰李廣㑹稽人早事詧以敢勇聞汑口之役先詧力戰¶
及華皎軍敗爲呉明徹所擒將降之廣辭色不屈遂&KR0013;害¶
又曰柳檜除魏興華陽二郡守安康人黄衆寳謀反連結¶
黨與將圍州城乃相謂曰常聞柳君勇悍其鋒不可當今¶
<pb:KR3k0012_SBCK_326-3b>¶
旣在外方爲吾徒膓心之病也不如先擊之遂圍檜郡郡¶
城卑下士衆寡弱人無守御之備連戰積十餘日士卒僅¶
有存者於是力屈城䧟身&KR0013;十數瘡遂爲賊所獲旣而衆¶
寳等進圍東梁州乃&KR0350;檜置城下欲令誘&KR0003;城中檜乃大¶
呼曰群賊烏合粮食巳罄行即退散各冝勉之衆寳大怒¶
乃臨檜以兵曰速更汝辭不尓便就戮矣檜守節不變遂¶
害之弃屍水中人皆爲之流涕¶
隋書曰漢王諒之作亂也煬帝將發幽州兵以討之時竇¶
杭爲幽州惣管帝恐其有貳心問可任者於楊素素進李¶
子雄授上大將軍拜廣州刺史馳至幽州止傳舎召募得¶
千餘人杭恃素貴不時相見子雄遣人諭之後二日抗從¶
鐵&KR0016;二千來詣子雄所子雄伏甲請與相見因擒抗遂發¶
幽州兵歩&KR0016;三万自陘以討諒時諒遣大將軍劉建略地¶
<pb:KR3k0012_SBCK_326-4a>¶
燕趙正攻井陘相遇於抱犢山下力戰破之遷幽州惣管¶
又曰獨孤揩字脩則不知何許人也夲姓李氏父屯從齊¶
神武帝與周師戰于沙苑齊師敗績因爲柱國獨孤信所¶
擒配爲士伍給使信家漸得親近因賜姓獨孤氏揩少謹¶
厚便弄馬槊爲宇文護執刀累轉車&KR0016;將軍其後數從征¶
伐賜爵廣阿縣公邑千戸¶
唐書曰長平王叔良遣驃&KR0016;劉感擊薛仁果却爲所敗感¶
殁於賊感不知何許人初以夲官鎭涇州爲仁果所圍感¶
拒戰乆之城中糧盡無可食感殺馬以分士卒感一無所¶
噉唯煑馬骨取汁和木屑而自食之城垂䧟者數矣㑹長¶
平王叔良援兵至仁果解去感與叔良復出戰因爲賊所¶
擒¶
又曰王行敏鎭潞州劉黒闥來攻行敏自歷亭出兵拒戰¶
<pb:KR3k0012_SBCK_326-4b>¶
擊賊破之旣而憇於野不設備賊知而掩之左右皆遁因¶
爲黒闥所擒竟不拜黒闥怒斬之臨死西向而言曰行敏¶
大唐忠臣也願陛下知之髙祖聞而痛惜焉¶
又曰劉丗讓檢校并州惣管時突厥可汗遣俱儉特勤以¶
所部千人居我并州甚爲民患前惣管李仲文不能制丗¶
讓到官以計擒之馳使以聞髙祖大恱嘉歎乆之¶
又曰姜寳&KR0105;武德初拜武衛大將軍㝷爲井龯將軍劉武¶
周將黃子英住來崔䑕谷髙祖令寳&KR0105;擊之子英數以輕¶
兵挑戰寳&KR0105;兵&KR0138;接子英輕遁如此者再三寳&KR0105;悉衆以¶
逐之伏兵發軍遂大敗寳&KR0105;爲賊所擒後得逃歸至是與¶
斐寂拒宋金對戰始合寂弃軍而走兵遂大潰寳&KR0105;復爲¶
賊所擒髙祖&KR0004;聞其没也泣曰寳&KR0105;烈士必不生降賜其¶
家物千叚米三百石寳&KR0105;後謀背賊事&KR0165;遇害臨死西向大¶
<pb:KR3k0012_SBCK_326-5a>¶
言曰臣無狀&KR0018;陛下&KR0013;屠潰是所甘心但敗軍䘮師九泉¶
所恨及賊退髙祖遣使迎其柩謚曰剛¶
又曰&KR0106;州節度李寳臣使人謂朱滔曰吾聞未公皃如神¶
安得而識之願因繢事以觀可乎滔乃圖其形以示之錦¶
衣金鈎甚偉寳臣懸於射堂命諸將熟視之曰朱公信神¶
人也他日滔出獵寳臣宻選精卒劫之戒其將曰取彼貌¶
如射堂所懸者是時二軍方共事不相虞而卒變暴至滔¶
駭然與戰於瓦橋適衣他服以不識免¶
又曰蔡州賊將呉秀琳以文城柵兵三千降李愬愬從秀¶
琳於新興柵遂以琳之衆攻呉房夏四月庚寅朔辛夘李愬¶
奏師至嵖岈山擒賊將柳丗于李湊等二人李光顔敗元¶
濟之衆三萬於郾城其將張伯良奔于蔡州殺其卒十二¶
三𫉬馬千餘疋器甲三萬其甲上悉𦘕作雷公符北斗星¶
<pb:KR3k0012_SBCK_326-5b>¶
文又云速破城北軍急急如律令¶
周史曰皇甫暉正陽敗入保滁州太祖皇帝麾兵渉水踰¶
城而入盡戮其黨生擒暉及其僞命都監姚鳯等送于行¶
在丗宗召見之暉曰臣力備矣欲暫坐及坐又曰臣欲暫¶
卧不俟命而卧神色自&KR0002;丗宗亦復容之乃言曰臣非不¶
盡忠於本國實以甲兵勇怯不敵臣早事晉朝累將兵與¶
契丹相持未如大朝此日甲馬之盛昨者退守滁州不謂¶
天兵便能踰城攻取如履平地臣力所不加故就擒耳因¶
盛稱太祖之武勇丗宗命釋之賜衣服帶鞍馬後數日暉¶
以金瘡㝷卒于洛陽暉本驍將唐莊宗之基業因暉而敗¶
焉故暉有名於天下¶
　　　　　虜掠¶
左傳曰鄭𥙊足帥師取温之麥秋又取成周之禾¶
<pb:KR3k0012_SBCK_326-6a>¶
後漢書曰馮異謂苗萌曰今諸將皆壯士屈起多暴横獨¶
有劉將軍所到不虜掠觀其言語舉止非庸人也可以歸¶
身苗萌曰死生同命敬從子計¶
又曰郅惲至廬江因遇積弩將軍𫝊俊東徇楊州俊素聞¶
惲名乃禮請上之上爲將兵長史授以軍政惲乃誓衆曰¶
無掩人不備窮人於厄不得斷人支體祼人形骸放&KR0075;婦¶
女俊軍士猶發冢陳户掠奪百姓惲諌俊曰昔文王不忍¶
露白骨武王不以天下易一人之命(吕氏春秋曰武王伐/紂至鮪水紂使膠鬲)¶
(候周問武王曰何日至武王曰將以甲子日至膠鬲行天/大雨曰夜不休武王疾行不輟軍吏諌之武王曰吾疾行)¶
(以救膠鬲/之死也)故能獲天地之應尅啇如林之旅(天地之應謂/夜雨止畢陳)¶
(白魚入舟之𩔖尅勝也啇殷號也於旅衆也如林言/衆多尚書曰武王伐紂紨率其旅&KR0002;林㑹於牧野)將軍¶
如何不師法文王而犯逆天地之禁多傷人害物虐及枯¶
尸取罪神明今不謝天改政無以全命願將軍親率士卒¶
<pb:KR3k0012_SBCK_326-6b>¶
収傷葬死哭所殘暴以明非將軍本意也從之百姓恱服¶
所向皆下¶
𣈆書曰官人孟&KR0380;弟超並爲成都王頴所嬖寵超領萬人¶
爲小都督未戰縱兵大掠陸機録其主者超將鐵&KR0016;百餘¶
人直入機麾下奪之頋謂機曰貉奴能作督不機司馬孫¶
極勸機殺之機不能用超宣言於衆曰陸機將反¶
又曰惠帝末妖賊劉栢根起於東萊王弥率家僮從之栢¶
根死亡入長廣山爲群盗弥多權略凡有所掠必預圗成¶
敗舉無遺䇿弓馬迅捷膂力過人青土號爲飛豹¶
十六國春秋曰南凉秃髮傉檀伐北涼沮渠&KR0170;遜於姑臧¶
至畨禾苕藋(苕徙聊切/藋徒弔切)掠五千餘户其將窟古進曰陛下¶
轉戰千里前無完陣徙户資財盈溢衢路冝倍道遊師早¶
度峻嶮&KR0170;遊善於用兵士衆習戰&KR0002;輕軍卒至出吾不慮¶
<pb:KR3k0012_SBCK_326-7a>¶
大敵外逼徙户内攻危道也衛尉伊力延曰我軍勢方盛¶
將士勇氣自倍彼徒我&KR0016;勢不相及&KR0002;倍道遊師必&KR0162;棄¶
資財示人以弱非計也俄而昬霧風雨&KR0170;遊軍大至傉檀¶
大敗而還¶
三國典略曰齊主以契丹犯塞親征至于平州取其西道¶
直指長漸司徒潘相樂率精&KR0016;五千自東道趣青山向白¶
狼城安德王韓䡄率精&KR0016;四千断其走路追奔至于遼水¶
齊主露髮&KR0221;身晝夜不息行千餘里唯食&KR0079;飲水壯氣弥¶
厲親踰山嶺爲士卒先指揮&KR0108;擊大破之虜獲十萬餘口¶
後魏書曰濟隂王新城頗有武略庫莫奚侵擾詔新城率¶
衆討之新城乃多爲毒酒賊漸逼便弃營而去賊至喜而¶
競飲聊無所備遂簡輕&KR0016;因醉縱擊俘馘甚多¶
又曰天水梁㑹守東城謀欲逃遁先是封勑文掘重塹於¶
<pb:KR3k0012_SBCK_326-7b>¶
東城之外斷賊走路夜中㑹乃陣飛梯騰塹而走勑文先¶
嚴兵於塹外拒&KR0720;從夜至旦勑文謀於衆曰困獸猶&KR0720;而¶
況於人賊衆知無生路人自致死必傷士衆未易可平&KR0002;¶
開其生路賊必上下離心尅之易矣衆咸以爲然勑文以¶
白虎幡宣告賊衆曰&KR0002;能歸降原其生命應時降者六百¶
餘人㑹知人心沮壞於是分遁勑文縱&KR0016;騰躡死者太半¶
俘獲四千五百餘口¶
後周書曰賀㧞岳副尓朱天光討万侯醜奴時醜奴自率¶
大衆圍歧州遣行臺尉遟菩薩等向武功南渡渭水天光¶
望岳率&KR0016;赴之岳身先率擊之退走岳号令部賊下馬者¶
皆不聽殺賊頋見之便悉投馬俄而虜獲三千餘人人馬¶
無遺遂擒菩薩降卒万餘並収其輜重醜奴弃歧州走安¶
定平亭¶
<pb:KR3k0012_SBCK_326-8a>¶
隋書曰南寜夷㸑翫來降拜昆州刺史旣而復叛遂以史¶
萬歳爲行軍惣管率衆擊之入自蜻(音/精)蛉(音/靈)川經弄㨂次¶
小勃弄大勃弄至于南中賊前猿屯據要害万歳皆擊破¶
之行數百里見諸葛亮紀功碑銘其皆曰万歳之後勝我¶
者過此万歳令左右倒其碑而進渡西二河入渠濫川行¶
千餘里破其三十餘部虜獲男女二万餘口諸夷大懼遣¶
使請降獻明珠徑寸於是勒羙隨德万歳遣使馳奏請將¶
翫入朝詔許之¶
又曰逹奚長儒與鳥九&KR0100;圍陳將呉明徹於吕梁陳遣驍¶
將劉景率勁勇七千來爲聲援&KR0100;令長儒逆拒之長儒於¶
是取車輪數百擊以大石沉之清水連轂相次以待景軍¶
至舡艦礙輪不得進長儒乃縱竒兵水陸俱發大取之俘¶
數千人¶
<pb:KR3k0012_SBCK_326-8b>¶
又曰周法尚初仕陳背陳歸周陳將樊猛濟江討之法尚¶
遣部曲督韓㓪詐爲背已奔于陳僞告猛曰法尚部兵不¶
願降人皆&KR0060;議盡欲叛還&KR0002;得來軍必無&KR0720;者自當於陣¶
倒戈耳猛以爲然引師急進法尚乃佯爲畏懼自保於江¶
曲猛陳兵挑戰法尚先伏輕舸於浦中又伏精銳於古村¶
之北自張旗幟迎流拒之戰數合僞退登岸投古村猛捨¶
舟逐之法尚又疾走行數里與村北軍合復前擊猛猛退¶
走舡旣而浦中伏舸取其舟擑建周旗幟猛於是大敗僅¶
以身免虜八千人¶
太平御覽卷第三百二十六¶
