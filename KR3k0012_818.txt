# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:48.567272
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 818
#+PROPERTY: FILE SB11n0727-818太平御覽-卷之八百一十八.
<pb:KR3k0012_SBCK_818-1a>¶
太平御覽卷第八百一十八¶
　布帛部五¶
　縑　帛¶
　　　　　縑¶
&KR0003;文曰縑并絲繒也¶
釋名曰縑兼也其&KR0093;細緻數兼於絹染縑五色細且緻不¶
漏水也¶
續漢書曰張奐少立志節董卓慕之使其兄遺縑百疋奐¶
惡卓爲人絶而不受¶
東觀漢記曰王丹資性清白疾惡豪強時河南太守同郡¶
陳遵𨵿西之大俠也其友人䘮親遵爲護䘮事賻助甚豐¶
丹乃懷縑一疋陳之於主人前曰如丹此縑出自機杼遵¶
聞而有慙色¶
<pb:KR3k0012_SBCK_818-1b>¶
又曰王丹子有同門生䘮親家在中山白丹欲徃奔慰結¶
侶將行丹怒而撻之令&KR0009;縑以祠焉或問其故丹曰交道¶
之難未易言也¶
又曰上大發𨵿東兵自將上隴隗&KR0349;衆潰走圍解於是¶
置酒髙㑹勞賜來歙班坐絶席在諸將之右賜歙縑千¶
疋¶
又曰馬援行亭鄣到右北平詔書賜援鉅鹿縑三百疋¶
又曰蔡彤爲襄賁令是時盗賊尚未悉平而襄賁清靜詔¶
書増秩一等賜縑百疋䇿書勉勵¶
後漢書曰趙熹避赤眉難入丹水遇更始親屬皆祼跣塗¶
炭飢困不能前(塗炭者&KR0002;䧟泥墜/火喻窮困之極也)熹見之悲感所裝縑帛¶
資糧悉以與之將護歸郷里¶
東觀漢記曰顯宗時詔賜降胡縑尚書案事誤以十爲百¶
<pb:KR3k0012_SBCK_818-2a>¶
上見司農上簿大怒召郎將笞之鍾離意因叩頭曰過誤¶
之失常人所容&KR0002;以懈慢爲愆則臣位大罪重郎位小罪¶
輕咎皆在臣臣當先坐乃解衣就笞帝意乃解¶
謝承後漢書曰汝南周躬爲櫟陽令功曹萬良爲父報讎¶
自械詣獄躬解械放良後良賷縑五百餉躬&KR1068;門不受¶
華矯後漢書曰孝獻伏后興平二年立爲皇后李&KR1336;郭汜¶
等敗乗輿於曹陽帝乃潜夜渡河走六宫皆歩行出營后¶
手持縑數疋董承使孫微以刃脅奪之殺傍侍者血濺后¶
衣¶
𡊮山松後漢書曰天鳯五年樊崇起兵於莒號曰赤眉圍¶
莒數月或&KR0003;樊崇曰豈有父母之國而攻之乎莒中人出¶
縑數千疋以自贖乃引去¶
范曄後漢書曰永平十五年幸偃師詔命自殊死以下贖¶
<pb:KR3k0012_SBCK_818-2b>¶
死罪縑三十疋右趾至髠鉗城旦春十疋完城且至司冦¶
五疋¶
又曰戴封常遇賊財物悉&KR0013;略奪唯餘縑七疋賊不知處¶
封乃追以與之曰知諸君乏故送相遺賊驚曰此賢人也¶
盡還其器物後舉孝廉¶
又曰期門郎程偉妻能通神變化偉當從出無衣甚愁妻¶
即爲致兩縑得以爲衣¶
漢官典職儀曰尚書郎直供青縑白綾&KR0013;¶
魏志曰漢桓帝末董卓爲軍司馬從中郎張奐征并涼州¶
有功賜縑九千疋卓悉以分與吏士¶
南史曰孫謙齊&KR0004;爲錢塘令御煩以簡獄無繫囚及去官¶
百姓以謙在職不受餉遺追載縑帛以送謙辭不受¶
梁書曰何逺輕財好義周人之急言不虚妄盖天性也毎¶
<pb:KR3k0012_SBCK_818-3a>¶
戲語人云卿能得我一妄語則謝卿以一縑衆共伺之不¶
能記也¶
趙書曰中書令徐光奏議以東郊親耕改服青縑袴褶¶
後魏書曰劉芳&KR0004;入魏雖處窮窘之中而業尚貞固聦敏¶
過人篤志墳典晝則傭書以自資給夜則誦經不寢至有¶
易衣併日之弊而澹然自守不汲汲於榮利不戚戚於貧¶
賤乃著窮通論以自慰常爲諸儒傭冩經論筆迹&KR0091;善卷¶
直一縑歳中能入百餘疋如此數年頼以頗振¶
又曰楊津除侍御中尉孝文㓜冲文明太后臨朝津曾入¶
侍左右忽欬逆失聲遂吐數&KR0155;藏之衣䄂太后聞聲閱而¶
不見問其故具以實言遂以敬愼見稱而賜縑百疋遷符¶
璽郎¶
又曰李元忠嘗貢齊文襄王蒲桃一盤文襄報以百縑其¶
<pb:KR3k0012_SBCK_818-3b>¶
見賞重如此¶
又曰髙遵性不廉清在中書時毎假歸山東必借備騾馬¶
將從百餘屯逼人家不得絲縑滿意則詬詈不去旬月之¶
間縑布千數郡邑苦之¶
又曰薛琡字曇珎正光中行洛陽令部内肅然時以乆旱¶
京師見囚悉召集都亭理寃滯洛陽獄有三人孝明嘉之¶
賜縑百疋¶
北齊書曰賈思伯遷南青州刺史&KR0004;思伯與弟思休師事¶
北海隂鳯授業竟無資酬之鳯遂質其衣服時人爲之語¶
曰隂生讀書不免癡不識𩀱鳯脫人衣及思伯之部送縑¶
百疋遺鳯因具車馬迎之鳯慙不徃時人稱歎焉¶
隋書曰田德懋丁父艱哀毀骨立廬於墓側&KR0018;土成墳上¶
聞而嘉之遣　散&KR0016;侍郎元志就吊焉復降璽書并¶
<pb:KR3k0012_SBCK_818-4a>¶
賜縑二百疋米百石復下詔表其門閭¶
又曰文帝幸并州留髙頴居守及上還京賜縑五千疋¶
風俗通曰臨淮有一人持一縑到市賣之遂還值雨因共¶
披戴後有人求庇䕃一頭之地雨霽因共爭之各云我縑¶
丞相薜宣决曰縑直數百錢何足紛紛呼騎吏中断縑各¶
與半後人曰受恩矣前撮之縑主稱怨不巳宣考乃歎服¶
𫝊子曰漢宋魏太祖以天下凶荒資財乏匱擬古皮弁裁¶
縑帛以爲帙¶
何晏九州論曰清河縑　房　綿¶
荀朂爲𣈆文王與孫皓書曰餉細縑十疋¶
　　　　　帛¶
尚書堯典曰舜脩五禮五玉三帛¶
周禮地官曰媒氏凡嫁子娶妻入幣純帛無過五兩¶
<pb:KR3k0012_SBCK_818-4b>¶
又春官曰肆師之職常立國祀之禮以佐太宗伯(佐助/也)立¶
大祀用玉帛牲牷¶
又春官典命曰凡諸侯之適子誓於天子攝其君則下其¶
君之禮一等未誓則以皮帛繼子男¶
又夏官下職方氏曰并州其利布帛¶
又冬官考工記曰繼子男執皮帛(謂公之孤也見禮次子/男贄用束帛而以豹皮)¶
(表之/爲飾)¶
又曰涷帛以欄爲&KR0069;渥淳其帛實諸澤器&KR0075;之以&KR1849;(渥讀/如繒)¶
(人渥管之渥以欄木之&KR0069;漸釋其帛出鄭司農云澤器謂/滑澤之器&KR1849;謂炭也士冠礼曰素積白屨以魁柎之&KR0003;曰)¶
(魁蛤也周官亦有白盛之&KR1849;&KR1849;蛤也玄/謂&KR0075;薄粉之令帛白蛤今海旁有焉)清其&KR0069;而盝之而¶
擇之(清澄也於&KR0069;澄而出盝/晞之晞而揮去其&KR1849;)而沃之而盝之而塗之而𪧐¶
之(更渥/淳之)眀日沃而盝之(朝更沃至夕盝之又更沃至/旦盝之亦七日如漚絲也)晝暴¶
諸日夜𪧐諸井七日七夜是謂水涷¶
<pb:KR3k0012_SBCK_818-5a>¶
禮記月令曰季春之月開府庫出幣帛周天下勉諸侯聘¶
名士禮賢者¶
又檀弓上曰伯高之䘮孔氏之使者未至冉子攝束帛乗¶
馬而將之孔子曰異哉徒使我不得成禮於伯髙¶
又王制曰布帛精麤不中數廣狹不中量不鬻於市¶
又曰七十非帛不暖¶
又禮運曰後聖有作治其絲麻以爲布帛¶
又内則曰國君丗子生三日卜士&KR0018;之告者𪧐齋朝服¶
寢門外保受乃&KR0018;之宰禮&KR0018;子賜之束帛¶
又曰婦人或賜之飲食衣服布帛則受而獻諸舅姑¶
又坊記曰子云禮之先幣帛也欲民之先事而後禄也(此/禮)¶
(謂所執之贄以見者也旣相見乃奉幣/帛以脩好也或云禮之光辭而後幣帛)¶
左傳襄上曰季文子卒大夫入歛公在位宰庀家器爲葬¶
<pb:KR3k0012_SBCK_818-5b>¶
備無衣帛之妾無粟食之馬無藏金玉無重器備¶
又哀上曰邾茅夷鴻以束帛乗韋自請救於呉(無君命/故言自)¶
毛詩鹿鳴曰鹿鳴醼羣臣嘉賔也旣飲食之又實幣帛筐¶
篚以將其厚意¶
周易賁卦曰賁于丘園束帛戔戔¶
春秋元命苞曰須女四星十二度主布帛¶
史記曰武帝使使束帛加璧安車駟馬迎申公¶
又曰子貢結駟連&KR0016;束帛之幣以聘享諸侯所至國君無¶
不界迎與抗禮者夫使孔子名布&KR0045;於天下者子貢先後¶
之也¶
又曰帛千鈞比千乗家¶
又曰陳勝乃多書帛言陳勝王置人所&KR0699;魚腹中卒買魚¶
得書恠之¶
<pb:KR3k0012_SBCK_818-6a>¶
漢書曰武帝使東方朔射中上曰善賜帛十疋郭舎人曰¶
朔齊人多變更致他物射之中則臣榜百不中賜臣帛朔¶
又中乃榜舎人¶
又曰舘陶公主乃命私府曰董君所發一日金蒲百斤錢¶
蒲百萬帛蒲千疋乃白之¶
又曰婁護爲諌議大夫使郡國護假貸多持幣帛過齊上¶
書求上先人冡因㑹宗族故人各以親䟽遺以束帛一日¶
散百金之費¶
東觀漢記曰耿純於邯鄲見上遂自結納獻馬及縑帛數¶
百疋¶
又曰長安語云城中好廣䄂四方用疋帛¶
范曄後漢書曰明帝出諸貴人當徙居南宫馬太后感析¶
別之懷賜越帛三千端雜帛二千疋¶
<pb:KR3k0012_SBCK_818-6b>¶
又曰永平六年雒山出寳鼎廬江太守獻之於廟賜三公¶
帛五十疋九卿二千石半之¶
續漢書曰宋秉字巨公拜御史中丞布&KR0013;瓦器居不粟馬¶
出無從車車駕幸其府舎歎曰雖楚國二龔不如雲陽宣¶
巨公賜布帛帳帷什器¶
後漢書曰公孫述造十層赤樓帛蘭船蓋以帛飾其欄檻¶
也¶
魏略曰陳留邯鄲淳奏投壷賦文帝以爲尚書郎賜帛十¶
疋¶
魏志曰張伯英專精於書凡家之衣帛必書而後練¶
𣈆陽秋曰董威　常𪧐　社中時乞於市得殘碎繒結以¶
自覆金帛桂綿則不肯受¶
沉約宋書曰文帝𡊮皇后毎就上求錢帛贍家上性節儉¶
<pb:KR3k0012_SBCK_818-7a>¶
所得不過錢三五萬帛三五十疋¶
南史曰宋鮑昭嘗謁臨川王義慶未見知欲貢詩言志人¶
止之曰卿位尚卑不可輕忤大王昭勃然曰千載上有英¶
才異士沉没而不聞者安可數哉大丈夫豈可遂藴智能¶
使蘭艾不辯終日碌碌與鷰雀相隨乎於是奏詩義變竒¶
之賜帛二十疋¶
齊書曰劉顯將之㝷陽　顯懸帛十疋約曰¶
衣來者以賞之衆人竟改常服不過長短之間顯曰將有¶
甚於此矣旣而周弘正緑絲布袴繡　軒昂而至折標¶
取帛¶
梁書曰郭祖深清儉常服故布&KR0237;素木按食不過一&KR0079;有¶
姥餉一早青𤓰祖深報以疋帛後有冨人効之以貨鞭而¶
徇衆朝野憚之¶
<pb:KR3k0012_SBCK_818-7b>¶
後魏書曰髙允拜中書令帝幸允第唯草屋數間布&KR0013;緼¶
&KR0129;厨中塩菜而巳帝歎息曰古人之清貧豈有此乎即賜¶
帛五百疋粟千斛¶
又曰韋珎字靈智累遷顯武將軍郢州刺史所在有聲績¶
朝廷嘉之遷龍騎將軍賜驊騮二疋帛五十疋穀三百斛¶
珎乃召集州内孤貧者謂曰天子謂我能撫綏卿等故賜¶
以穀帛吾何敢獨當遂以所賜悉分與之¶
隋書曰文帝嘗遣髙頴大閱於龍臺澤諸軍部伍多不齊¶
整唯閻毗一軍法制肅然頴言之於上時蒙賜帛¶
又曰張定和&KR0004;爲侍官㑹平陳之役定和當從征無以自¶
給其妻有嫁時衣服定和將鬻之妻靳固不與定和於是¶
遂行以功拜儀同賜帛千疋遂弃其妻¶
唐書曰髙祖傾府藏以賜勲人而又患國計不足劉義節¶
<pb:KR3k0012_SBCK_818-8a>¶
進計曰令義師數十萬並在長安樵薪貴而布帛賤&KR0002;伐¶
街衢及𫟍中之樹爲樵易布帛歳取數十萬立可致也又¶
藏内繒絹疋皆有餘軸之使申截剰物以供&KR0258;費動盈千¶
餘萬疋髙祖並從之大収其利¶
又曰太宗召太子舎人陸敦信勞之曰爾所録古先太子¶
善惡之事多所規諷誠有可嘉因賜帛五十叚¶
又曰貞觀中皇后所生長樂公主將出降勑資送倍於長¶
公主魏徴諌以漢眀帝以朕子安得同於先帝子后聞之¶
以爲難可謂正直社稷之臣也固請遣中使賫帛五百疋¶
賜徴¶
又曰貞觀十一年賜遭水之家帛十五疋半毀者八疋¶
又曰王君廓少孤貧無行以剽刼爲業亡命聚徒以逆𩯭¶
竹器籠人頭而奪其繒帛¶
<pb:KR3k0012_SBCK_818-8b>¶
又曰開成中以諌議大夫蕭俶爲楚州刺史俶故相俛之¶
弟將赴任延英候辤上曰蕭俛是先朝賢相筋力未衰即¶
湏一來京國朕今賜手詔及賜帛三百疋以備山谷所乏¶
戰國䇿曰公子魏牟過趙趙王㘴前有尺帛且令工以爲¶
冠趙王曰公子臨寡人願聞所以爲天下魏牟曰王能重¶
王之國&KR0002;是尺帛則王之國大治矣王有此尺帛何不令¶
郎中以爲冠爲冠而敗之奚虧王國而王必待工乃使之¶
今社稷爲丘墟先人不血食王不以與工乃與㓜艾也(事/具)¶
(冠/門)¶
河圖玉板曰崑崙以東得大秦之國人長十丈皆衣帛¶
韓詩外傳曰孔子之齊遇程丕子於譚郯之間傾蓋而語¶
終日孔子曰取束帛十疋以贈先生¶
又曰孔子顔淵登魯東山望呉昌門淵曰見一疋練前有¶
<pb:KR3k0012_SBCK_818-9a>¶
生藍子曰白馬蘆蒭也¶
東方朔別傳曰武帝幸甘泉長平阪道中有虫覆地如赤¶
肝朔曰必秦獄處也夫愁者得酒而解乃取虫置酒中立¶
消麋賜帛百疋後屬車上盛酒爲此故也¶
法言曰禽獸食人之食土木衣人之帛穀人不足於晝絲¶
人不足於夜此謂惡政也¶
風俗通曰諸侯相贈乗馬束帛束爲帛與馬相疋¶
崔寔四民月令曰八月清風戒寒趣絹縑帛¶
荀卿禮賦曰爰有大物非絲非帛文采成章邯鄲淳上受¶
命述詔曰淳作此甚典雅斯亦美矣朕何以堪之哉其賜¶
帛四十疋¶
<pb:KR3k0012_SBCK_818-9b>¶
¶
太平御覽卷第八百一十八¶
