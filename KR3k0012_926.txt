# -*- mode: mandoku-view -*-
#+TITLE: 太平御覽
#+DATE: 2015-09-23 10:14:05
#+PROPERTY: LASTPB  <md:KR3k0012_SBCK_925-1a>
#+PROPERTY: JUAN 927

<md:KR3k0012_SBCK_925-10b>¶
<md:KR3k0012_SBCK_926-1a>¶
<pb:KR3k0012_WYG_926-1a>
欽定四庫全書
　太平御覽卷九百二十六¶
　　　　　　　　　　　　宋　李昉等　撰
　　羽族部十三¶
　　　鷹　　　　鶻¶　　　　鸇　　　　隼¶
　　　鷂　　　　鵰¶　　　　鷲　　　　鶚¶
　　　白鷢¶
　　　　鷹
<pb:KR3k0012_WYG_926-1b>
春秋運斗樞曰瑶光星散為鷹
禮記月令曰驚蟄之日¶鷹化為鳩
又曰七月鳩化為鷹然後設蔚羅¶
左傳文公十八年季文子使太史克對宣公曰先大夫
臧¶文公敎行父事君之禮行父奉以周旋弗敢失墜曰
見無¶禮於其君者誅之如鷹鸇之逐鳥雀也
又昭公四郯子曰<md:KR3k0012_SBCK_926-1b>¶少皡鳥師而鳥名爽鳩氏司寇者也
(杜預曰爽鳩鷹鸇鳥也/故為司冦主盗賊也)
<pb:KR3k0012_WYG_926-2a>
又襄公四曰子産始知然明問為政焉對曰視民如子
見¶不仁者誅之如鷹鸇之逐鳥雀¶
毛詩曰唯師尚父時唯鷹揚(如鷹之飛揚也/箋云鷹鷙鳥也)¶
爾雅曰鷹鶆鳩(郭璞注曰鶆當為鷞字之誤也左傳/作鷞鳩是也善擊官于代郡捕之)¶
又曰鷹隼醜其飛也翬(鼔翅翬/翬然疾)¶
春秋考異郵曰金伐木故鷹擊雉¶
易通卦驗曰鷹者鷙殺之鳥¶
周書曰驚蟄之日鷹變為鳩小暑之日鷹乃學習處暑
<pb:KR3k0012_WYG_926-2b>
之¶日鷹乃祭鳥¶
大戴禮曰正月鷹則為鳩鷹也者其殺之時也鳩也者
非其殺之時也¶善變而之仁故具言之也鳩為鷹而之
不仁故¶不盡其辭<md:KR3k0012_SBCK_926-2a>¶史記曰李斯臨刑思牽黄犬臂蒼鷹出上蔡東門不可
得矣¶
漢書曰鷹隼未擊矰弋不得施於蹊隧¶
又酷吏傳曰郅都為濟陽太守時人號為蒼鷹
<pb:KR3k0012_WYG_926-3a>
又曰孫寶為京兆尹請故吏侯文為掾立秋日文謂寳
曰¶今鷹隼始擊當順天氣成嚴霜之誅¶
後漢書曰崔駰與竇憲牋曰今日漢陽太守率吏卒數
十¶人皆臂鷹牽狗云欲上幕府夫鷹犬所獲不過雉兎
斯乃¶細人之事¶
東觀漢記曰和熹皇后臨朝上林鷹犬悉斥放之¶
又曰趙卿字孟卿太守桓虞署都郵新野令日責還印
綬¶去虞歎曰善吏如使良鷹下韝即中
<pb:KR3k0012_WYG_926-3b>
馬融與謝伯世書曰憤¶憤愁思猶不解懐思在竹間放
狗逐麋晩秋渉冬大蒼出¶籠黄棘下菟芼以乾葵以送
餘日兹樂而已<md:KR3k0012_SBCK_926-2b>¶魏志曰吕布因陳登求徐州牧不得布怒登喻之曰登
見¶曹公言待将軍譬如養虎當飽其肉否則噬人公曰
譬如¶養鷹饑則為用飽則揚出布乃解¶
晉書曰虞潭字思奥㑹沈充等逼京師潭起義軍至上
虞¶有野鷹飛集屋梁衆懼潭曰起大義而剛鷙之鳥來
<pb:KR3k0012_WYG_926-4a>
破賊¶必矣後如其言¶
又曰崔洪清厲骨鯁為尚書左丞時人為之語曰叢生
荆¶棘來自博陵在南為鷂在北為鷹¶
又戴記曰慕容垂請至鄴拜墓符堅許之權翼諫曰垂
猶¶鷹也飢則附人飽便颺去遇風塵之㑹必有凌霄之
志唯宜¶急其羈絆不可任其所欲堅不從¶
南史曰王僧達性好鷹犬何尚之致仕復膺朝命於
宅設¶八闗齋大集朝士自行香次至僧達曰願郎且放
<pb:KR3k0012_WYG_926-4b>
鷹犬勿<md:KR3k0012_SBCK_926-3a>¶復遊獵¶
又曰齊鬱林王即位未踰旬多聚飛鷹犬以粱肉擁之¶
陳書曰侯安都率水軍於中流斷齊軍糧運又襲秦郡
破¶徐嗣徽柵收其家口得嗣徽所弹琵琶及所養鷹遣
信餉¶之曰昨至弟住處得此今以相還嗣徽等大懼¶
北史曰後魏華山郡王澄弟嵩孝父時位步兵校尉大
司¶馬安定王休薨未及卒哭嵩便遊田帝聞大怒曰嵩
大司¶馬薨殂一月爾便以鷹鷂自娱猶父之痛子之情
<pb:KR3k0012_WYG_926-5a>
損心棄禮何其太速便可免官¶
又曰北齊廣陵王孝珩有技藝嘗於㕔事壁自畫¶一
蒼鷹見者皆以為真
三國典略曰元坦為冀州刺史不¶卹人事專為聚斂性
好畋漁無日不出秋冬獵禽獸春夏¶捕水族鷹犬常數
百頭器網十餘車自云寧三日不食不<md:KR3k0012_SBCK_926-3b>¶能一日不獵¶
唐書曰太宗初傳位舊苑中有籠鷹悉斷聮任去良犬
並¶解絏放之
<pb:KR3k0012_WYG_926-5b>
又曰太宗謂世臣曰李大亮可謂忠直矣朕遣使至其
所¶見有佳鷹諷令獻朕大亮因宻表責朕云陛下久絶
畋獵¶而使者求鷹若是陛下之意深乖昔㫖如其自
便是任¶使非人朕覽表殊嘉歎不能自己有臣若是朕
復何憂於是¶賜之金壺以章忠讜¶
又曰乾源曜為京兆尹仍京師留守乾曜政存寛簡不
嚴¶而理嘗有仗内白鷹因縱逸遂失所在上令京兆切
捕之¶俄于野外獲之其鷹掛于叢棘而死官吏懼得罪
<pb:KR3k0012_WYG_926-6a>
相顧失¶色乾曜徐曰事有邂逅死亦常理主上仁明當
不以此寘¶罪必其獲戾吾自當之不須懼也遂入自請
失㫖之罪<md:KR3k0012_SBCK_926-4a>¶不問¶
又曰憲宗時每嵗冬以鷹犬出近畿習狩謂之外按宣
徽¶院供奉官為其使領徒數百恃恩恣横郡邑懼擾皆
厚禮¶迎犒之恣其所便止舍私邸百姓畏之如冦賊¶
戰國策曰唐睢謂秦王曰要離刺慶忌蒼鷹擊於殿上¶
廣志曰有雉鷹有菟鷹一嵗為黄二嵗為撫三嵗為青
<pb:KR3k0012_WYG_926-6b>
故¶鷹獲麞出廬江¶
幽明錄曰楚文王少時好獵有一人獻一鷹文王見之
爪短¶神爽殊絶常鷹故為獵於雲夢置網雲佈烟燒張
大毛羣¶羽族争噬兢搏此鷹軒頸瞪目逺視雲際無搏
噬之志王¶曰吾鷹所獲以百數汝鷹曽無奮意将欺余
耶獻者曰若¶効於雉兎臣豈敢獻俄而雲際有一物旋
翔鮮白不辨其¶形鷹便竦翮而升矗若飛電須臾羽墮
如雪血下如雨有<md:KR3k0012_SBCK_926-4b>¶大鳥墮地度其兩翅數十里衆莫能
<pb:KR3k0012_WYG_926-7a>
識時有博物君子曰¶此大鵬雛也文王乃厚賞之¶
西京雜記曰茂陵少年李亨好馳駿狗逐獸或以鷹鷂
逐¶兎皆以為佳名狗則有修毫釐徤白望青曹之名鷹
則有¶青翅黄眸青暝金距之屬鷂則有從風鷂孤飛鷂¶
論衡曰孔子畏陽虎却行流汗陽虎未必色白孔子未
必¶面青鷹擊雀鶚啄鴈未必鷹鶚南方雀鴈西方自以
筋¶力勇壮相勝服也¶
秦子曰虎能雄猛不可以託麋鷹能飄擊不可以寄雛
<pb:KR3k0012_WYG_926-7b>
物理論曰使武士宰民如使狼牧羊使鷹養雛也¶
焦贑易林曰鷹棲茂樹候雀往來¶
益部耆舊傳曰馮顥為使者逐單于至雲中大将軍¶梁
冀遣人求鷹止晉陽舍人不避顥顥收之使人擊鷹而<md:KR3k0012_SBCK_926-5a>¶亡也顥追捕急冀辭乃止¶
古樂府曰豹則虎之弟鷹則鷂之兄¶
魏文帝答擊劍書曰商風振條秦鷹秋吟斯可謂聲協
鍾¶石氣應風律
<pb:KR3k0012_WYG_926-8a>
孫楚鷹賦曰郭延考與余遊後從者韝二鷹以侍側郭¶
邉人也好弋獵顧盻心欲自娱樂請余為賦曰其為相
也踈¶尾闊臆高鬐頽顱深目蛾眉状似愁胡曲嘴短頸
足若雙¶枯麾則應机招則易呼背碣石以西遊經馬嶺
而南徂
隋魏彦深鷹賦曰惟兹禽之化育實鍾山之所生資金¶
方之猛氣擅火德之炎精何虞人之多端運横羅以羇束¶加
青&KR0093;於雙臉結長皮於兩足飛不遂於本情食不充於
<pb:KR3k0012_WYG_926-8b>
所欲逸翰由其暫斂雄心為之自局若乃貌非一體相
乃¶多途指重十字尾貴合盧立如植木望似愁胡嘴同
劒利¶脚等荆枯亦有白如散花赤如㸃血大文若錦細
班似纈<md:KR3k0012_SBCK_926-5b>¶眼類明珠毛猶霜雪身重若金爪鋼如鐵或復
頂平似削¶頭圎如卵臆濶頸長筋麤脛短翅厚羽勁髀
寛肉緩求之¶事用俱為絶伴或似鶉頭或似鵄首赤睛
黄足細骨小肘¶懶而易驚姦而難誘住不可呼飛不及
走若斯之軰不如¶勿有若夫疾食速消此則有命兎頸
<pb:KR3k0012_WYG_926-9a>
猴立是為無病厠門¶忌大結肚惡軟絛不欲絶背不宜喘
生於窟者則好伏巢¶於木者則常立雙骹長者則起遲
六翮短者則飛急毛衣¶屢改厥色無常寅生酉就總號
為黄二周作鴇千日成蒼¶雖曰排虛性殊衆鳥雌則體
大雄則形小遇犬則驚猜得¶人則馴擾養雛則少病野
羅則多巧察之為易調之實難¶格必高逈屋必華寛薑
以取熱酒以排寒韝須温煖肉不¶陳乾近之令狎静之
使安晝不離手夜便火宿㣲加其毛¶少减其肉肌羸腸
<pb:KR3k0012_WYG_926-9b>
痩心和性熟念絶雲霄志在馳逐<md:KR3k0012_SBCK_926-6a>¶　　　　鶻¶
北齊書曰上洛王思宗弟思好少以騎射事文襄及文
宣¶受命為左衛将軍改名思孝天保五年討賊文宣恱
其驍¶勇謂曰爾擊賊如鶻入鵶羣宜思孝事故改名焉¶
隋書曰劉昶字居士為太子千牛備身聚徒任俠不遵
法¶度公卿子弟有力雄徤者轍将至家以車輪括其頸
而奉¶之殆死能不屈者稱為壮士釋而與交黨與三百
<pb:KR3k0012_WYG_926-10a>
人其趫¶㨗者號為餓鶻隊¶
唐書曰元和四年藹徳曷里祿沒弭施合宻理加可汗
遣¶使請改廽鶻義&KR0145;廻旋輕徤如鶻¶
又曰元和八年淄青節度使李師道進鶻十二命還之¶
唐杜甫義鶻行曰隂崖有蒼鷹養子黒柏顛白虵登其
巢¶吞噬恣朝餐雄飛逺求食雌者鳴辛酸力强不可制
黄口<md:KR3k0012_SBCK_926-6b>¶無半存其父從西來翻身入長烟斯須領徤鶻痛
憤寄所¶宣斗上捩孤影噭哮來九天修鱗脫逺枝巨顙
<pb:KR3k0012_WYG_926-10b>
折老拳高¶空得蹭蹬短草辭蜿蜒折尾能一折飽腸皆
已穿生雖滅¶衆雛死亦垂千年物情有報復快意貴目
前兹實鷙鳥最¶急難心炯然功成失所往用舍何其賢
近經潏水湄此事¶樵夫傳飄蕭覺素髮凜欲衝儒冠人
生許與分只在顧盻¶間聊為義鶻行永激壮士肝¶
　　　　鸇¶
爾雅曰晨風鸇也(郭樸注/曰鷂屬)¶
孟子曰為叢敺爵者鸇也為湯武敺民者桀與紂也
<pb:KR3k0012_WYG_926-11a>
　　　　隼¶
毛詩曰織文鳥章白斾央央(箋云鳥章隼之/文章将帥之服)¶
又曰鴥彼飛隼其飛戾天亦集爰止(隼急疾/之鳥)<md:KR3k0012_SBCK_926-7a>¶詩義疏曰鷂也齊人謂之擊征或謂之題肩或曰雀鷹
春¶化為布榖此属數種皆為隼¶
周易曰公用射隼于高墉之上¶
春秋考異郵曰隂陽氣貪故題肩擊¶
國語曰仲尼在陳有隼集於陳侯之庭而死楛矢貫之
<pb:KR3k0012_WYG_926-11b>
石¶弩其長尺有咫陳惠公使以隼如仲尼之舘仲尼曰¶
隼其來也逺矣此肅慎氏之矢也昔武王克商通道于
九¶夷八蠻使各以其方賄來貢使無妄職業於是肅慎
氏貢¶楛矢石弩其長尺有咫先王欲昭其令徳之致逺
也故名¶其括曰肅慎氏之貢矢以分太妃配虞公思而
封諸陳古¶者分同姓以寳玉展親也分異姓以逺方之
職貢使無忘¶服也故分陳以肅慎氏貢矢若使有司求
諸故府其可¶得也求得之金櫝<md:KR3k0012_SBCK_926-7b>¶
<pb:KR3k0012_WYG_926-12a>
　　　　鷂¶
說文曰鷂鷙也¶
爾雅曰鷣負雀(郭璞注曰鷣鷂也江東/呼為&KR0008;善捉雀因名云)¶
廣雅曰顙肩鷸子籠脱鷂也¶
廣志曰鷸子大如胡燕色似燕鷂食雀籠脱擊鳩鵲¶
晉書曰王育京兆人也太守杜宣命為主簿俄而宣左
遷¶萬人令杜令王攸詣宣宣不迎之攸怒曰卿往為二
千石¶吾所敬也今吾儕耳何故不迎欲以雀遇我使畏
<pb:KR3k0012_WYG_926-12b>
死¶鷂乎¶
唐書曰武徳初萬年縣法曹孫伏上表以三事諌其一
曰¶陛下貴為天子富有四海凡曰蒐狩須順四時陛下
二十¶日龍飛二十一日有獻鷂雛者此乃前朝之夙弊
少年之¶事務何忽今日行之<md:KR3k0012_SBCK_926-8a>¶又曰太子承乾與漢王元昌相附託承乾賜以琵琶名
馬¶元昌報以鷂子山雞¶
又曰太宗得鷂絶&KR1441;異私自臂之望見鄭公魏徴乃藏
<pb:KR3k0012_WYG_926-13a>
於¶懐公知之遂前白事因語帝王逸豫㣲以諷諌語久
帝¶惜鷂且死而素嚴敬徴欲盡其言徴語不時盡鷂死
懐中¶
又曰楊徳幹高宗朝為萬年令有宦官恃貴寵放鷂不避¶
人禾稼徳幹擒而杖之二十悉捩其鷂頭宦者涕泣袒
背¶以示于帝帝曰爾情知此漢獰何須犯他百姓竟不
加問¶
又曰貞元十四年九月中書門下奏賀嵯峨山獲白鷂
<pb:KR3k0012_WYG_926-13b>
荘子曰鷂為鸇鸇為布榖布榖復為鷂此物變也¶
列女傳曰魏公子無忌方食有鳩飛入案下公子使人
顧¶望見一鷂在屋上飛去公子乃縱鳩令出鷂逐而殺
之公¶子暮為不食曰鳩避患歸無忌竟為鷂所得吾負
之為吾<md:KR3k0012_SBCK_926-8b>¶捕得此鷂者無忌無所愛于是左右宣公子慈
聲旁國左¶右捕得鷂三百餘頭以奉公子欲盡殺恐無
辜乃自按劍¶至其籠上曰誰獲罪無忌者邪一鷂獨低
頭不敢仰視乃¶取殺之盡放其餘名聲布流天下歸焉
<pb:KR3k0012_WYG_926-14a>
論衡曰儒書稱魏公子方欲賔客飲有鸇擊鳩鳩迯公
子¶案下鸇追殺之於公子之前公子使人設網捕鸇得
數千¶責殺鳩之罪擊鳩之鸇俯頭不敢仰視公子乃殺
之此虛¶言也鸇有千數擊鳩飛去安可復得或是捕鸇
者折其頸也¶
夢書曰鷹鷂為攻剽殘心夢鷹鷂憂賊人也¶
魏陳王曹植鷂雀賦曰鷂欲取雀雀自言雀微賤身體
些¶小肌肉&KR0484;痩所得盖少君欲相噉實不足飽鷂得雀
<pb:KR3k0012_WYG_926-14b>
言初¶不敢語頃來轗軻資糧乏旅三日不食略思死鼠
今日相得¶寧復舍汝雀得鷂言意甚怔營性命至重雀
鼠貪生君得一<md:KR3k0012_SBCK_926-9a>¶食我命是傾皇天降鑒賢者是聴鷂得
雀言意甚怛惋當¶死敝雀頭如果蒜不早首服捩頸大
喚行人聞之莫不往¶觀雀得鷂言意甚不移目如擘椒
跳蕭二翅我當死矣略¶無可避鷂乃置雀良久方去二
雀相逢似是公嫗相将入¶草共上一樹仍敘本末苦辛
相語向者兒出為鷂所捕賴¶我翻㨗體素便附說我便
<pb:KR3k0012_WYG_926-15a>
語千條萬句欺恐舍長令兒大¶怖我之得免復勝于兔
自今徙意莫復相妬¶
　　　　鵰¶
毛詩國風四月曰匪鶉匪鳶翰飛戾天(毛詩曰鶉鵰也/鵰鳶貪殘之鳥)
(也/)¶
說文曰鷲黄頭赤目五色皆備一曰鵰¶
漢書曰李廣為上郡守匃奴入上郡武帝使中貴人從
廣¶匈奴射中貴人廣曰是必射鵰者也廣射殺二人生
<pb:KR3k0012_WYG_926-15b>
得一¶人果射鵰者也<md:KR3k0012_SBCK_926-9b>¶穆天子傳曰春山爰有青鵰執犬羊食豕鹿¶
列子曰周宣王之牧正有役人梁鴦者能養野禽獸委
食¶于園庭之内雖虎狼鵰鶚之類無不柔者雌雄在前
孳尾¶成羣異類雜居不相搏噬¶
後魏書曰秦王幹機養壮勇善弓馬太宗出逰白登之
東¶北幹以騎從有雙鵰飛于上太宗命左右射之莫能
中鵰¶旋飛少高幹自請射之以二箭而下雙鵰太宗嘉
<pb:KR3k0012_WYG_926-16a>
之賜御¶弓矢金𢃄以旌其能軍中於是號幹為落鵰都
尉¶
北齊書曰斛律光嘗從世宗於洹橋校獵見一太鳥雲
表¶飛颺光引弓射之正中其頸此鳥形如車輪旋轉而
下至¶地乃大鵰也世宗取而觀之深驚異焉丞相属邢
子高見¶而歎曰此射鵰手也當時傳號落鵰都督¶
隋書曰長孫晟周宣帝時突厥攝圗請婚於周以趙王
招<md:KR3k0012_SBCK_926-10a>¶女妻之然周與攝圗各相誇競每選驍勇以充使者
<pb:KR3k0012_WYG_926-16b>
因遣¶副汝南公家各人慶送千金公主於其牙前後數
十¶軰攝圗多不禮見晟而獨愛焉每共遊獵留之竟嵗
嘗有¶二鵰飛而争肉因以兩箭與晟曰請射取之晟乃
彎弓馳¶往遇鵰相攫遂一發而雙貫焉攝圖喜令諸子
弟貴人皆¶親昵之以學彈射¶
　　　　鷲¶
漢書曰匈奴有謀入漢地直張掖郡(直當/也)生竒材箭竿
鷲¶羽(師古曰大鵰也黄頭/赤目其羽可用為箭)
<pb:KR3k0012_WYG_926-17a>
西域諸國記曰耆崛山在王舍城北四里山有兩崖鷲
鳥常¶居其巔土人號為靈鷲山也(佛國記曰山頭有雙/鷲上有王使鑿石攻)
(之如兩翼兩/¶翮脚今見存)¶
林邑國記曰西南逺界有靈鷲能知吉凶覘人将死食<md:KR3k0012_SBCK_926-10b>¶屍肉盡乃去家人取骨燒為灰投之漲海¶
　　　　鶚¶
毛詩曰闗雎后妃之徳風之始也所以風化天下而正
夫¶婦焉闗闗雎鳩在河之洲一名黄雎一名鵰鷞江東
<pb:KR3k0012_WYG_926-17b>
呼為¶鶚似鷙而有别¶
倉頡解詁曰鶚金啄鳥也見則天下兵能擊殺麞鹿¶
漢書曰鄒陽諌漢王曰臣聞鷙鳥累百不如一鶚(孟康/曰鶚)
(大/鵬)¶
　　　　白鷢¶
爾雅曰揚白鷢(郭璞注曰似/鷹尾上白也)¶
廣雅曰白鷢鷹也¶
說文曰白鷢玉鵰也
<pb:KR3k0012_WYG_926-18a>
崔豹古今註曰揚白鷢似鷹而尾上白赤號為印尾鷹¶
風土記曰說詩義者或曰雎鳩為白鷢白鷢鸇属於義
無<md:KR3k0012_SBCK_926-11a>¶取盖蒼鷃如白鷢而色蒼其鳴悠揚和順又遊於水
而¶息於洲常隻不雙¶
　
　
　
　
<pb:KR3k0012_WYG_926-18b>
　
　
　
　
　
　
　
　太平御覽卷九百二十六
