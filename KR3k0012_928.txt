# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:57.131160
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 928
#+PROPERTY: FILE SB11n0727-928太平御覽-卷之九百二十八.
<pb:KR3k0012_SBCK_928-1a>¶
太平御覽卷第九百二十八¶
　羽族部十五¶
　衆鳥　鳥𡖉　鳥巢¶
　　　　衆鳥¶
異物志曰錦鳥文如丹地錦而藻繢相交俗人見其似錦¶
因謂之錦鳥形微大於雉其雌特有文章五色甚可愛¶
周氏&KR0258;字曰鸀鳿鳥似鳬¶
風土記曰鷫鸘鶖属飛則鳴其翅肅肅者也¶
楚辭曰鴻鵠代游曼鷫鸘(曼曼行也/鷫鸘俊鳥)¶
風土記曰鷖鴫也以名自呼大如小鷄生於荷葉上¶
爾雅曰鸛鷒輻蹂也如鵲短尾射之衘矢射人(郭璞注云/一名隨羿)¶
河圖說徴示曰鳥一足曰獨立見則主勇強也¶
廣州記曰新寧縣有獨足鳥大如鵠其色蒼其鳴自呼獨足¶
<pb:KR3k0012_SBCK_928-1b>¶
臨海異物志曰東垂有一足鳥俗名曰獨足疑是啇羊文¶
身赤口唯食蟲豸不害稻梁鳴如人嘯聲將雨轉鳴或曰¶
山譟鳥晝伏夜翔或時晝岀則羣鳥譟之¶
山海經曰有五采之鳥有冠名曰狂鳥¶
孔融周歳論曰儀鳯屯集狂鳥穢之¶
爾雅曰鶨䳢老(郭璞注曰鴒鶨也俗謂/之癡鳥鶨音丑眷切)¶
說文曰欺老鶨也¶
左思蜀都賦曰鷩鴺山栖(綦母遂注曰鷩鴺鳥名如今山/鷄其色班其鶵色異岀江東)¶
莊子曰周周銜羽以濟河(司馬彪注周周河士鳥也頭重/尾䡖是以銜他鳥羽如飛過何)¶
(人之不可求益於/物以&KR0024;其所短也)¶
笁法真登羅山䟽曰越王鳥&KR0250;似鳶口句末可受二&KR0155;許¶
南人以爲酒器珎於文螺不踐地不飲江湖不唼百草不¶
餌蟲魚唯噉木葉糞似董陸香山人遇之旣以爲香又治¶
<pb:KR3k0012_SBCK_928-2a>¶
&KR0258;瘡¶
南方草物志曰有鳥或名越王鳥大如孔雀喙長尺八九寸¶
黄白黒色&KR0250;如人晝光飾似&KR0238;瑩磨尤益鮮明多持以飲¶
酒出交趾九真¶
劉欣期交州記曰䴌　黄喙二尺餘南人以爲酒爵¶
南越志曰䴌䮵一名越王烏¶
嶺南録異曰越王鳥如烏而頸足長頭有黄冠如柸用貯¶
水㸦相飲食衆鳥鶵取其冠堅緻可爲酒柸¶
笁法真登羅山䟽曰五距鳥足有重距其音先頋或謂之¶
先頋鳥似孔雀背連錢文¶
遊名山記曰芙蓉山有異鳥愛形頋影不自藏故爲羅者¶
所得人謂¶
廣州記曰廣寜縣有金鳥純白口脚如金其鳴自呼¶
<pb:KR3k0012_SBCK_928-2b>¶
異物志曰　鳥大如雄鷄色赤或黒而能鳴彈射取之其¶
&KR0079;香美中作炙¶
盛弘之荆州記曰魚復縣南山有鳥時吐物長數寸丹朱¶
彪炳形色𩔖綬因名吐綬鳥¶
又曰晉太元中營道令何諧之於縣内得一鳥大如白鷺¶
𦞃上及髀有銅環貫之環大小刻鏤如橄㰖子妙絶人工¶
于時京師皆觀之¶
嶺表録異曰有鳥形如野鵲翅羽黄縁間錯尾生兩技長¶
二尺餘直而不&KR1602;唯尾梢有毛宛如箭羽因目之爲帶(箭/鳥)¶
爾雅曰鳥䑕同穴其鳥爲䳜其䑕爲鼷(郭璞注曰鼠如人/家䑕尾短䳜如鷰)¶
(而小色黄黒穴入地三四尺䑕在内/鳥在外今西在隴西鳥䑕同穴出)¶
臨海異物志曰江潮海鳥大於鸛啄長八寸潮上即鳴¶
又曰䳽　鳥海鳥也喙長八寸天欲風雨内喙於土中向風¶
<pb:KR3k0012_SBCK_928-3a>¶
海師以爲候鳴如嘯¶
又曰&KR0097;母小鳥也色黒正月旦爲&KR0097;蜂周行諸山永安處¶
蜂隨之&KR0097;母暮還入蜂中¶
郭璞&KR0097;蜂賦曰大君以緫羣氏又恊氣於零雀毎先馳而¶
葺宇畨巖穴之經略(&KR0097;母一/名零雀)爾雅曰竭水狗又曰鴝頭鵁¶
(孫炎曰/鳥鵁也)¶
又曰突鶦鳥(孫炎曰榖/鶦水鳥)¶
又曰鷏&KR3776;母也¶
廣志曰蚊母吐蚊大如鳩¶
嶺南異物志曰五嶺溪山深處有大鳥如鶬鸛常吐蚊子¶
輙從口中飛去謂之吐蚊鳥¶
說文曰䴌水鳥也¶
南方草物狀曰孔貴如小母鷄¶
<pb:KR3k0012_SBCK_928-3b>¶
臨海異物志曰獨春鳥聲似㫪聲聲多者五榖傷聲小者¶
五榖熟¶
又曰𢍆鳥蘭草占米之貴賤背廻𢍆其莖𢍆一度即解米¶
百錢再度二百未𢍆仍五十隨𢍆多少以占知之¶
爾雅曰&KR1829;唐屠(郭璞注曰以/鳥蒼白色)¶
臨海異物志曰　焳鳴聲哀俗云繼母欲嫁因㸑使人守¶
之母遂不還兒因呼母言　䲴也¶
又曰遊鳥如鵝大其色黒以青&KR0093;頭繫竹竿呼之即来入¶
手俗言是東海神所養不可食也¶
臨海異物志曰獨&KR4668;鳥如隼其色黒其鳴如人呼鷄聲¶
爾雅曰鷚天籥也¶
南方草物&KR0250;曰金&KR0123;鳥其大如小母鷄¶
臨海異物志曰有鳥耀儀名曰苦姑¶
<pb:KR3k0012_SBCK_928-4a>¶
又曰除溪鳥小如鴝鵒甚黒天欲隂雨即鳴音言溪瀆¶
又曰祖端端小鳥天欲雨即鳴¶
抱朴子曰千秋鳥人面壽如其名¶
魯連子曰南方鳥名曰邽生而食其翼¶
南方草物狀曰羽鳥毛羽青黒色小於鳩¶
俞益期與韓豫章牋曰林邑有鳥名歸飛〇臨海異物志曰¶
賔師形大如鴝鵒毛正黒色廣雅曰車攝鷦禮也¶
山海經曰基山有鳥焉名&KR2112;鵃食之無卧¶
又曰北海蛇山有五采鳥飛蔽一郷名曰翳鳥¶
又曰青丘有鳥其狀如鳩名曰灌灌¶
又曰禱過之山有鳥二足三面名瞿如¶
又曰松果山有鳥名䳋渠¶
又曰上申山鳥名當扈狀如雉食之不眴目¶
<pb:KR3k0012_SBCK_928-4b>¶
又曰符遇之山其鳥名鴖可以衛火¶
又曰英山有鳥狀如鶉食之巳癘名曰肥遺¶
又曰宰塗山有鳥名曰數斯食之巳癭¶
又曰崑崙丘有鳥名曰欽原蠹獸則死蠹木則枯¶
又曰灌題山有鳥見人則躍名曰竦斯¶
又曰梁渠之山有鳥名曰&KR0349;食之巳腹痛可以止衕(治衕/下也)¶
又曰陽山有鳥自爲牝牡名曰象虵¶
又曰廆山有鳥名曰鴒䳩(鈴要/兩音)其鳴自呼服之不脒¶
又曰丑陽山有鳥名曰䳅鵌可以衛火¶
又曰翼望山有鳥狀如烏三首六尾其名曰鵸䳜(𠋣餘/兩音)服¶
之使人不眯又以禦㓙¶
又曰青要山有鳥名曰(音&KR0444;窕/之窈也)狀如烏青身而朱目赤尾¶
食之冝子¶
<pb:KR3k0012_SBCK_928-5a>¶
又曰攻離山有鳥名曰嬰勺其狀如鵲赤喙白身其尾&KR0002;¶
勺(似/勺形)其鳴自呼¶
又曰鳥名青耕可以禦疫¶
又曰天帝山有鳥其狀如鶉黒文而赤翁(翁領/下毛)名曰櫟食¶
之巳痔¶
又曰翏山有鳥名鸓(音/畾)其如鵠而兩首四足¶
又曰北&KR0349;山有鳥狀如人面名曰&KR1829;鵑夜飛而晝伏¶
又曰太行山有鳥焉其狀如鵲白身赤尾六足其名䴅¶
(音/奔)¶
又曰馬城山有鳥狀如烏白首而身黄足其名曰鶌居食¶
之不飢¶
又曰號山有鳥名㝢狀如䑕¶
又曰夢聮之山有鳥羣居而多飛其毛如雌雉名曰鵁鳥¶
<pb:KR3k0012_SBCK_928-5b>¶
(音交或/作獨)¶
又曰畢張山有鳥狀如雉而文首白翼黄足名曰白䲽食¶
之巳嗌¶
又曰小侯山有鳥其狀如烏而白文名曰鴣&KR2570;(姑習/兩音)¶
又曰北號山有鳥其狀如鷄而白首䑕足虎𤓰名曰魁雀¶
食人¶
又曰羭次山有鳥狀如梟人面而一足名曰橐&KR1446;(音/肥)冬夏¶
蟄服之不畏雷(看其毛羽令/人不畏雷)¶
　　　　鳥𡖉¶
左傳哀公下曰子西曰勝如𡖉余翼而張之〇漢書曰武帝¶
時大宛諸國獻大鳥𡖉(應邵曰如/二石瓮)條攴國有大鳥𡖉如瓮¶
魏志曰清河令徐孝龍取十三種物着篋中使管輅射之¶
先說鷄子後謂蚕蛹遂一一名之¶
<pb:KR3k0012_SBCK_928-6a>¶
呉志曰孫權太子甞朝諸葛恪曰元遜何不食馬矢格曰願¶
太子食鷄𡖉權曰人令卿食馬矢卿使人食鷄𡖉何也恪¶
曰所出同耳權大𥬇¶
晉書曰戴安道少時取鷄𡖉汁溲白瓦屑作鄭玄碑文手¶
刻字文旣綺藻器亦妙絶¶
唐書武德中西蕃突厥葉護可汗遣使貢條支巨𡖉二¶
又曰貞觀二十一年西蕃吐陸可汗獻金𡖉瓶鳥&KR1145;也彫¶
刻作禽獸而塗以黄金¶
山海經曰西王母山有沷民國鳯𡖉是食甘露是飲¶
韓詩外傳曰𡖉之性爲鶵不得良雞大育積日累乆則不¶
成爲鶵¶
管子曰子夏云彫𡖉然後&KR0682;之所謂發積藏散萬物¶
墨子曰以他言非吾者猶以𡖉投石也盡天下之𡖉石猶¶
<pb:KR3k0012_SBCK_928-6b>¶
不毁也¶
孫卿子曰以桀詐桀則幸詐堯譬&KR0002;以𡖉投石¶
又曰𡖉有毛是說之難持者也而惠施鄧析能精之然而¶
長者不貴非禮義之中也¶
淮南子曰越鷄不能伏鶴𡖉¶
又曰鴈北向鵲始加巢雉鴝呼𡖉¶
淮南萬畢術曰艾火令鷄子飛(取鷄子去其汁燃艾火内/空𡖉中疾風因舉之飛)¶
鹽之累𡖉(取鹽塗𡖉取也/𡖉置上即累矣)¶
抱朴子曰夏后始衰食鳯𡖉而鳯去如此則鳯有種矣¶
揚子法言曰雌之不才其𡖉叚君乏才其民野(叚敗/也)不屈¶
其意不累其身不夷不惠可否之間¶
神仙傳曰有人病就茅君請福煑鷄子十枚以内帳中湏¶
&KR0119;茅君悉擲出其中無黄者並差有黄者不愈常以此爲候¶
<pb:KR3k0012_SBCK_928-7a>¶
阮藉大人先生傳曰&KR0002;先生者以天地如𡖉耶小物細人¶
欲論其長短議其是非豈不哀哉○愽物志曰九竅者胎生¶
八竅者𡖉生龜黿諸授𩔖皆𡖉生而影伏¶
幽明録曰桂陽羅君章二十許都未有志不属意學問常¶
晝寢夢得一鳥𡖉五色&KR0258;耀不似人間物夢中因取吞之¶
於是漸有志向遂更勤學讀九經以清才聞¶
羅含傳云吞飛鳥𡖉¶
吴氏本草曰丹鷄𡖉可作虎珀¶
張衡南都賦曰春𡖉夏笋¶
張孟陽洛禊賦曰浮素𡖉以蔽水洒玄醪於中河¶
　　　　鳥巢¶
尚書大傳曰古人鳯皇巢其樹好生惡殺¶
說文曰鳥在术上曰巢在穴曰窠¶
<pb:KR3k0012_SBCK_928-7b>¶
曾子曰鷹鸇以太山爲下而増巢其上¶
孫卿子曰古之王者烏鵲之巢可俯¶
莊子曰古者禽獸多而人民少於是民皆巢居以避之晝¶
拾象粟暮栖木上故命之曰有巢氏之民¶
又曰鵲上髙城之墉而巢於髙枝之㒹城壤陵風而起¶
又曰至德之君烏鵲之巢可攀援而窺¶
淮南子曰鵲巢知風之所起(言鵲作巢而知/風一說背風也)¶
陸賈新語堯以仁義爲巢舜以稷卨爲杖𥘿以刑罰爲¶
巢故有覆巢破𡖉之患¶
太平御覽卷第九百二十八¶
<pb:KR3k0012_SBCK_928-8a>¶
