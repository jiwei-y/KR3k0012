# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:06.639715
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 150
#+PROPERTY: FILE SB11n0727-150太平御覽-卷之一百五十.
<pb:KR3k0012_SBCK_150-1a>¶
太平御覽卷第一百五十¶
　皇親部第十六¶
　　　　　諸王上¶
漢書百官表曰諸侯王髙帝&KR0004;置金璽組綬¶
史記曰髙帝得定陶戚&KR0078;愛幸生趙王如意幾代太子者¶
數矣頼大臣爭之及留侯䇿太子得無廢髙帝崩惠帝立¶
吕后使人持鴆飲之遂斷戚夫人手足去眼燻耳飲瘖藥¶
使居厠中名曰人彘居數日迺召惠帝視人彘帝視而知¶
其戚夫人迺大哭因病歳餘不能起使人請太后曰此非¶
人所爲臣爲太后子終不能治天下¶
又曰燕王劉澤(漢書曰澤髙/帝從祖昆弟)髙帝十一年封爲營陵侯髙后¶
時齊人田生以畫干營陵侯澤澤大恱之用二百斤金爲¶
壽田生巳得金假大宅令其子求事吕太后所幸大謁者¶
<pb:KR3k0012_SBCK_150-1b>¶
張卿居數月請張卿酒酣乃屏人&KR0003;張卿曰太后欲立吕¶
産爲王恐大臣不聽今卿最幸大臣所敬何不諷大臣以¶
聞太后太后必喜諸吕巳王萬戸侯亦卿有卿大然之乃¶
諷大臣立吕産爲王田生因&KR0003;張卿曰吕産王也諸大臣¶
未服今營陵侯澤諸劉長爲大將軍尚觖(音/决)望今卿言太后¶
裂十縣王之彼得王喜於諸吕益固矣張卿入言太后乃¶
以澤爲琅瑘王¶
又曰齊哀王襄悼惠王子髙祖孫也太尉周勃誅諸吕大¶
臣欲立齊王瑯瑘王澤曰齊王母家駟鈞惡戾虎而冠者¶
(張晏曰言鈞惡戾/如虎而着冠也)方以吕氏幾亂天下又立齊王是復爲¶
吕氏也¶
漢書曰呉王濞髙帝兄仲之子也髙祖立濞於沛爲呉王¶
巳拜受印髙祖召濞相之曰&KR0002;狀有反相因撫其背曰後¶
<pb:KR3k0012_SBCK_150-2a>¶
五十年東南有亂豈&KR0002;耶天下同姓一家汝愼無反濞頓¶
首曰不敢¶
又曰楚元王交髙帝少弟也髙祖即帝位交與盧綰常侍¶
上出入卧內傳語言諸內事隱謀文帝尊寵元王子爵比¶
皇子¶
又曰齊悼惠王肥其母髙祖微時外婦也髙祖六年立食¶
七十餘城孝惠二年入朝帝與齊王燕飲后前置齊王上¶
坐如家人禮太后怒遣人酌巵鴆酒置前令齊王爲壽齊¶
王起帝亦起欲俱爲壽太后恐自起反巵齊王怪之因不¶
敢飲陽醉而去¶
又曰濟北王興居&KR0004;以東牟侯與大臣共立文帝於代邸¶
曰誅吕氏臣無功請與太僕&KR0364;公入清宫遂將少帝出迎¶
皇帝入宫始誅吕氏時朱虚侯功尤大大臣許盡以趙地¶
<pb:KR3k0012_SBCK_150-2b>¶
王朱虚侯章盡以梁地王東牟侯興居及孝文帝立聞朱¶
虚東牟之&KR0004;欲立齊王故黜其功¶
又曰淮南王安爲人好書鼔琴不喜弋獵狗馬騁馳亦欲¶
行隂德撫循百姓流譽招致賔客方術之士數千人作爲¶
內書二十篇外書甚衆有中篇八卷言神仙黄白之術(張/晏)¶
(曰黃黃金/白白銀)亦二十萬言時武帝方好藝文以安屬爲諸父¶
辯愽善爲文辭甚重尊之毎爲報書及賜(張晏曰/賜賜書)常召司¶
馬相如等視草乃遣&KR0004;安入朝獻所作內篇新出上愛秘¶
之使爲離騷賦旦受詔食時上¶
又曰孝文皇后生景帝梁孝王孝王太后少子愛之賞賜¶
不可勝道於是孝王築東𫟍方三百餘里廣睢陽城七十¶
里大治宫室爲&KR0232;道自宫連屬於平臺三十餘里(如淳曰/在梁東)¶
(北離宫/所在也)得賜天子旌旗從千乗萬&KR0016;出稱蹕入言警擬天¶
<pb:KR3k0012_SBCK_150-3a>¶
子招延四方豪傑自山東遊士莫不至¶
又曰梁懷王揖文帝子也文帝愛之異於他子五年壹朝¶
因墮馬死¶
又曰孝景栗&KR0078;生河間獻王德孝景二年立脩學好古從¶
民間得善書必爲好寫與之留其夲加金帛賜以招之繇¶
是四方道術之人不逺千里或有先祖舊書多奉以奏獻¶
王者故得書多與漢朝等脩禮樂&KR0013;服儒術造次必於儒¶
者武帝時獻王來朝獻雅樂及詔䇿問三十餘事其對推¶
道術而言得事之中文約而指明¶
又曰江都易王非景帝子呉楚反時非年十五有材氣上¶
書願擊呉景帝賜非將軍印呉巳破二歳爲江都王治呉¶
故國以軍功賜天子旌旗元光五年匈奴大入漢爲賊非¶
上書願擊匈奴上不許¶
<pb:KR3k0012_SBCK_150-3b>¶
又曰孝景程&KR0078;生魯恭王餘二年立爲淮陽王呉楚反破¶
後徙王魯好治宫室苑囿狗馬好音樂口吃難言王&KR0004;治¶
室壞孔子舊宅以廣宫室聞鍾磬琴瑟之聲遂不敢復壞¶
於其壁中得古文經傳¶
又曰孝景賈夫人生中山靖王勝建元三年來朝天子置¶
酒勝聞樂聲而泣帝問其故勝對曰臣聞悲者不可爲累¶
欷思者不可爲歎息故髙漸離擊筑易水上荆軻爲之泣¶
而不食雍門子壹微吟孟甞君爲之於邑今臣之心結日¶
乆毎聞窈眇之聲不知涕泣之橫集也夫衆煦漂山(應劭/曰煦)¶
(吹/煦)聚蚊成雷朋黨執虎十夫橈椎臣身逺與寡莫爲之先¶
衆口鑠金積毀銷骨聚輕折軸羽翮飛肉今臣雍閼不得¶
&KR0060;自悲也臣聞杜鼷不懽屋䑕不燻何則所託者然也臣¶
雖薄也得蒙肺腑位雖卑也得爲東藩屬又稱兄今羣臣非¶
<pb:KR3k0012_SBCK_150-4a>¶
有葭莩之親(張晏曰葭蘆葉/莩裏白皮也)鴻毛之重羣居黨議明友相¶
爲使夫宗室擯却骨肉冰釋斯伯竒所以流離比干所以¶
横分也勝又樂酒好肉有子百二十餘人常與趙王彭祖¶
相非曰兄爲王專代吏治事王者當日聽音樂御聲色趙¶
王亦曰中山王但奢淫不佐天子拊循百姓何以稱爲藩¶
臣¶
又曰景帝唐&KR0078;生長沙定王發唐&KR0078;故程&KR0078;侍者景帝召¶
程&KR0078;有所避不願進而&KR0346;侍者唐兒使夜進上醉不知幸¶
之遂有身及生子因名曰發以母微無寵故王居卑濕貧¶
國(應劭日景帝後二年諸王來朝有詔稱爵歌儛定王但/張䄂小舉手左右嗟其拙上恠而問之對曰臣國小地)¶
(狹不足廻旋帝以/武陵桂陽屬焉)¶
又曰孝武李&KR0078;生燕刺(盧逹/切)王旦爲人辯略愽學經書及¶
衛太子敗齊懷王又薨旦自以次弟當立上書求入𪧐衛¶
<pb:KR3k0012_SBCK_150-4b>¶
上怒下其使獄遂立少子爲太子帝崩太子立是爲孝昭¶
帝賜諸侯王璽書旦得書不肯&KR0152;霍光秉政襃賜燕王錢¶
三萬益封萬三千戸因怒曰我當爲帝何賜也多齎金寳¶
走馬賂遺蓋(古盍/切)主上官桀及御史大夫桒𢎞羊𢎞羊等¶
皆與交通數記䟽光過失與旦令上書告之桀欲從中下¶
其章旦聞之喜上䟽是時昭帝年十四&KR0116;其有詐桀等皆¶
伏誅旦聞之憂懣(音/悶)置酒萬載宫㑹賔客臣妾坐飲王自¶
歌曰歸空城&KR0006;狗不吠雞不鳴橫術何廣廣&KR0006;(&KR0171;林曰廣/音曠瓉以)¶
(術爲/道路)固知國中之無人華容夫人起舞曰髮紛紛&KR0006;寘渠¶
骨籍籍&KR0006;亡居母求死子&KR0006;妻求死夫俳佪兩渠間&KR0006;君¶
子獨安居坐者皆泣¶
又曰孝武李姬生廣陵厲王胥倡樂逸遊故終不得爲漢¶
嗣始昭帝時胥見上年少無子有覬欲心迎女巫李女須¶
<pb:KR3k0012_SBCK_150-5a>¶
使下神祝詛女須泣曰孝武帝下我左右皆伏言吾必令¶
胥爲天子胥多賜女須以錢㑹昭帝崩胥曰女須良巫也¶
殺牛塞禱及昌邑王徴復使巫祝詛之後王廢胥&KR1051;信女¶
須等宣帝即位胥曰太子孫何以反得立復令女須祝詛¶
如前又胥女爲楚王延壽后弟婦相餽(音/匱)遺通私書後延¶
壽謀反誅辭連及胥又聞漢立太子謂&KR0078;南等曰我終不得¶
立矣居數月祝詛事發&KR0116;有司桉驗天子遣廷尉大鴻臚¶
即訊胥胥旣見使者還置酒顯陽殿召太子霸及子女董¶
訾胡生等夜飲使所幸八子郭昭君家人子趙左君等鼓瑟¶
歌舞王自歌曰欲人生&KR0006;無終長不樂&KR0006;安窮奉天期&KR0006;¶
不得須&KR0119;千里馬&KR0006;駐待路黄泉下&KR0006;幽&KR0055;人生要死&KR0006;何¶
爲苦心何用爲樂心所喜出入無悰爲樂亟蒿里召&KR0006;郭¶
門閱死不得取代庸身自逝左右悉更涕泣奏酒至雞鳴¶
<pb:KR3k0012_SBCK_150-5b>¶
時罷胥讓太子霸曰上遇我厚今&KR0018;之甚我死骸骨當暴¶
幸而得葬薄之無厚也即以綬自絞死¶
又曰淮陽憲王欽宣帝子好經書法律聦逹有才帝甚愛¶
之數嗟歎憲王曰眞我子也¶
又曰&KR0004;楚元王敬禮申公等穆生不𥊏酒元王毎置酒常¶
爲穆生設醴也¶
又曰王尊爲東平相東平王以至親驕奢不奉法度傅相¶
連坐及尊視事奉璽書至庭中王未及出受詔尊持璽書¶
歸舎食已乃還致詔後謁見王太傅在前&KR0003;相䑕之詩尊¶
曰母持布皷過雷門王怒起入後宫復延請登堂尊謂王¶
曰尊來爲相人皆弔尊也以尊不容朝廷故見使相王耳¶
天下皆言王勇王顧但&KR0018;貴安能勇如尊乃勇耳王變色¶
視尊意欲格殺之即好謂尊欲願觀相君佩刀尊舉掖顧¶
<pb:KR3k0012_SBCK_150-6a>¶
謂傍侍郎前引佩刀視王王欲誣相枝刃嚮王耶王又雅¶
聞尊髙名大爲尊屈酌酒具食相對極歡¶
東觀漢記曰東平獻王蒼少有孝友之質寛仁𢎞雅明帝¶
即位詔以爲驃&KR0016;將軍位在三公上四年蒼上䟽願朝上¶
以王觸寒渉道使中謁者賜乗輿豹裘蒼到洛陽使鴻臚¶
持節郊迎引入不在讃拜之位&KR0155;殿乃拜上親荅拜諸王¶
歸國上特留蒼八月飲酎畢大鴻臚奏遣蒼蒼發上親臨¶
送流涕賞賜以億萬數¶
又曰明帝詔書示諸國曰詔問東平王蒼處家何等最樂¶
王對云爲善最樂帝曰其言甚大稱是腰腹蒼美𩯭髯腰¶
帶圍八尺二寸¶
又曰北海靖王興毎朝廷有異政京師雨澤秋稼好醜輙¶
乗驛馬問焉其見親重如此¶
<pb:KR3k0012_SBCK_150-6b>¶
又曰廣陵思王荆性刻急隱害喜文法有才能中元二年¶
丗祖崩不悲哀而作飛書與東海王彊&KR0003;之令舉兵爲逆¶
亂彊得荆書即執其行書者封上之以親親隱其事遣荆¶
止河南宫¶
又曰明德后詔書流布咸稱至德王主諸家莫敢犯禁廣¶
平鉅鹿樂成王在邸入問起居帝望見車&KR0016;鞍勒皆純墨¶
無金銀綵飾馬踰六尺於是以白太后即賜錢各五百萬¶
於是施親戚&KR0013;服自如¶
范曄後漢書曰沛獻王輔矜嚴有法度好經書善&KR0003;京氏¶
易孝經世號之曰沛王通論在國謹節終始如一稱爲賢¶
王顯宗敬重數賞賜焉¶
又曰琅瑘孝王京建武十七年追爵爲王京性恭孝好經¶
學顯宗尤愛幸賞賜恩寵殊異莫以爲比光烈皇后崩帝¶
<pb:KR3k0012_SBCK_150-7a>¶
悉以太后遺金財寳賜京京都莒好治宫室窮極𠆸巧皆¶
&KR0346;以金銀上詩賦頌德帝嘉美下之史官¶
又曰樂成靖王黨永平十五年封樂成王黨聦慧善史書¶
如正文字與肅宗周年尤相親愛¶
又曰清河王慶爲太子竇后諷有司奏廢慶慶時雖㓜而¶
知避嫌畏禍言不敢及宗氏帝更憐之勑皇后令衣服與¶
太子齊等慶小心恭孝自以廢黜尤異事愼法毎朝謁陵¶
廟常夜分嚴裝衣冠待明約勑官屬不得與諸王車馳常¶
以貴又葬禮有闕毎&KR0060;感恨至四節臘輙𥙊於私寢竇氏¶
誅後始使乳母於城北遥祠及竇太后崩慶求上冢致哀¶
帝許之詔大官四時給𥙊慶垂涕曰生雖不獲供養終得¶
奉𥙊祀私願足矣¶
又曰李爕字德公靈帝時拜安平相先是時安平王續爲¶
<pb:KR3k0012_SBCK_150-7b>¶
張角賊所略國家贖王還欲復其國爕奏曰續在國無守¶
蕃政不稱損辱聖朝不冝復國續竟歸蕃爕以謗毀宗室¶
輸作佐校未滿歳王果坐不道&KR0013;誅乃貴爕爲議¶
又曰董卓置𢎞農王於閣上使郎中令李儒進酖曰服此¶
藥可以辟惡王曰我無疾是欲殺我耳乃與妻唐&KR0078;宫人¶
飲讌別王悲歌曰天道易兮我何如棄萬乗兮退居蕃逆¶
臣見迫兮命不延逝將去汝兮適幽𤣥因令唐&KR0078;起舞&KR0078;¶
枕䄂而歌曰皇天崩兮后土頽身爲帝王兮命天摧死生¶
路異兮從此乖奈我煢獨兮心中哀因泣下嗚咽王曰卿¶
王者妃𫝑不復爲吏民妻自愛從此長辭遂飲酖死時年¶
十八¶
漢名臣奏曰杜業奏曰河間獻王經術通明積德累行天¶
下雄駿衆儒皆歸之孝武帝時獻王朝武帝色難之謂獻¶
<pb:KR3k0012_SBCK_150-8a>¶
王曰湯以七十文王百里王其免之知其主意即縱酒聽¶
樂因以終也¶
漢&KR0258;事曰中元二年光武崩王莽之亂國無制度皇太子¶
與諸王同席坐尊卑無別是時上下莫之是正太尉趙喜¶
乃正色横劒殿階扶下諸王以明尊卑¶
魏略曰任城王彰字子文武帝子也太子嗣立旣葬遣彰¶
之國如彰自以先王見任有功兾因此見授用而聞當隨¶
例意甚不恱不待遣而去時以&KR0739;陵璿薄使治中牟及帝¶
受禪因封爲中牟王是大駕幸許昌北州諸使上下畏其¶
剛嚴每過中牟不敢不速¶
又曰趙王朝幹一名良良夲陳妾子良生而陳氏死太祖¶
令王夫人養之良年五歳而太祖疾因遺令語太子言此¶
兒三歳亡母五歳失父以累汝太子由是親待隆於諸弟¶
<pb:KR3k0012_SBCK_150-8b>¶
良年小常呼文帝言阿翁帝言良曰我汝兄耳愍甚如是¶
毎爲涕淚¶
太平御覽卷第一百五十¶
