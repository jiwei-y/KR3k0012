# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:05.839848
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 134
#+PROPERTY: FILE SB11n0727-134太平御覽-卷之一百三十四.
<pb:KR3k0012_SBCK_134-1a>¶
太平御覽卷第一百三十四¶
　偏霸部十八¶
　　陳陳蒨¶
　　　陳伯宗¶
　　　陳頊¶
　　　陳叔寳¶
　　　　陳蒨¶
陳書曰丗祖文皇帝諱蒨字子華始興昭烈王長子也少¶
沉敏有識量羙容儀留意經史舉動方雅造次必遵禮法¶
髙祖甚愛之常稱此兒吾宗之英秀也梁太清&KR0004;帝夢兩¶
日闘一大一小大者光滅墜地色正黄其大如斗丗祖因三¶
分取一而懐之侯景之亂郷人多依山湖冦抄丗祖獨保家¶
無所犯時亂日甚乃避地臨安及髙祖舉義兵侯景遣使¶
<pb:KR3k0012_SBCK_134-1b>¶
収丗祖及衡陽獻王丗祖乃宻裏小刀冀因入見而害景¶
至便屬吏故其事不行髙祖大軍圍石頭景欲加害者數¶
矣㑹景敗丗祖乃得出赴髙祖營起家爲呉興太守髙祖¶
受禪立爲臨川郡王邑二千户拜侍中安東將軍及周文¶
育侯安都敗於沌口髙祖詔丗祖入衛軍儲戎備皆以委¶
焉尋命率兵城南晥(户板/切)永定三年六月景午髙祖崩遺¶
詔徴丗祖入&KR0434;皇統甲寅至自南晥入居中書省其日即皇¶
帝位於太極前殿詔曰上天降禍奄集&KR0022;家大行皇帝背離¶
萬國率土崩心&KR0002;䘮考妣龍圗寳暦眇屬朕躬運鍾擾攘¶
事務機務南靣須主西讓禮輕今便式膺景命光宅四海¶
可大赦天下改永定四年爲天嘉元年鰥寡&KR0012;獨不能自¶
存立者賜榖人五斛孝悌力田殊行異等加爵一級甲寅¶
分遣使者宣勞四方辛酉輿駕親祠南郊二年春正月庚¶
<pb:KR3k0012_SBCK_134-2a>¶
戌大赦天下十二月立始興國廟於京師用王者之禮太¶
子中庶子虞荔御史中丞孔奐以國用不足奏立煑海鹽¶
及搉酤之稅並施行三年春正月庚戌設帷宫於南郊幣¶
告胡公以配天辛亥輿駕親祠南郊二月甲子改鑄五銖¶
錢三月景子安成王頊至自周詔授侍中中書監中衛將¶
軍置佐吏是&KR0010;周所立梁王蕭&KR0683;死子巋(丘軌/切)代立天康¶
元年春二月景子詔曰朕以寡德纂承洪緒日&KR0628;劬勞思¶
弘景業而政道多昩&KR0058;庶未康兼疾患淹時元陽累月百¶
姓何咎寔由朕躬念兹在兹痛加疾首可大赦天下改天¶
嘉七年爲天康元年三月巳卯以驃&KR0016;將軍開府儀同三¶
司楊州刺史司空安成王頊爲尚書令夏四月乙卯皇孫¶
至澤生在位文武賜絹帛各有差爲父後者賜爵一級癸¶
酉丗祖疾甚是日崩于有覺殿遺詔曰朕疾苦彌留遂至¶
<pb:KR3k0012_SBCK_134-2b>¶
不救脩短有命夫復何言但王業艱難頻&KR0010;軍旅生民多¶
弊無忘愧&KR0357;今方隅乃定俗教未弘便及大漸以爲遺恨¶
社稷任重太子可即君臨王侯將相善相輔翊内外叶和¶
勿違朕意山陵務存儉速大斂竟羣臣三日一臨公除之¶
制率依舊典六月甲子羣臣上謚曰文皇帝廟號丗祖葬¶
永寧陵¶
　　　　　陳伯宗¶
陳書曰廢帝諱伯宗字奉業小字藥王丗祖嫡長子也永¶
定二年拜臨川王丗子丗祖嗣位立爲皇太子天康元年¶
四月世祖崩即皇帝位二年春詔大赦天下改光大元年¶
孝悌力田賜爵一級輿駕祠南郊二年十一月慈訓大后¶
集群臣於朝堂令降爲臨海王送還藩邸是日出居别第太¶
建二年薨時年十九¶
<pb:KR3k0012_SBCK_134-3a>¶
　　　　　陳頊¶
陳書曰髙宗孝宣皇帝諱頊字紹丗小字師利始興昭烈¶
王第二子也梁大通二年生有赤光滿室少寛大多智略¶
及長羙容儀身長八尺三寸垂手過&KR0176;有勇力善&KR0016;射髙¶
祖平侯景鎮京口梁元帝徴髙祖子姪入侍髙祖遣髙宗¶
赴江陵累官爲直閣將軍中書侍郎時有馬軍主李㧾與¶
髙宗有舊毎同遊處髙宗嘗夜&KR0013;酒張燈而寐揔&KR0244;出尋¶
返乃見髙宗身是大龍揔便驚走時在&KR0028;右永定元年遙¶
襲封始興郡王邑二千户三年丗祖嗣位改封安成王天¶
嘉三年自周還授侍中中書監中衛將軍置佐吏尋授使¶
持節都督楊南徐東楊南豫北江五州諸軍事楊州刺史¶
進號驃&KR0016;將軍餘如故四年加開府儀同三司六年遷司¶
空天康元年授尚書令廢帝即位拜司徒進號驃&KR0016;大將¶
<pb:KR3k0012_SBCK_134-3b>¶
軍録尚書都督中外諸軍事給班劒三十人光大二年正¶
月進位太傅領司徒加殊禮劒履上殿増邑并前三千户¶
餘如故十一月甲寅慈訓太后令廢帝爲臨海王以髙宗入¶
&KR0434;是&KR0010;春正月甲午即皇帝位于太極前殿詔改光大三¶
年爲太建元年大赦天下在位文武賜位一階孝悌力田¶
及爲父後者賜爵一級異等殊才並加䇿序鰥寡&KR0012;獨不¶
能自存者人賜榖五斛復太皇太后尊號曰皇太后立妃¶
柳氏爲皇后丗子叔寳爲皇太子冬十月新除左衛將軍¶
歐陽紇據廣州舉兵反辛未遣車&KR0016;將軍開府儀同三司章¶
昭逹率衆討之壬午輿駕祠太廟二年春正月乙酉以征西¶
大將軍開府儀同三司郢州刺史黄法&KR0612;(其於/切)爲中護大將¶
軍丙午輿駕親祠太廟二月癸未儀同章昭逹擒歐陽紇¶
送都斬于建康市廣州平三月丙申皇太后崩丙午曲赦¶
<pb:KR3k0012_SBCK_134-4a>¶
廣衡二州丁未大赦天下三年春正月癸丑以尚書右僕¶
射領大著作徐陵爲尚書僕射辛酉輿駕親祠南郊辛未¶
親耕藉田三月丁丑大赦天下自天康元年訖大建元年¶
逋餘軍糧禄秩夏調未入者悉原之五年三月討大都督¶
呉明徹統衆十萬發自白下夏四月癸卯前巴州刺史魯¶
廣逹尅齊大峴城辛亥呉明徹尅&KR0087;州水柵庚申齊遣兵¶
十萬援歷陽儀同黄法&KR0612;破之辛酉齊軍救&KR0087;州呉明徹¶
又破之癸亥詔北伐衆軍所殺齊兵令埋掩甲子南譙太¶
守徐槾尅石梁城六年春正月壬戌朔詔曰王者以四海¶
爲家萬姓爲子一物乖方夕&KR0357;猶厲六合未混旰食弥憂¶
朕嗣纂鴻基思弘經略上符景&KR0043;下叶人謀命將興師大¶
拯淪溺灰琯未周凱捷相繼拓地數千連城將百蠢彼餘¶
黎毒兹異境江淮年少猶有剽掠郷閭無賴擿(他歴/切)出陰¶
<pb:KR3k0012_SBCK_134-4b>¶
私將帥軍人罔顧刑典今使符法蠲除仁聲載路且肇元¶
告慶邊服來荒始覩皇風冝覃曲澤可赦江右淮北南司¶
霍光歴陽臨江等郡士民罪無輕重悉皆原宥七年春正¶
月辛未輿駕親祠南郊四月乙末陳桃根表上織成羅文¶
錦&KR0013;表各二首詔於雲龍門外焚之八月周遣使來聘是¶
月甘露頻降樂遊&KR0080;丁未輿駕幸樂遊苑採甘露宴羣臣¶
詔於&KR0080;龍舟山立甘露亭十一年春正月丁酉龍見于南¶
兖州永寧樓側池中二月癸亥輿駕親耕藉田三月丁未¶
詔淮北義人率户口歸國者建其夲屬舊名置立郡縣即¶
&KR0032;近州賦給田宅秋七月辛卯&KR0004;用大貨六銖錢八月甲¶
子青州義主朱顯宗等率所領七百户入附丁卯輿駕幸¶
太社觀閱武十一月詔建子令月微陽&KR0004;載應此加辰宜¶
播寛澤可大赦天下甲午周遣柱國梁士彦率衆至肥口¶
<pb:KR3k0012_SBCK_134-5a>¶
戊戌周軍進圍壽陽以新除中衛大將軍楊州刺史始興¶
王叔陽爲大都督揔督水歩衆軍十二月乙丑南北兖晉¶
三州及盱眙山陽平馬頭&KR0087;歴陽沛北譙南梁等九州並¶
自拔還京師譙北徐州又䧟自是淮南之地盡没于周矣¶
十四年春正月巳酉髙宗弗豫甲寅崩于宣福殿時年五¶
十三上謚孝宣皇帝廟號髙宗葬顯寧陵¶
　　　　　陳叔寳¶
陳書曰後主諱叔寳字元秀小字黄奴髙宗嫡長子也梁¶
承聖二年生于江陵江陵䧟髙宗遷&KR0028;右留後主于穰城¶
夫嘉三年歸京師立爲安成王丗子太建十四年正月髙¶
宗崩即皇帝位于太極前殿詔大赦尊皇后爲皇太后宫¶
曰弘範立妃沈氏爲皇后七月辛未大赦是月江水赤色¶
如血自京師至于荆州九月設無㝵(五漑/切)大㑹於太極殿¶
<pb:KR3k0012_SBCK_134-5b>¶
捨身及乗輿服御至德元年正月詔大赦改太建十五年¶
爲至德元年二年十二月夜天開自西北至東南其内有¶
靑黄雜色隱隱若雷聲後主在東宫好學有文藝及即位¶
耽於酒色常在後庭不恤政事又於光昭殿前起臨春結¶
綺望仙三閣閣髙數丈竝數十間其牎牖欄檻之&KR0011;悉以¶
沈檀香木爲之飾以金玉間以珠翠微風暫至香聞數里¶
瑰寳竒麗近古未有其下積石爲山引水爲池植以竒樹¶
雜以花藥後主自居臨春閣孔貴人居望仙閣張貴妃居¶
結綺閣並&KR0232;道徃來婦人麗質巧態以從者常千餘人張¶
貴妃孔貴人等八人侍㘴尚書令江揔孔範等十人侍宴¶
號曰狎客上令八婦人制五言詩十客一時繼和遲則罰¶
酒君臣酣飲從夕逹曙所司皆因閹人奏事主者由此擅¶
作威福軍旅警備並皆不修任用沈客卿施文慶等以苛¶
<pb:KR3k0012_SBCK_134-6a>¶
刻爲忠於是文武離心莫肯用命隋文帝謂髙頴曰我爲¶
百姓父母豈可限一衣帶水不拯之乎命大作戰船人請¶
宻之隋文曰吾將行天討何宻之有使投梀於江彼&KR0002;能¶
改吾又何求乃遣晉王廣爲元帥以討之及聞隋軍臨江¶
孔範曰必無渡理但恣妓樂縱酒作詩不輟明日隋軍濟¶
江陵文武百寮皆遁出唯尚書僕射&KR0061;憲侍側憲勸端坐¶
殿上正色以待之後主曰鋒刃之下未可當之吾自有計乃¶
逃于井旣軍人窺井呼之後主不應欲下石乃叫以繩引之¶
驚其太重及出與張貴妃孔貴人三人同束而上賀&KR0002;弼呼¶
後主視之惶懼汗流股慄再拜弼謂之曰大國之卿當小¶
國之君拜禮也入朝不失作歸命侯亦無勞恐懼三月後主¶
與王公百司發自建鄴至長安後主巳下大小在路五百里¶
累累不絶隋文宣詔讓後主後主伏地不能對乃宥之給¶
<pb:KR3k0012_SBCK_134-6b>¶
賜甚厚毎侍宴恐致傷心爲不奏呉音後監守者言叔寳¶
願得官號隋文曰叔寳絶無心肝監守又言叔寳日飲一¶
石少有醒時隋文曰不爾何以過日及從東廵狩印山賦¶
詩曰日月光天德山河壯帝居太平何以報願上封禪書¶
并上表請封禪隋文謙讓不許後從至仁壽宫嘗侍宴及¶
出隋文目之曰此敗豈不由飲酒作詩將此功夫何如思¶
安邊計䇿&KR0004;賀&KR0002;弼度京口彼人密啓告急叔寳爲飲酒¶
遂不省髙潁至猶見啓在牀下未開封豈天亡也後主以¶
隋仁壽四年十一月終於洛陽在位七年年五十二&KR0010;¶
史臣曰後主生深宫之中長婦人之手旣屬&KR0022;國殄瘁不¶
知稼穡艱難&KR0004;懼阽(音/簷)危屢有哀矜之詔後稍安集復扇¶
淫侈之風賔禮諸公唯&KR0009;情於文酒胒近羣小皆委之以¶
衡軸謀謨所及遂無骨鯁之臣權要所在莫匪侵漁之吏¶
<pb:KR3k0012_SBCK_134-7a>¶
政刑日紊尸素盈朝耽荒爲長夜之飲嬖寵同豔妻之孽¶
危亡弗恤上下相蒙衆叛親離臨機不悟自投於井冀以¶
苟生視其以此求全抑亦民斯下矣遐觀列辟纂武嗣興¶
其始也皆欲齊明日月合德天地髙視五帝俯恊三王然¶
而靡不有&KR0004;鮮克有終其故何哉並以中庸之材懷可移¶
之性口存於仁義心&KR0502;(音/黜)於嗜慾仁義利物而道逺嗜慾¶
遂性而便身便身不可乆違道逺難以固志佞謟之倫承¶
顔候色因其所好以恱導之&KR0002;下坂走丸順流決壅非夫¶
感靈辰象降生明德孰能遺其所樂而以百姓爲心哉此¶
所以成康文景千載而罕遇也¶
<pb:KR3k0012_SBCK_134-7b>¶
¶
太平御覽卷第一百三十四¶
<pb:KR3k0012_SBCK_134-8a>¶
