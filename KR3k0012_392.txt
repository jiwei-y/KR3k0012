# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:19.563541
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 392
#+PROPERTY: FILE SB11n0727-392太平御覽-卷之三百九十二.
<pb:KR3k0012_SBCK_392-1a>¶
太平御覽卷第三百九十二¶
　　人事部三十三¶
　　　吟　嘯　嚬¶
　　　　吟¶
釋名曰吟嚴也其聲夲出於憂愁故聲嚴肅使聽之悽歎¶
也¶
說文曰吟歎也¶
毛詩&KR0028;雎序曰吟詠情性以諷其上¶
東觀漢記曰梁鴻常閉户吟咏書記遂潜思著書十餘篇¶
魏志曰管輅隨軍而行過母丘儉墓下&KR0029;樹哀吟精神不¶
樂人問其故輅曰林木雖茂無形可乆碑誄雖羙無後可¶
守玄武臧頭蒼龍無足白虎衘尸朱雀悲哭四危以備法¶
當㓕族不過二載應至矣卒如其言¶
<pb:KR3k0012_SBCK_392-1b>¶
蜀志曰諸葛亮字孔明早&KR0012;躬耕壠畒好爲梁甫吟毎自¶
比於管樂¶
唐書曰蔡允㳟荆州江陵人有風彩解綴文雅善吟詠煬¶
帝所屬詞賦多令諷誦之¶
莊子曰北門成問黄帝曰帝張咸池之樂於洞庭之野吾¶
聞之藹藹黙黙乃不自得帝曰吾奏以隂陽之和燭以日¶
月之明其聲能長慮之不知望之不見曭然立於四虛之¶
通&KR0029;槁梧而吟¶
又曰莊子謂惠子曰今子外乎子之神勞乎子之精依樹¶
而吟處槁梧而瞑¶
文士傳曰李康清廉有志節不能和俗爲卿里豪右之所¶
共害故官塗不進作遊山九吟辭曰蓋人生天地之間&KR0002;¶
流電之過户牖輕塵之捿弱草矣¶
<pb:KR3k0012_SBCK_392-2a>¶
湘中記曰渉湘千里但聞漁父吟中流相和其聲綿邈也¶
盛弘之荆州記曰新城郡瀙(&KR0004;覲/切)水别有一溪其傍有白¶
馬塞孟逹登之歎曰金城千里遂爲上瀙吟彼方人猶傳¶
此聲韻悽激其哀思之音乎¶
西京&KR0258;記曰相如將娉茂陵人爲妄文君作白頭吟¶
鹽鐡論曰曽子&KR0029;山而吟山鳥下翔¶
丗說曰韓壽羙姿容賈公辟爲&KR0122;充毎聚㑹其女於青璅¶
中看見壽心甚恱之乃問其婢識此人不婢說是其先主¶
女内懷存想發於吟咏婢後往壽家具說如此并言女色¶
麗壽聞之心動乃因婢通意婢以白女女大喜乃期徃&KR0043;¶
壽趫捷絶人乃踰墻而入家中莫知自是賈公覺女恱暢¶
有異於常¶
陳武別傳曰陳武字國夲休屠胡人常&KR0016;驢牧羊諸家牧¶
<pb:KR3k0012_SBCK_392-2b>¶
竪十數人或有知歌謡者武遂學太山梁父幽州馬客吟¶
及行路難之屬¶
阮籍樂論曰漢順帝上恭陵過樊濯聞鳴鳥而悲泣下横¶
流曰善哉鳥鳴使左右吟之使聲&KR0002;是豈不佳乎此謂以¶
悲爲樂也¶
王粲登樓賦曰鍾儀幽而楚奏莊舄顯而越吟¶
　　　　嘯¶
說文曰嘯吟也¶
雜字解詁曰嘯吹聲也¶
毛詩江有汜曰之子歸不我過不我過其嘯也歌(箋大嘯/蹙口而)¶
(出聲/也)¶
又白華白嘯歌傷懷念彼碩人¶
後漢書曰南陽太守成瑨委功曹岑晊郡中謡曰南陽太¶
<pb:KR3k0012_SBCK_392-3a>¶
守岑公孝弘農成瑨但坐嘯¶
漢晉春秋曰桓帝幸樊城百姓莫不觀有一老父獨耕不¶
輟議郎張温使問焉父嘯而不荅¶
魏略曰諸葛亮在荆州遊學毎晨夜常抱&KR0176;長嘯¶
魏氏春秋曰阮籍少時嘗遊蘇門山山有隱者莫知其姓¶
名有竹實數斛臼杵而巳籍從之與談太古無爲之道五¶
帝三王之義蕭然曽不經聽籍乃對之長&KR0015;清韻響亮&KR0171;¶
門生逌尓而&KR0015;籍旣降&KR0171;門生亦嘯若鸞鳯之音¶
晉陽春秋曰&KR0286;康見孫登對之長嘯逾時不言康辭還曰¶
先王竟無言乎登曰惜哉¶
晉中興書曰桓石秀風韻秀徹叔父冲嘗與石秀共獵獵¶
徒甚盛觀者傾坐石秀未嘗瞻盻嘯咏而已¶
晉書曰石勒年十四隨邑人行販洛陽&KR0029;嘯上東門王衍¶
<pb:KR3k0012_SBCK_392-3b>¶
見而異之謂左右曰向胡鶵吾觀其聲視有竒志將&KR0178;爲¶
天下之患馳遣收之㑹勒去¶
又曰謝弈桓温辟爲安西司馬猶推布衣之好在温座岸¶
幘嘯咏無異常日温曰我方外司馬¶
又曰王徽之在吴中一士大夫家有好竹欲徃觀之乃遥¶
造竹下諷嘯良乆主人洒掃請坐徽之不頋將去主人乃¶
閉門徽之盡歡而去¶
又曰謝鯤隣家髙氏有女常徃挑之女方織以梭投折鯤¶
齒旣歸微然長嘯曰猶不廢我嘯也¶
趙書曰石勒屯葛陂值天雨不息勒長史刀應勸勒降晉¶
勒愀然而嘯張賔勸勒還北勒攘臂曰賔計是也應冝斬¶
吴越春秋曰越王念吴欲復之乃中夜抱拄而&KR0152;&KR0152;訖承¶
之以嘯於是羣臣咸曰君王何愁心之甚也夫復讎誅敵¶
<pb:KR3k0012_SBCK_392-4a>¶
非君王之憂自是臣下之急務¶
又曰吴王闔閭將欲伐楚登臺南向而嘯有頃而歎羣臣¶
莫有暁王意者子胥乃薦孫子孫子者吴人名武善爲兵¶
法僻隱幽居丗人莫知其能¶
英雄記曰向栩爲性卓詭不凢好讀老子狀如學道又復¶
似狂居甞竈北坐&KR0013;髮喜長嘯人客從就輙伏不視人有¶
於栩前獨拜栩不荅¶
山海經曰玉山者是西王母所居也西王母其狀如人豹¶
尾虎齒而善嘯蓬髮戴勝(蓬髮亂髪/勝玉勝也)¶
莊子曰童子夜嘯&KR0017;數若齒¶
孫登列傳曰孫登字公和汲郡共縣人清静無爲其情志¶
悄如也好讀易彈琴頽然自得觀其風神&KR0002;遊六合之外¶
當魏末共處北山中以石室爲宇編草自覆阮嗣宗聞登¶
<pb:KR3k0012_SBCK_392-4b>¶
而徃焉適見公和苫蓋&KR0013;髮端坐巖下鼓琴嗣宗自下趨¶
進旣坐莫得與言嗣宗乃嘹嘈長嘯與琴音諧㑹雍雍然¶
登乃逌尓而&KR0015;因嘯和之妙響動林壑風氣清太玄¶
竹林七賢論曰阮籍字嗣宗性樂酒善嘯聲聞百歩箕踞¶
嘯歌酣放自若時&KR0171;門山中忽有真人在焉籍親徃尋其¶
人於巖巔遂登嶺從之箕坐相對籍乃啇略終古以問之¶
仡然不應籍因對之長嘯有頃彼乃斷然嘆曰可更作籍¶
又嘯意盡退還(半嶺/聞嶺)巓　然有聲若數部鼓吹頋瞻乃向¶
人之嘯也(丗說/同)¶
王廙別傳曰王道與&KR0067;亮遊于石頭㑹遇廙至是日迅風¶
飛㠶廙&KR0029;樓而長嘯神氣甚&KR0483;¶
王子年拾遺記曰太始二年南方有囙霄之國人皆善嘯¶
大丈夫嘯聞百里婦人嘯聞五十里如笙竽之音秋冬則¶
<pb:KR3k0012_SBCK_392-5a>¶
聲清髙春夏則聲沉下人舌尖處倒向喉内亦云有兩舌¶
重沓以爪徐徐刮之則嘯聲踰逺故吕氏春秋云反舌殊¶
郷之國即此之謂也¶
列女傳曰魯&KR0238;室之女者過時未適人當穆公之時君老¶
太子㓜女&KR0029;柱而嘯隣人婦從謂曰何嘯之悲也子欲嫁¶
乎女曰吾憂魯君老而太子少也¶
西京&KR0258;記曰東方生善嘯毎一曼聲長嘯塵落瓦飛¶
郭子曰劉道眞少時(劉寳字道眞髙/平人安北將軍)漁釣而憊於草澤善¶
歌嘯聞之者無不留連有一老嫗識其非常人甚樂歌嘯¶
乃殺豚進道眞食豚盡了不謝¶
丗說曰晉文王徳盛功大坐席嚴敬擬於王者惟阮籍在¶
坐箕踞嘯歌酣飲自&KR0002;¶
又曰劉越石爲胡&KR0016;所圍數重窘迫無計劉依夕乗月登¶
<pb:KR3k0012_SBCK_392-5b>¶
樓清嘯胡賊聞之皆悽悲長歎¶
又曰謝太傅盤桓東山時與孫興公諸人泛海戲風起浪¶
湧諸人色動並唱使還太傅神情方雅王&KR0483;少吟嘯不言¶
又曰王子猷嘗&KR0009;人空宅便令種竹嘯詠良乆直指竹曰¶
何可一日無此君¶
又曰謝萬北征甞以嘯詠自髙未甞撫慰衆士謝公謂曰¶
汝爲元帥冝數喚諸將慰勞之萬都無其說直以如意指¶
四座曰諸公皆是勁卒諸將甚怨之¶
捜神記曰趙炳甞臨水從舡人乞渡舡人不許炳乃張盖¶
坐其中長嘯呼風亂流而濟¶
潯陽記曰桓宣穆使人尋廬山見一人謂之曰君過前嶺¶
必逢二年少相隨長嘯試要問之若不與言者可速去此¶
人過嶺果見二年少以&KR0209;掩鼻長嘯狀如惡獸呼不與言¶
<pb:KR3k0012_SBCK_392-6a>¶
神境記曰營道郡西有靈源山有石髓紫芝者有採藥此¶
山聞林谷間有長嘯者今樵人徃徃猶聞焉¶
異苑曰潯陽姑石在江之坻&KR0004;桓玄西下令人登之中嶺¶
便聞長嘯聲甚清徹至峯頂見一人踑踞石上嘯旨曰嘯¶
者其氣激於喉中而濁謂之言激於舌端而清謂之嘯言¶
之濁可以通人事逹情性嘯之清可以感&KR0017;神致不死出¶
其言善千里應之出其嘯清萬靈授職故古之學道者重¶
矣¶
又曰太上道君授於西王母西王母授於南極眞人南極¶
眞人授於廣成子廣成子授於嘯父嘯父授於務光務光¶
授於舜舜演之爲琴以授禹自後而廢續有晉太行山仙¶
君孫公得之乃得道而無所授焉阮嗣宗所得少分其後¶
堙㓕不復聞矣¶
<pb:KR3k0012_SBCK_392-6b>¶
又曰嘯有一十五章一曰權輿嘯之始也二曰流雲乃古¶
之善嘯者聽韓娥之聲而寫之三曰深溪虎古之善嘯者¶
聽溪中虎聲而冩之四曰髙栁蟬古之善嘯者聽而寫之¶
五曰空林夜&KR0017;古之善嘯者夜過空林聞而冩之六曰巫¶
峽猿古之善嘯者聞而冩之七曰下鴻鵠出於師曠演清¶
角之音善嘯者冩之八曰古木鳶九曰龍吟皆嘯者聞而¶
冩之十曰動地出於孫公其音亦師曠清徴也十一曰蘇¶
門孫公隱&KR0171;門山之作也十二曰劉公命&KR0017;仙人劉根之¶
所爲也十三曰阮氏&KR0483;韻阮籍所作也十四曰正章深逺¶
極大非常聲也十五曰畢音五音之極而大道畢矣¶
晉成公綏嘯賦曰&KR0483;羣公子體竒好異傲丗忘榮絶棄人¶
事於是延友生集同好精性命之至機研道徳之玄奥邈¶
跨俗而遺身乃慷&KR0099;而長嘯發妙聲於丹脣激哀音於皓¶
<pb:KR3k0012_SBCK_392-7a>¶
齒響抑揚而潜轉氣衝鬱而熛起恊黄宫於清角雜啇羽¶
於流徴飄遊雲於㤗清集長風乎萬里諒自然之至音非¶
絲竹之所擬¶
桓玄與&KR0061;冝都書論嘯曰讀卿歌賦序詠音聲皆有清味¶
然以嘯爲髣髴有限不足以致幽&KR0562;將未至耶夫契神之¶
音旣不俟多瞻而通其致苟一音足以究清和之極阮公¶
之言不動蘇門之聽而微嘯一鼓玄黙爲之解顔&KR0002;人之¶
興&KR0483;響惟深也哉¶
&KR0061;山松荅書曰嘯有清浮之羙而無控引之深歌窮淵根¶
之致用之彌覺其逺至乎吐辭送意曲究其奥豈脣吻之¶
切發一徃之清吟而巳若夫阮公之嘯&KR0171;門之和盖感其¶
一竒何爲徴此一至大疑嘯歌所拘邪¶
　　　　嚬¶
<pb:KR3k0012_SBCK_392-7b>¶
韓子曰韓昭侯使人藏弊袴或曰君亦不仁矣弊袴不以¶
賜左右而藏之昭侯曰吾聞明君嚬有爲嚬&KR0015;有爲&KR0015;袴¶
之與嚬&KR0015;相去逺矣吾必待有功故藏之未有與也¶
莊子曰西施病心而嚬其里之醜人見而羙之歸亦捧心¶
而嚬其里之冨人見之堅閉門而不出貧人見之挈妻子¶
而走之夫彼知羙嚬而不知嚬之所以羙¶
嵇康髙士傳曰於陵仲子齊人常歸省母人饋其兄鵝仲¶
子嚬蹙曰惡用是鶂鶂者哉¶
太平御覽卷第三百九十二¶
<pb:KR3k0012_SBCK_392-8a>¶
