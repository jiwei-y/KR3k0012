# -*- mode: mandoku-view -*-
#+TITLE: 太平御覽
#+DATE: 2015-09-23 10:14:02
#+PROPERTY: LASTPB  <md:KR3k0012_SBCK_390-1a>
#+PROPERTY: JUAN 393

<md:KR3k0012_SBCK_391-9b>¶
<md:KR3k0012_SBCK_392-1a>¶
<pb:KR3k0012_WYG_392-1a>
欽定四庫全書
　太平御覽卷三百九十二¶
　　　　　　　　　　　　宋　李昉等　撰
　　人事部三十三¶
　　　吟　　　　　　　　嘯
　　　嚬¶
　　　　吟¶
釋名曰吟嚴也其聲本出于憂故愁聲嚴肅使聽之悽
<pb:KR3k0012_WYG_392-1b>
歎¶也¶
說文曰吟歎也¶
毛詩闗雎序曰吟咏情性以諷其上¶
東觀漢記曰梁鴻常閉户吟咏書記遂潜思著書十餘
萹¶
魏志曰管輅随軍而行過母丘儉墓下倚樹哀吟精神
不¶樂人問其故輅曰林木雖茂無形可久碑誄雖美無
復可¶守𤣥武蔵頭蒼龍無足白虎銜尸朱雀悲哭四危
<pb:KR3k0012_WYG_392-2a>
以備法¶當㓕族不過二載應至矣卒如其言<md:KR3k0012_SBCK_392-1b>¶蜀志曰諸葛亮字孔明早孤躬耕隴畆好為梁甫吟每
自¶比于管樂¶
唐書曰蔡允恭荆州江陵人有風彩觧綴文雅善吟咏
煬¶帝所屬詞賦多令諷誦之¶
荘子曰北門成問黄帝曰帝張咸池之樂扵洞庭之野
吾¶聞之藹藹黙黙乃不自得帝曰吾奏以隂陽之和燭
以日¶月之明其聲能長慮之不知望之不見矘然立扵
<pb:KR3k0012_WYG_392-2b>
四墟之¶通倚槁梧而吟¶
又曰荘子謂恵子曰今子外乎子之神勞乎子之精依
樹¶而吟處槁梧而瞑¶
文士傳曰李康清廉有志節不能和俗為鄉里豪右之
所¶共害故官塗不進作逰山九吟辭曰盖人生天地之
間若¶流電之過户牖輕塵之棲弱草矣<md:KR3k0012_SBCK_392-2a>¶湘中記曰渉湘千里但聞漁父吟中流相和其聲綿邈
也
<pb:KR3k0012_WYG_392-3a>
盛𢎞之荆州記曰新城郡瀙(音初/勤切)水别有一溪其傍有
白¶馬塞孟達登之嘆曰金城千里遂為上瀙吟彼方人
猶傳¶此聲韻悽激其哀思之音乎¶
西京雜記曰相如将聘茂陵人為妾文君作白頭吟¶
鹽鐵論曰曽子倚山而吟山鳥下翔¶
世說曰韓夀美姿容賈公辟為掾充每聚會其女扵青
璅¶中看見夀心甚恱之乃問其婢識此人不婢說是其
先主¶女内懐存想發於吟咏婢後徃夀家具說如此并
<pb:KR3k0012_WYG_392-3b>
言女色¶麗夀聞之心動乃因婢通意婢以白女女大喜
乃期徃宿¶夀趫健絶人乃踰墻而入家中莫知自是賈
公覺女恱暢¶有異扵常¶
陳武别傳曰陳武字國本休屠胡人常騎驢牧羊諸家
牧<md:KR3k0012_SBCK_392-2b>¶䜿十數人或有知歌謡者武遂學太山梁父幽州馬
客吟¶及行路難之屬¶
阮籍樂論曰漢順帝上恭陵過樊濯聞鳥鳴而悲泣下
横¶流曰善哉鳥鳴使左右吟之使聲若是豈不佳乎此
<pb:KR3k0012_WYG_392-4a>
謂以¶悲為樂也¶
王粲登樓賦曰鍾儀幽而楚奏莊舄顯而越吟¶
　　　　嘯¶
說文曰嘯吟也¶
雜字觧詁曰嘯吹聲也¶
毛詩江有汜曰之子歸不我過不我過其嘯也歌(歌人/哨口)
(而¶出/聲也)¶
又白華曰嘯歌傷懐念彼碩人
<pb:KR3k0012_WYG_392-4b>
後漢書曰南陽太守成瑨委功曹岑晊郡中謡曰南陽
太<md:KR3k0012_SBCK_392-3a>¶守岑公孝𢎞農成瑨但坐嘯¶
漢晉春秋曰桓帝幸樊城百姓莫不觀有一老父獨耕
不¶輟議郎張温使問焉父嘯而不答¶
魏略曰諸葛亮在荆州逰學毎晨夜常抱膝長嘯¶
魏氏春秋曰阮籍少時嘗逰蘇門山山有隠者莫知其
姓¶名有竹實數斛臼杵而已籍從之與談太古無為之
道論五¶帝三王之義翛然曽不盼之籍乃嘐然長嘯音韻
<pb:KR3k0012_WYG_392-5a>
響亮蘇¶門生逌爾而笑籍既降蘇門生嘯若鸞鳯之音¶
晉陽春秋曰嵇康見孫登對之長嘯逾時不言康辭還
曰¶先生竟無言乎登曰君才¶則髙矣保身之道不足
晉中興書曰桓石秀風韻秀徹叔父冲嘗與石秀共獵
獵¶徒甚盛觀者傾坐石秀未嘗瞻盼嘯咏而已¶
晉書曰石勒年十四随邑人行販洛陽倚嘯上東門王
衍<md:KR3k0012_SBCK_392-3b>¶見而異之謂左右曰向石勒吾觀其聲視有竒志将
恐為¶天下之患馳遣收之㑹勒已去
<pb:KR3k0012_WYG_392-5b>
又曰謝奕桓温辟為安西司馬猶推布衣之好在温座
岸¶幘嘯詠無異常日温曰我方外司馬¶
又曰王徽之在吴中一士大夫家有好竹欲徃觀之乃
徑¶造竹下諷嘯良久主人洒掃施設徽之不頋將去主
人¶閉門不聼出乃盡歡而去¶
又曰謝鯤隣家髙氏有女常徃挑之女方織以梭投折
鯤¶齒既歸傲然長嘯曰猶不廢我嘯也¶
趙書曰石勒屯葛陂值天雨不息勒長史刀應勸勒降
<pb:KR3k0012_WYG_392-6a>
晉¶勒愀然而嘯張賔勸勒還北勒攘臂曰賔計是也應
宜斬¶
吴越春秋曰越王念吴欲復之乃中夜抱拄而哭哭訖
承¶之以嘯扵是羣臣咸曰君王何愁心之甚也夫復讐
誅敵<md:KR3k0012_SBCK_392-4a>¶非君王之憂自是臣下之急務¶
又曰吴王闔閭將欲伐楚登臺南向而嘯有頃而嘆羣
臣¶莫有曉王意者子胥乃薦孫子孫子者吴人名武善
為兵¶法僻隠幽居世人莫知其能
<pb:KR3k0012_WYG_392-6b>
英雄記曰向栩為性卓越不凡好讀老子状如學道又
復¶似狂居嘗北坐被髮喜長嘯人客従就輙伏不視人
有¶扵栩前獨拜栩不答¶
山海經曰玉山者是西王母所居也西王母其状如人
豹¶尾虎齒而善嘯蓬髮戴勝(蓬髮亂髮/勝玉勝也)¶
荘子曰童子夜嘯鬼數若齒¶
孫登别傳曰孫登字公和汲郡共縣人清静無為其情
志¶悄如也好讀易彈琴頽然自得觀其風神若逰六合
<pb:KR3k0012_WYG_392-7a>
之外¶當魏末共處北山中以石室為宇編草自覆阮嗣
宗聞登<md:KR3k0012_SBCK_392-4b>¶而徃焉適見公和苫盖被髮端坐岩下鼓琴嗣
宗自下趨¶進既坐莫得與言嗣宗乃嘹嘈長嘯與琴音
諧㑹雍雍然¶登乃逌爾而笑因嘯和之妙響動林壑風
清太𤣥¶
竹林七賢論曰阮籍字嗣宗性樂酒善嘯聲聞百歩箕
踞¶嘯歌酣放自若時蘇門山中忽有真人在焉籍親徃
尋其¶人扵巖巔遂登嶺従之箕坐相對籍乃商略終古
<pb:KR3k0012_WYG_392-7b>
以問之¶屹然不應籍因對之長嘯有頃彼乃斷然嘆曰
可更作籍¶又嘯意盡退還半嶺巔&KR0008;然有聲若數部鼓
吹顧瞻乃真¶人之嘯也¶
王廙别傳曰王導與庾亮逰于石頭㑹遇廙至是日迅
風¶飛帆廙倚樓而嘯神氣甚逸¶
王子年拾遺記曰太始二年南方有因霄之國人皆善
嘯¶聲大丈夫嘯聞五里婦人嘯聞五十里如笙竽之音秋
冬則<md:KR3k0012_SBCK_392-5a>¶聲清髙春夏則聲沉下人舌尖處倒向喉内亦云
<pb:KR3k0012_WYG_392-8a>
有兩舌¶重沓以爪徐剖之則嘯聲愈逺故吕氏春秋云
反舌殊¶鄉之國即此之謂也¶
烈女傳曰魯漆室之女者過時未適人當穆公之時君
老¶太子幼女倚柱而嘯鄰人婦従謂曰何嘯之悲也子
欲嫁¶乎女曰吾憂魯君老而太子少也¶
西京雜記曰東方生善嘯每一曼聲長嘯輙塵落瓦飛¶
郭子曰劉道真少時(劉寳字道真髙/平人安北将軍)漁釣而憊扵草澤
善¶歌嘯聞之者無不留連有一老嫗識其非常人甚樂
<pb:KR3k0012_WYG_392-8b>
歌嘯¶乃殺豚進真食豚盡了不謝¶
世說曰晉文王徳盛功大座席嚴敬擬扵王者惟阮籍
在¶坐箕踞嘯歌酣飲自若¶
又曰劉越石為胡騎所圍數日窘廹無計劉依夕乗月
登<md:KR3k0012_SBCK_392-5b>¶樓清嘯胡賊聞之皆悽悲長歎¶
又曰謝太傅盤桓東山時與孫興諸人泛海風起浪¶湧
諸人色動並喝使還太傅神情方雅王逸少吟嘯不言¶
又曰王子猷嘗寄人空宅便令種竹嘯詠良久直指竹
<pb:KR3k0012_WYG_392-9a>
曰¶何可一日無此君¶
又曰謝萬北征嘗以嘯詠自髙未嘗撫慰衆士謝公謂
曰¶汝為元帥宜數喚諸將慰勞之萬都無其說直以如
意指¶四座曰諸公皆是勁卒諸将甚怨之¶
搜神記曰趙炳嘗臨水従船人乞渡船人不許炳乃張
盖¶坐其中長嘯呼風亂流而濟¶
潯陽記曰桓宣穆使人尋廬山見一人謂之曰君過前
嶺¶必逢二年少相随長嘯試要問之若不語言者可速
<pb:KR3k0012_WYG_392-9b>
去此¶人過嶺果見二年少以袂掩鼻長嘯状如惡獸呼
不與言<md:KR3k0012_SBCK_392-6a>¶神境記曰營道郡西靈源山有石髓紫芝昔有採藥此¶
山聞林谷間有長嘯者今樵人徃徃猶聞焉¶
異苑曰潯陽姑石在江之坻初桓𤣥西下令人登之中
嶺¶便聞長嘯聲甚清徹至峰頂見一人蹊踞石上
嘯㫖曰¶其氣激扵喉中而濁謂之言激扵舌端而清謂
之嘯言¶之濁可以通人事達情性嘯之清可以感鬼神
<pb:KR3k0012_WYG_392-10a>
致不死出¶其言善千里應之出其嘯清萬靈授職故古
之學道者重¶矣¶
又曰太上道君授扵西王母西王母授扵南極真人南
極¶真人授扵廣成子廣成子授扵嘯父嘯父授扵務光
務光¶授扵舜演之為琴以授禹自後而廢續晉太行山
仙¶君孫公得之乃得道而無所授焉阮嗣宗所得少分
其後¶酒嘯不復聞矣<md:KR3k0012_SBCK_392-6b>¶又曰嘯有一十五章一曰權輿嘯之始也二曰流雲乃
<pb:KR3k0012_WYG_392-10b>
古¶之善嘯者聴韓俄之聲而冩之三曰深溪虎古之善
嘯者¶聴溪中虎聲而冩之四曰髙栁蟬古之善嘯者聴
而冩之¶五曰空林夜鬼古之善嘯者夜過空林聞而冩
之六曰巫¶峽猿古之善嘯者聞而冩之七曰下鴻鵠出
扵師曠演清¶角之音善嘯者冩之八曰古木鳶九曰龍
吟善嘯者聞而¶冩之十曰動地出於孫公其音亦師曠
清徴也十一曰蘇¶門孫公隠蘇門山之作也十二曰劉
公命鬼仙人劉根之¶所為也十三曰阮氏逸韻阮籍所
<pb:KR3k0012_WYG_392-11a>
作也十四曰正章深逺¶極大非常聲也十五曰畢者五
音之極而大道畢矣¶
晉成公綏嘯賦曰逸羣公子體竒好異傲世忘榮絶棄
人¶事扵是延友生集同好精性命之至機研道徳之𤣥
奥邈¶跨俗而遺身乃慷慨而長嘯發妙聲扵丹脣激哀
音於嗒<md:KR3k0012_SBCK_392-7a>¶齒響抑揚而潜轉氣衝欝而熛起恊黄宫扵清
角雜商羽¶扵流徴飄逰雲於泰清集長風乎萬里諒自
然之至音非¶絲竹之所擬
<pb:KR3k0012_WYG_392-11b>
桓𤣥與袁宜都書論嘯曰讀卿歌賦序詠音聲皆有清
味¶然以嘯為髣髴有限不足以致幽者將未至耶夫契
神之¶音既不俟多瞻而通其致苟一音足以究中和之
極阮公¶之言不動蘇門之聽而㣲嘯一鼔𤣥黙為之觧
顔若人之¶興逸響惟深也哉¶袁山松答書曰嘯有清浮
之美而無控引之深歌窮淵根¶之致用之彌覺其逺至
乎吐辭送意曲究其奥豈脣吻之¶切發一徃之清吟而
已若夫阮公之嘯蘇門之和盖感其¶一竒何為徴此一
<pb:KR3k0012_WYG_392-12a>
至大疑嘯歌所拘耶¶
　　　　嚬<md:KR3k0012_SBCK_392-7b>¶韓子曰韓昭侯使人蔵敝袴或曰君亦不仁矣敝袴不
以¶賜左右而蔵之昭侯曰吾聞明君愛一嚬一笑袴¶之
與嚬笑相去逺矣吾必待有功故蔵之未有與也¶
莊子曰西施病心而嚬其里之醜人見而美之歸亦捧
心¶而嚬其里之富人見之堅閉門而不出貧人見之挈
妻子¶而去之走彼知美嚬而不知嚬之所以美
<pb:KR3k0012_WYG_392-12b>
嵇康髙士傳曰於陵仲子齊人常歸省母人饋其兄鵝
仲¶子嚬蹙曰惡用是鵝者哉¶
　
　
　
　
　
　太平御覽卷三百九十二
