# -*- mode: mandoku-view -*-
#+TITLE: 太平御覽
#+DATE: 2015-09-23 10:14:05
#+PROPERTY: LASTPB  <md:KR3k0012_SBCK_935-1a>
#+PROPERTY: JUAN 938

<md:KR3k0012_SBCK_936-10a>¶
<md:KR3k0012_SBCK_937-1a>¶
<pb:KR3k0012_WYG_937-1a>
欽定四庫全書
　太平御覽卷九百三十七¶
　　　　　　　　　　　　宋　李昉等　撰
　　鱗介部九¶
　　　魴魚　　　鱮魚　　　鯈魚　　　魦魚
　　　鱨魚¶　　　鮒魚　　　鮎魚　　　鱯魚
　　　鱒魚　　　鱧魚¶　　　鯽魚　　　嘉魚
　　　鰽魚　　　鮆魚　　　鱸魚¶　　　鯔魚
<pb:KR3k0012_WYG_937-1b>
　　　鱓魚¶
　　　　魴魚¶
爾雅曰魴&KR0008;(郭璞注曰江東呼魴/為&KR0008;一名&KR0008;音鯉)¶
山海經曰大鯾居海中(鯾即魴/也音鯾)¶
毛詩宛邱衡門曰豈其食魚必河之魴¶
又關雎汝墳曰魴魚頳尾王室如燬¶
又毛詩九罭曰九罭之魚鱒魴¶
陸機毛詩䟽義曰魴鰥今伊洛濟潁魴魚也廣而薄脆<md:KR3k0012_SBCK_937-1b>¶
<pb:KR3k0012_WYG_937-2a>
而多肉細鱗魚之美者也又遼東梁水魴特¶肥而厚尤
美於他魴故其鄉語曰居就梁水魴¶
說苑曰陽晝謂宓子賤曰吾少也賤不知理民之術有
釣¶道二焉夫投綸餌迎而吸之者陽鱎也其為魚也薄
而不¶美若有若亡若食不食者魴也其為魚也薄而厚
味宓子¶賤曰善¶
宋玉釣賦曰左挾魚罶右執橋竿精不離乎魚啄思不
&KR0111;¶乎魝鯿
<pb:KR3k0012_WYG_937-2b>
　　　　鱮魚¶
毛詩曰其釣維何維魴及鱮¶
毛詩義疏曰鱮似魴而大頭魚之不美者故里語曰買
魚¶得鱮不如啖茹徐州謂之鰱(音/連)或謂之□¶
水經曰沔水北流注於漢漢水又左得渡口水出陽平
北<md:KR3k0012_SBCK_937-2a>¶水山有二原一曰清檢出佳鱮二曰濁檢出好鮒常
以二¶月取之美珎常味¶
　　　　鯈魚(音/稠)
<pb:KR3k0012_WYG_937-3a>
爾雅曰鮂里鰦(郭璞注曰即白鯈也/江東呼為鮂兹二音)¶
荘子曰荘與惠子逰於濠梁之上荘子曰鯈魚出㳺從¶
容是魚樂也惠子曰子非魚安知魚之樂耶荘子曰子
非¶我安知我不知魚之樂耶惠子曰我非子故不知子
矣子¶固非魚也子之不知魚全矣¶
山海經曰帶山芘葫之水其中多鯈魚其状如雞而赤
毛¶三尾六足四首其音如鵲食之已憂¶
又圖經讚曰汨和損平莫慘於憂詩詠萱草山經則鯈
<pb:KR3k0012_WYG_937-3b>
(儔條/¶二音)<md:KR3k0012_SBCK_937-2b>¶何敬祖詩曰属耳聴鳴鶯流目玩鯈魚¶
　　　　魦魚¶
爾雅曰魦鮀(郭璞曰今吹沙小魚也體/圓而有㸃文也沙沱二音)¶
毛詩魚麗曰魚麗于罶鱨魦(魦鮀/也)¶
廣志曰吹沙魚大如指沙中行¶
　　　　鱨魚¶
毛詩曰魚麗于罶鱨魦(鱨楊也/音常)
<pb:KR3k0012_WYG_937-4a>
毛詩義疏曰鱨一名楊今黄頬魚是身形厚而長大額
骨¶正黄¶
　　　　鮒魚¶
周易井卦曰井谷射鮒(王肅註曰/鮒小魚也)¶
廣雅曰鯖鮒也¶
莊子曰荘周家貧往貸粟於監河侯侯曰我将得邑今
貸<md:KR3k0012_SBCK_937-3a>¶子三百金可乎荘周忿然曰周昨来有中道而呼者
周視¶之車轍中有鮒魚焉曰我東海之波臣也君豈有
<pb:KR3k0012_WYG_937-4b>
升斗之水¶而活我哉周曰喏我且南逰呉越之濵吸西
江之水而迎¶之可乎鮒魚忿然作色曰吾得升斗之水可
活耳君乃言此¶不如早索我於枯魚之肆¶
又曰夫揭竿累趣灌竇守鮒其於得大魚難矣¶
石氏春秋曰魚之美者有洞庭之鮒¶
說苑曰魏楚㑹扵晉陽將以伐齊齊王患之使人召淳
于¶髠曰魏楚欲伐齊願先生與寡人憂之髠曰臣見隣
人之¶祠田也以一箧飯與一鮒魚具祝曰下田夸邪得
<pb:KR3k0012_WYG_937-5a>
榖百車¶因笑其所祠者少所求者多王曰善立為上卿¶
神異經曰東南海中有恒洲有溫湖鮒魚生焉長八尺
食¶之宜暑而辟風寒<md:KR3k0012_SBCK_937-3b>¶盛𢎞之荆州記曰荆州有美鮒踰於洞庭温湖¶
古樂府罩辭曰罩初何得端求得鮒小者如手大者如
履¶孝子持歸遺我公婦安得此魚適與罩迕從今以後
但當¶求鮒¶
劉邵七華曰洞庭之鮒出於江岷弦膄青顱朱尾赤鱗
<pb:KR3k0012_WYG_937-5b>
　　　　鮎魚¶
爾雅曰鮎(别名鮧江東通呼/鮎為鮧鮧音提)¶
廣雅曰鮷(音/鯷)鯷(音/逓)鮎也¶
魏武四時食制曰蒸鮎¶
永嘉郡記曰漈湖溪中多大鮎昔有得一死鮎者鬐大
五¶六圍¶
廣五行記曰則天如意時著作郎路敬淳常在濟源有
水¶碾一柱壊以他柱易之家人取故者為樵中得一鮎
<pb:KR3k0012_WYG_937-6a>
魚長<md:KR3k0012_SBCK_937-4a>¶尺餘尚活至後敬淳坐綦連輝被殺¶
　　　　鱯魚¶
廣志曰鱯(音/畫)魚似鮎大口¶
　　　　鱒魚¶
爾雅曰鮅(音/必)鱒(才員切似鯶子/赤眼鯶音見)¶
毛詩九罭曰九罭之魚鱒魴(鱒魴大/魚也)¶
毛詩疏義曰鱒魴鱒似鯢魚鱗細於鯢也赤眼多細文¶
唐詩曰吐畨國有臧河去邏些三百里東南流衆水湊
<pb:KR3k0012_WYG_937-6b>
焉¶南入崑崙國其中有魚似鱒而無鱗¶
張衡七辨曰鞏洛之鱒割以為&KR0008;分芒折縷細亂䖟足¶
　　　　鱧魚¶
爾雅曰鱧(郭璞注曰鮧鮦/也目赤依鱧也)¶
毛詩魚麗曰魚麗于罶魴鱧(鱧鮙/魚也)<md:KR3k0012_SBCK_937-4b>¶陸機毛詩疏義曰魴鱧爾雅曰鱧鮦(音/同)也許以為鯉魚
機¶以為鯉狭而厚¶
梁書曰林邑王逸死奴文本簒文本日南西捲縣夷帥
<pb:KR3k0012_WYG_937-7a>
范幼家奴常牧牛扵山澗得鱧魚二而化為鐡因以鑄
刀¶刀成文本向石咒曰若斫石入者文當王此國用斫
石如斷芻¶藁文心異之范㓜常使之商賈至林邑為王作
宫室及兵車¶器械王寵任之後乃讒搆諸子各奔餘國
及王死無嗣文¶偽於隣國迓王子置子於甕中殺之遂
脇國人自立¶
林邑國記曰范文得鱧魚變為鐵斫石如斬蘆世傳魚
刀
<pb:KR3k0012_WYG_937-7b>
　　　　鯽魚¶
水經曰青林湖有鯽魚食之肥美辟寒¶
南夷志曰䝉舍地有鯽魚大者重五斤西沮河及昆池
南¶接滇池冬月多鯽魚<md:KR3k0012_SBCK_937-5a>¶楊衒之洛陽伽藍記曰王肅初入國不食羊肉及酪等
常¶飯鯽魚羮¶
　　　　嘉魚¶
水經曰丙穴出嘉魚常以三月出十月入穴口廣五六
<pb:KR3k0012_WYG_937-8a>
尺¶去地七八尺水泉懸注魚自穴下透入水穴口向丙
故曰¶丙穴¶
任象益州記曰嘉魚細鱗魚蜀中謂之拙魚蜀郡山¶處
處有之年年從石孔出大者五六尺¶
雲南記曰雅州丙穴出嘉魚所謂嘉魚生於丙穴大抵
雅¶州諸水多有嘉魚似鯉而鱗細成文黄河中魚味與
此類也¶
愽物志曰江陽縣北有魚穴二所常以二月八月出魚
<pb:KR3k0012_WYG_937-8b>
魚¶曰丙穴¶
嶺表録異曰嘉魚形如鱧出梧州戎城縣江水味甚肥
美<md:KR3k0012_SBCK_937-5b>¶衆魚莫可與比最宜為鯅(地頂/切)每炙以芭蕉葉隔火
葢慮¶脂滴火滅耳(漁陽有鮇/魚亦此類)¶
左思蜀都賦曰嘉魚出於丙穴(丙地名有/魚穴三以)¶
　　　　鰽魚(字由/切)¶
異物志曰鰽魚仲夏始從海中泝流而上腹下如刀長
尺¶餘有細骨如鳥毛在肉中又有鳥腎在腹立夏有白
<pb:KR3k0012_WYG_937-9a>
鳥似¶鷖羣飛謂之鰽鳥至仲夏鳥藏魚出變化所生也¶
　　　　鮆魚(音/膂)¶
爾雅曰鮤蠛刀(今之鮆魚也亦呼/為釣魚列蔑二名)¶
山海經曰浮玉之山北望具區苔泉出于其陰其中多¶
鮆魚(郭璞注曰鮆魚秋薄而長/鬚一名刀魚大湖中饒)¶
異苑曰蝴蝶變作鮆¶
　　　　鱸魚<md:KR3k0012_SBCK_937-6a>¶後漢書曰左慈字元放曽在曹操座操曰恨少呉松江
<pb:KR3k0012_WYG_937-9b>
鱸¶魚耳慈因求銅盤貯水以竹竿釣扵盤中須臾引一
鱸出¶操曰一魚不周乃更沈釣後引出皆長三尺餘操
使就前¶膾之¶
世說曰張季膺為齊王掾在洛因秋風起思呉中菰菜¶
羮鱸魚膾遂命駕便歸俄而齊王敗時人以為見機¶
杜寳大業拾遺録曰六年呉郡獻松江鱸魚乾膾鱸魚
肉¶白如雪不腥所謂金□玉膾東南之佳味也¶
　　　　鯔魚
<pb:KR3k0012_WYG_937-10a>
神仙傳曰介象與呉王共論鯔魚為上乃於殿前作方
坎¶汲水滿之并求餌釣起之須臾得鯔魚王驚起乃使
膾之¶
異物志曰鯔魚長者六七尺¶
嶺表録異曰跳鯅乃海中之小魚鯅也以鹽藏鯔魚兒
一<md:KR3k0012_SBCK_937-6b>¶斤不啻千箇生擘㸃醋下酒甚有美味今遂問跳魚
之名義¶曰捕魚者仲春扵髙處卓望魚魚来如陣雲濶
二三百¶步厚亦相似者既見報漁師遂槳船争前而迎
<pb:KR3k0012_WYG_937-10b>
之船衝魚¶陣不施罟網但魚見自驚跳入船逡巡而滿
以此為鯅故¶名之跳又云船去之時不可當魚陣之中
恐魚多船沈故¶也即可以知其多矣¶
　　　　鱓魚(與軌同/音善)¶
山海經曰大樂之野夏后啟扵此舞九伐焉女滅在其
北¶居雨水間滅操魚䱉(䱉魚/属也)祭操俎(肉&KR0008;/也)¶
汲冡周書王㑹曰甌人食鱓虵鱓虵順食之美(東越甌/人也比)
(殳州地特/¶以為上¶味)
<pb:KR3k0012_WYG_937-11a>
謝承後漢書曰楊震常客扵湖不答州郡禮命數十年
衆¶人謂之晩暮而震志愈篤後有鸛雀銜三鱓魚飛集
講堂<md:KR3k0012_SBCK_937-7a>¶前都講取魚進曰虵鱓者卿大夫服之象也數三
者法三¶台也先生自此升矣時年過五十乃始仕州郡¶
梁書曰邵陵王綸攝南徐州事遨逰市里雜於厮𨽻嘗
問¶賣䱉者曰刺史何如䱉者言燥暴綸怒令吞䱉以死
百姓¶惶駭道路以目¶
淮南子曰今鱓之與虵蠶之與蠋状相類而愛憎異
<pb:KR3k0012_WYG_937-11b>
抱朴子曰田地既有自然之鮮而有荇莖芩根土龍之
属¶化為鱓¶
韓子曰䱉似虵而漁者取䱉不畏虵利之所在皆為賁
育¶
顔氏家訓曰江陵劉氏以賣鱓羮為業後生一兒頭具
是¶鱓自頸已下方為人身¶
又曰後漢書云鸛雀銜三鱓魚(音/善)多假借為鱣鮪之鱣
俗<md:KR3k0012_SBCK_937-7b>¶之學士因謂為鱣魚按魏武帝四時食制鱣魚大如
<pb:KR3k0012_WYG_937-12a>
五升¶奩長一丈郭璞注云鱣長二三尺安有鸛銜能勝
者况¶三頭乎鱓又純灰色無大者此鱓魚長者不過三
寸大者¶不過三指黄色黑文故都講云虵鱣卿大夫服
之象也¶
漢書及捜神記亦說此事皆作鱣字孫卿云魚鱉鱣鰌
及¶韓非說苑皆曰鱣似虵蠶似蠋主作鱣字假鱣為鱓
其来¶久乎¶
周處風土記曰陽羨谷五月以薤薺䱉焉食凡䱉魚夏
<pb:KR3k0012_WYG_937-12b>
出¶冬蟄亦以氣將陽和實時節也¶
徐表南方草木状曰白鱓生溪邉土穴中長五寸所在
三¶十里民刺取細槿二寸苦酒煑食之滋味如黄鱓味
交趾¶九真有之¶
劉敬叔異苑曰盧循以義熈五年自廣州下泊船江西
衆<md:KR3k0012_SBCK_937-8a>¶多溺死事平之後人往蔡州見死人髪變而為鱓今
上鎮¶西叅軍與府司馬張逝瞻潮際有一棺棺頭有鰽
衆試令¶撥撥看即是髮亦有未都化者一說云生以&KR0008;
<pb:KR3k0012_WYG_937-13a>
瀋沐死則髪¶為䱉又昔有人食不能無䱉死後改棺䱉
滿中¶
又曰㑹稽石亭埭大有空中楓樹毎雨水輒滿溢有商
旅¶載生䱉聊放一頭著孔中以為&KR0008;徻後村民咸謂是
神乃¶依樹起屋宰牲祭祀未嘗輟因遂名䱉父廟人有
祈請及¶䙝慢禍福立至估客復返見其如此即取作臛
於是遂絶¶
　
<pb:KR3k0012_WYG_937-13b>
　
　
　
　
　
　
　
　太平御覽卷九百三十七
