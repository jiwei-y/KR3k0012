# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:34.978102
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 635
#+PROPERTY: FILE SB11n0727-635太平御覽-卷之六百三十五.
<pb:KR3k0012_SBCK_635-1a>¶
太平御覽卷第六百三十五¶
刑法部一¶
　　　　　叙刑上¶
易蒙卦曰&KR0004;六發蒙利用刑人象曰利用刑人以正法也¶
(刑人之道道所惡也/以正法制故刑人也)¶
又曰豫卦曰順以動豫聖人以順動則刑罰清而民服¶
又噬嗑卦曰噬嗑亨利用獄(噬齧也嗑合也凢物之不親由/有間也物之不齊由有/過也)¶
(有間與過齧而合之所以/通也刑克以通獄之利也)象曰雷電噬嗑先王以明罰勑¶
法¶
又曰豐卦象曰雷電皆至豐君子以折獄致刑(文明以動/不失情理)¶
(也)¶
尚書舜典曰象以典刑(象法也法用常/刑用不越法)流宥五刑(宥寛也/以流放)¶
(之法寛/五刑)鞭作官刑(以鞭爲治/官事之刑)朴則教刑(扑夏楚也不勤/道業則撻之)金¶
<pb:KR3k0012_SBCK_635-1b>¶
作贖刑(金黄金誤而入/刑出金以贖罪)眚災肆赦怙終賊刑(眚過也災害/也肆緩也賊)¶
(殺也過而有害當緩赦/之怙姦自終當刑殺之)欽哉欽哉惟刑之恤哉(舜陳典刑/之義勑天)¶
(下使敬之/憂欲得中)¶
又舜典曰帝曰臯陶蠻夷猾夏冦賊姦宄(猾乱也夏華夏/羣行攻刼曰㓂)¶
(殺人曰賊在外曰姦在/内曰宄言無教之致)汝作士五刑有服(士治獄官也五/刑墨劓剕宫大)¶
(辟服從也言刑得/輕重中正之法也)五服三就(旣從五刑謂服罪也行刑當/就三處大罪於原野大夫於)¶
(朝士/於市)五流有宅五宅三居(謂不忍加刑則流放之&KR0002;四㐫/則有五刑之流各有所居五居)¶
(之差有三䓁之居大罪四裔/次九州之外次千里之外也)惟明克允(言臯陶能明信五/刑施之逺近蠻夷)¶
(猾夏使咸信服/無敢犯之者)¶
又大禹謨曰帝曰臯陶惟玆臣庶罔或干予正(無有干我/正言順耳)¶
汝作士明于五刑以弼五教期于予治(弼輔也期當也歎/其能以刑輔教當)¶
(於治/躰)刑期于無刑民恊于中時乃功懋哉(雖或行刑以殺/正殺終無犯者)¶
(刑期於無所刑民皆合於/大中之道是汝之功勉之)臯陶曰帝德罔愆臨下以簡御衆¶
<pb:KR3k0012_SBCK_635-2a>¶
<pb:KR3k0012_SBCK_635-3a>¶
又曰子夏曰昔者三王慤然欲錯刑遂罰(錯處也/遂行也)平心而¶
應之和然後行之然且曰吾意者以不平慮之乎吾意者¶
以不和平之乎如此者三然後行之此之謂慎罰¶
又曰孔子曰古之刑者省之今之刑者䌓之其教古者有¶
禮然後有刑是以刑省也今也反是無禮而齊之以刑是¶
以䌓也¶
書曰伯夷降典禮析民惟刑謂有禮然後有刑也¶
又曰兹殷罰有倫今也反是諸侯不同聽每君異法(聽議/獄也)¶
聽無有倫是故知法難也¶
又曰有過赦小罪勿增大罪勿纍(延罪無/辜曰纍)老弱不受刑有¶
過不受罰故老而受刑謂之悖弱者受之不克不赦有過¶
謂之賊¶
詩小雅曰菀栁刺幽王也&KR0064;虐無親而刑罰不中也¶
<pb:KR3k0012_SBCK_635-3b>¶
詩含神霧曰燁燁震電不寧不令此應刑政之大&KR0064;故震¶
雷驚人使天下不安¶
周禮地官上大司徒曰以郷八刑紏万民一曰不孝之刑¶
二曰不睦之刑三曰不婣之刑四曰不悌之刑五曰不任¶
之刑六曰不恤之刑七曰造言之刑八曰乱民之刑(紏猶/割&KR0021;)¶
(也不弟不敬况師長也造言訛言惑衆乱民乱名改/作執左道以亂政也任謂朋友相任也恤謂相憂)¶
又地官下司市曰市刑小刑憲罰中刑徇罰大刑朴罰其¶
附于刑者歸千士(徇舉以示其地/之衆也朴撻也)國君過市則刑人赦大¶
人過市罰一幕世子過市罰一弈命夫過市罰一蓋命婦¶
過市罰一帷(謂諸侯及夫人丗子過其國之市大夫内子/過其都之市也市者人所交利而行刑之處)¶
(君子無故不遊&KR0026;焉若/遊觀則施惠以爲説)¶
又曰秋官上曰大司㓂掌建&KR0022;之三典以佐王刑&KR0022;國詰¶
四方(典法也詰謹也書曰穆王耄/荒度作詳刑以詰四方也)一曰刑新國用輕典(新/國)¶
<pb:KR3k0012_SBCK_635-4a>¶
(新辟地立君之國也用輕/法者爲其民之未習於教)二曰刑平國用中典(平國承平/守成之國)¶
(用中典者/常行之法)三曰刑亂國用重典(亂國&KR0434;弑叛逆之囯用重/典者以其化&KR0086;伐㓕之也)¶
以五刑糾萬民一曰野刑上功紏力(功農切力/勤力也)三曰軍刑¶
上命紏守(命將命也守/不失部伍也)三曰卿刑上德紏孝(德六德也善/父母爲孝也)¶
四曰官刑上能紏職(能能其事也職/職事脩理也)五曰國刑上愿紏&KR0064;¶
(愿慤慎也暴當/爲恭字文誤也)¶
禮曰刑不上大夫禮不下庶人¶
又曰九十曰耄七年曰悼悼與耄雖有罪不加刑焉¶
又曰刑者侀也刑者成也一成而不可變故君子盡心焉¶
傳曰先君周公作誓命曰毀則爲賊掩賊爲藏竊藏爲盗¶
盗器爲姦主藏之名頼姦之用爲大㓙德有常刑無赦在¶
九刑不忌(誓命巳下皆/九刑之書)¶
又曰晉侯之第陽干亂行於曲梁(行陳曲/梁地名)魏絳戮其僕(僕/御)¶
<pb:KR3k0012_SBCK_635-4b>¶
晉侯怒謂羊舌職曰合諸侯以爲榮陽干爲戮何辱如之¶
必殺魏絳對曰絳無二志事君不避難有罪不逃刑其&KR0005;¶
來辭何辱命焉言終魏絳至¶
又曰聲子謂楚令尹子木曰善爲國者賞不僣而刑不濫¶
賞僣則懼及&KR0075;人刑濫則懼及善人&KR0002;不幸而過寜僣無¶
濫與其失善寧其利&KR0075;無善人則國從之(從之/亡也)古之治民¶
者&KR0134;賞而畏刑恤民而不倦賞以春夏刑以秋冬是以將¶
賞爲之加膳則飫賜此以知其&KR0134;賞也將刑爲之不舉不¶
舉則徹樂此以知其畏刑也¶
又曰&KR0004;景公欲更晏子之宅曰子之宅近市湫隘囂塵不¶
可以居(湫下隘小/囂聲塵土)請更諸塽塏者(塽明/塏燥)辭曰君之先臣容¶
焉(先臣晏子/之先人)臣不足以嗣之於臣侈矣公&KR0015;曰子近市識¶
貴賤乎對曰旣利之敢不識乎公曰何貴何賤於是景公¶
<pb:KR3k0012_SBCK_635-5a>¶
䌓於刑有鬻踊者故對曰踊貴屨賤景公爲是省於刑君¶
子曰仁人之言其利&KR0054;哉晏子一言而齊侯省刑¶
又曰鄭人鑄刑書(鑄刑書於鼎以/爲國之常法)叔向使謂子産曰昔先¶
王議事以制不爲刑辟懼民之有争心也夏有亂政而作¶
禹刑啇有亂政而作湯刑(夏啇之亂着禹湯之/法言不能議事以制)周有亂政¶
而作九刑(周之衰亦爲刑/書謂之九刑)三辟之興皆叔丗也(言制書不/起於始全)¶
(盛之/丗)今吾子相鄭國作封洫立謗政制三辟鑄刑書(制三/辟謂)¶
(用三代/之末法)將以靖民不亦難乎¶
又曰爲刑罰威獄使民畏忌以&KR0011;其震曜殺戮(雲電震曜/天地威也)¶
(刑獄以/象&KR0011;之)¶
論語曰導之以政齊之以刑民免而無耻¶
又曰禮樂不興則刑罰不中刑罰不中則民無所措手足¶
孝經曰五刑之屬三千而罪莫大於不孝¶
<pb:KR3k0012_SBCK_635-5b>¶
家語曰閔子騫問政於孔子孔子對曰以德以法夫德法¶
者御民之具猶御馬之有衘勒也君者人也吏者轡也刑¶
者䇿也夫人君之政執其轡䇿而已乎閔子騫曰敢問古¶
之爲政孔子曰古者天子以内史爲左右手以德法爲衘¶
勒以百官爲轡以刑罰爲䇿以萬人爲馬以御天下數百¶
年而不失也〇又曰有父子訟者孔子同狴執之三月不¶
別其父請止夫子赦焉曰上失其道獄犴不治不可刑也¶
書曰義刑義殺勿庸以即汝心三尺之限空車不能登者¶
何峻故也百刃之山重載陟焉何陵遟也俗之陵遟乆矣¶
雖有刑法人能勿踰乎¶
國語曰臧文仲曰大刑用兵甲次刑用斧&KR0207;中刑用刀鋸¶
薄刑用鞭朴以威民也¶
孔叢子曰仲弓問古之刑教與今之刑敎孔子曰古之刑¶
<pb:KR3k0012_SBCK_635-6a>¶
教省今之刑敎繁古教有禮然後有刑是以刑省今無禮¶
以教而齊之以刑是以刑繁¶
史記曰胡亥立以趙髙爲郎中令令更變律有罪者相坐¶
収族又群盗起胡亥責李斯斯懼上書請行督責刑者相¶
半其後趙髙譛斯具五刑&KR0398;斬夷三族¶
又曰申不害韓非好刑名法術之學以爲儒者以文亂法¶
俠者以武犯禁¶
漢書刑法志曰古人有言曰天生五材民並用之廢一不¶
可鞭朴不可㢮於家刑罰不可廢於國征伐不可偃於天¶
下用之有夲末行之有逆順耳¶
又曰孝武即位徴發煩數百姓貧窮民&KR0013;酷吏擊姦断宄¶
不勝於是招進張湯趙禹之屬修定法令¶
又曰古之知法者能省刑夲也今之知法者不失有罪上下¶
<pb:KR3k0012_SBCK_635-6b>¶
相臨以刻爲明深者&KR0023;功名平者多後患諺曰鬻棺者欲¶
歳之疫非憎人欲殺之利在於人死¶
又曰貢禹上言孝文皇帝時貴廉㓗賤貪汙賈人贅壻及¶
吏坐&KR0141;者皆禁錮不得爲吏無贖罪之法欲令禁止海内¶
大化武帝始臨天下尊賢用士開地廣境自見功大遂縱¶
&KR0285;慾廼一時之變使犯法者贖罪入&KR0150;者&KR0024;吏是以官亂¶
民貧盗賊並起¶
又曰文帝制人有巳論其父母妻子同産坐之及收孥律¶
令冝除之(孥子也&KR0087;法一有/罪并収其家也)罪疑者與人(從輕/断之)於是刑罰¶
大省断獄四百¶
又曰&KR0087;始皇專任刑罰躬操文墨晝断獄夜理書¶
又曰于定國爲廷尉季秋後請讞時上常幸宣室齋而居¶
决事刑獄號平反也(反音/畨)¶
<pb:KR3k0012_SBCK_635-7a>¶
又曰董仲舒云陽爲德隂爲刑陽常居大夏而生養育長¶
爲事隂常居大冬而積於虚空不用之處以此見天之任¶
德不任刑也¶
又曰&KR0087;用啇鞅之法故帝王之道刑戮妄行人不聊生逃¶
亡山野並爲盗賊断獄一歳八十萬數¶
又曰刑法志曰古人有言滿堂飲酒有一人嚮隅而泣則¶
一堂不樂王者之於天下猶一堂之上也一人不得平爲¶
之悽愴今郡國&KR0013;刑或&KR0072;死者多此和氣所以未洽者也¶
原夫獄刑所以蕃者書曰伯夷降典折民惟刑(言伯夷示/禮法以道)¶
(人人習之禮/然後用刑也)言制禮以止刑猶隄防之隘水也今隄防陵¶
遟禮制未立死刑過制生刑易犯飢寒並至窮斯濫溢豪¶
傑擅私爲之囊槖(言容隱姦刑/&KR0002;槖盛物)姦邪所隱則狃而寖廣(狃/串)¶
(習也寖漸狃/音女九切)¶
<pb:KR3k0012_SBCK_635-7b>¶
後漢書曰光武留心庻獄然自王莽之後舊章不存法網¶
㢮縱無以懲肅梁統上䟽曰臣愚以爲刑罰在&KR0168;無取於¶
輕是以五帝有流殛放煞之誅三王有大辟刻肌之刑所¶
以爲除去亂也髙帝定法傳之後代遭丗康平因時施恩去¶
肉刑相坐之法天下幾平武帝值中國全盛征伐逺方百¶
姓罷&KR0102;豪傑犯禁姦吏弄法故重首匿之科著知縱之律¶
宣帝履道要以御海内臣下奉憲不失繩墨天下稱安孝¶
元孝哀即位日淺丞相王嘉等猥以數年之間虧除先帝¶
舊約穿令断律凢百餘事臣取其尢妨政者條奏伏謂擇¶
其善而從之以定不易之典時廷尉議以爲崇刑峻法非¶
明王急務遂罷之¶
又曰梁統對尚書問議刑曰聖帝明王制立刑罰故雖尭¶
舜之盛猶誅四㓙經曰天討有罪五刑五用哉又曰爰制¶
<pb:KR3k0012_SBCK_635-8a>¶
百姓于刑之&KR0168;孔子曰刑罰不中則民無所措手足(措置/也)¶
&KR0168;之爲言不輕不重之謂也春秋之誅不避親戚所以防¶
患救亂全安衆庶豈無仁愛之恩貴絶殘賊之路也¶
又曰郎顗上書言今立春之後火卦(事/用)所當温而寒違反¶
時節由功賞不至而刑罰必加也冝湏立秋順氣行罰¶
太平御覽卷第六百三十五¶
