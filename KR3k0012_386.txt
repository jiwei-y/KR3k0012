# -*- mode: mandoku-view -*-
#+TITLE: 太平御覽
#+DATE: 2015-09-23 10:14:02
#+PROPERTY: LASTPB  <md:KR3k0012_SBCK_385-1a>
#+PROPERTY: JUAN 387

<md:KR3k0012_SBCK_385-10a>¶
<md:KR3k0012_SBCK_386-1a>¶
<pb:KR3k0012_WYG_386-1a>
欽定四庫全書
　太平御覽卷三百八十六¶
　　　　　　　　　　　　宋　李昉等　撰
　　人事部二十七¶
　　　健　　　　　　　　羸¶
　　　　¶健
釋名曰健建也能有所見為也
左傳莊公曰宋萬弑閔¶公于蒙澤曹師伐之南宫長萬
<pb:KR3k0012_WYG_386-1b>
奔陳以乗車輦其母一日¶而至(乗車非兵車也駕人曰/輦宋去陳二百六十里)
(言萬之/多力)宋人請南宫長萬於¶陳陳人使婦人飲之酒而
以犀革褁之比及宋手足皆見¶
又曰初雩講于梁氏女公子觀之圉人犖自墻外與之
戲¶子般怒使鞭之公曰不如殺之是不可鞭犖有力焉
能投¶盖于稷門(盖覆也稷門魯南城門走而/自投扳其屋之桷反覆門上)¶
又宣公下曰晉魏顆見老人結草以抗杜囘(杜囘秦之/力人也)¶
又成公上曰髙固入晉師磔石以投人禽之而乗其車
<pb:KR3k0012_WYG_386-2a>
繫<md:KR3k0012_SBCK_386-1b>¶桑木焉以狥齊壘¶
又成公下曰晉楚交戰叔山冉摶人以投中車折軾晉
師¶乃止¶
又襄公二曰晋荀偃士匄請伐偪陽偪陽人啓門諸侯
之¶士門焉(見門開/故攻之)懸門發鄹人紇抉之以出門者(紇鄹/邑大)
(夫仲尼父/¶叔梁紇也)狄虒彌建大車之輪而蒙之以甲以為櫓(狄/虒)
(彌魯人䝉覆/也¶櫓大盾也)左執之右㧞㦸以成一隊孟獻子曰詩所
謂有¶力如虎者也主人縣布堇父登之及堞而絶之墜
<pb:KR3k0012_WYG_386-2b>
則又懸¶之蘇而復上者三主人辭焉乃退¶
又哀公下曰楚白公作亂刼恵王子西以袂掩面而死
子¶期曰昔者吾以力事君不可以弗終抉豫章以殺人
而後¶死(以効其多力/豫章大木)¶
史記曰秦王有力好戲事任鄙烏獲孟説皆至大官王
與<md:KR3k0012_SBCK_386-2a>¶説舉龍文赤鼎絶臏而死¶
又曰范睢説秦昭王曰烏獲任鄙之力成荆孟賁慶忌
夏¶育之勇
<pb:KR3k0012_WYG_386-3a>
又曰張良常學淮陽東見滄海君得力士為鐵椎重百
二¶十斤秦皇東遊良與客俱擊秦皇慱浪沙中悞中副
車秦¶皇大怒大索天下求賊甚急張良乃更姓名亡匿
於下邳¶
漢書曰項羽在鴻門沛公與張良在坐樊噲聞事急乃
持¶盾入初入營營衛止噲噲直撞入立帳下羽目之問
為誰¶良曰沛公參乗樊噲也羽曰壯士賜之巵酒彘肩
噲既飲¶酒㧞劒切肉食之羽曰能復飲乎曰臣死且不
<pb:KR3k0012_WYG_386-3b>
辭豈特巵¶酒也¶
又曰甘延夀字君况北地郁郅人少以良家子善騎射
為¶羽林投石㧞距絶於等倫常超踰羽林亭樓由是遷
為郎<md:KR3k0012_SBCK_386-2b>¶又曰淮南王長力能扛鼎廣陵王肯空手摶熊羆¶
又曰上官桀從武帝上甘泉天大風車不得行解盖授
桀¶桀奉盖雖風常屬車兩下盖御上竒其才力遷未央
廐令
<pb:KR3k0012_WYG_386-4a>
又曰彭城王翌身長七尺七寸驍幹過人能手舉殿梁
超¶過平陽¶
楚漢春秋曰項梁隂養士最髙者多力㧞樹以擊地¶
東觀漢記曰盖延字巨卿身長八尺彎弓三百斤以氣
勢¶聞¶
又曰隂興字君陵為期門僕射從上出入常操小盖疾
風¶暴雨屏翳左右泥塗隘狭自投車下脱袴解履渉淖
至膝
<pb:KR3k0012_WYG_386-4b>
又曰祭彤字次孫力貫弓三百斤入為大僕從至魯帝
指¶子路室曰此太僕室也¶
范曄後漢書曰虞延字子太陳留人延生時有物如疋
練<md:KR3k0012_SBCK_386-3a>¶直昇天長八尺六寸力能扛鼎¶
又曰董卓膂力過人雙帶兩鞬左右馳射為羗胡所畏¶
魏志曰許禇字仲康長八尺餘大十圍容貌䧺毅勇力
絶¶人漢末聚宗族䜿壁以禦寇賊賊攻壁禇令男女聚
石如¶盖者禇飛石擲之所值皆碎以牛與賊易食牛奔
<pb:KR3k0012_WYG_386-5a>
還禇一¶手逆曳牛尾行百歩賊遂不敢取牛禇後事太
祖以力如¶虎而癡號曰癡虎¶
又曰典韋陳留人形貌魁梧膂力過人¶
又曰吕布字奉先五原人也以驍武給并州刺史丁原
為¶騎都尉便弓馬膂力過人號為飛將¶
英雄記曰袁紹父成字文開名壯健貴戚權豪自大將
軍¶梁兾以下皆與交結恩好言無不從故京師諺曰事
不諧¶詣文開<md:KR3k0012_SBCK_386-3b>¶
<pb:KR3k0012_WYG_386-5b>
江表傳曰太祖與馬超單馬㑹語超負其多力常置六
斛¶米囊東西走馬輙掣米囊以量太祖輕重許禇瞋目
瞪盼¶超曰聞君有健將虎侯那在太祖指禇超乃止太
祖¶尋知之歎息良久曰㡬為狡虜所欺¶
王隠晉書曰吳彦字士則吳郡人有文武材幹長八尺
餘¶膂力絶人如虎¶
晉中興書曰庾闡父東以勇力聞世祖時西域遣一使
胡¶趫䟁(音/巢)勇果自謂無敵晉人不敢與校世祖募求勇
<pb:KR3k0012_WYG_386-6a>
敢之¶士惟東應募遂暴殺胡勇聞殊俗
晋令曰選三部司馬皆¶能力舉千二百斤以上前驅司馬
取使大㦸由基司馬取¶能挽一石七斗以上弓¶
沈約宋書曰丁旿驍勇有氣力時人為之語曰勿㧞扈
付¶丁旿<md:KR3k0012_SBCK_386-4a>¶蕭子顯齊書曰張敬兒為持節督雍梁二州刺史邢旰
泊¶沔口敬兒舴艋過江詣晋熈王奕中江遇船覆左右
丁壯¶者各走餘二小吏没䑳下呼呌官敬兒兩掖挟之
<pb:KR3k0012_WYG_386-6b>
隨船覆¶仰常得在水上如此翻覆行數十里方得迎接¶
又曰東昏侯有膂力能擔白虎幢自製雜色錦伎衣綴
以¶金花玉鏡衆寳逞諸意態¶
崔鴻十六國春秋秦録曰姚興將軍王奚仲驍悍有膂
力¶去其弓矟持短兵出堡與赫連勃勃戰衆多傷勃勃
乃¶覊縻圖之斷其水路堡民執奚仲岀降勃勃謂奚曰
卿忠臣¶也朕方與卿共平天下奚曰若蒙大恩速死為
恵乃與所¶親數十人自刎而死
<pb:KR3k0012_WYG_386-7a>
又前趙録曰郭黙字元䧺河内懐人世以屠沽為業黙
壯¶勇拳捷能貫甲跳三丈塹時人咸異之曰此兒必興
郭氏<md:KR3k0012_SBCK_386-4b>¶河内陸允世之豪民望見以女妻之¶
又曰陳安字虎侯家世農民安少慷慨曰大丈夫當乗
軒¶杖節安能久執犁鋤乎遂東遊京師頗學書筭讀魏
書見¶許禇而慕之乃自字虎侯遇晉室䘮亂遂憑結司
馬賔驍¶壯果毅武幹過人多力善射持七尺刀貫甲奔
及馳馬
<pb:KR3k0012_WYG_386-7b>
又前秦録曰張蚝本姓弓上黨法氏人也膂力過¶人能
却曳牛走張平愛而子之媱於平妾知而責之蚝慙¶割
隂以自誓遂為閹人堅甚寵之常侍左右終為名將所¶
在有殊功稱鄧羗張蚝萬人敵也¶
又後趙録曰張彌字巨秦汲郡人晉永嘉中與梁臣戍
武¶徳城石勒攻之城潰彌隨例當坑大呼曰官當活健
兒何¶以殺也曰有何健事而求活也彌曰武徳西城上
大聲督¶時警備嚴設使賊不入正是張彌勒笑曰降兒
<pb:KR3k0012_WYG_386-8a>
能爾正是<md:KR3k0012_SBCK_386-5a>¶竒健乃赦之¶
趙書曰汲桑清河貝邱人年二十餘力扛百鈞呼聞數
里¶時人服之¶
又曰劉靈陽平人年二十餘常期役於縣力制奔牛走
及¶馳馬¶
後魏書曰孝文帝有膂力年十餘嵗能以指彈碎羊髀
骨¶
又曰元淑字買仁有膂力彎弓三百斤善騎射
<pb:KR3k0012_WYG_386-8b>
又曰陳留王䖍姿氣魁傑膂力絶人毎以常矛短乃大
作¶之猶患其輕後綴銅鈴於刃下其弓十倍如嘗人以
其殊¶異於世䖍嘗臨陣以矟刺人遂貫胷髙舉以示於
衆又嘗¶以一手頓矟於地騎馬偽退敵人争取引不能
出䖍引弓¶射之一箭殺其二人揺矟之徒亡魄奔散徐
乃命人取矟¶而反每從征伐乃率偏將先登陷陣勇冠
當時<md:KR3k0012_SBCK_386-5b>¶又曰衛王儀長七尺五寸容貎甚偉美鬚髯有筭畧少
<pb:KR3k0012_WYG_386-9a>
能¶舞劒騎射膂力過人弓將十石陳留公䖍矟大見異
時¶人云衛王弓桓王矟也¶
又曰韓茂字元輿嘗從太宗征丁零時大風旌旗皆偃
仆¶茂於馬上持幢初不傾倒太宗訝其膂力¶
又曰伊馥代人也善射多力曳牛却行¶
三國典畧曰周賀若敦嘗從太祖校獵於甘泉宫圍人
不¶齊獸多越逸太祖大怒圍内唯有一鹿俄亦突圍而
走敦¶躍馬馳之鹿走之東山敦弃馬歩逐山半掣而下
<pb:KR3k0012_WYG_386-9b>
太祖大¶悦¶
周書曰韓䧺河東垣人也少敢勇魁岸膂力絶人工騎
射¶有將帥才畧¶
又曰竇熾字光成性寛眀有偉畧美鬢鬚身長八尺二
寸<md:KR3k0012_SBCK_386-6a>¶善騎射膂力過人¶
隋書曰魚俱羅馮翊下邽人也身長八尺膂力䧺壯言聞¶
數百歩
墨子曰紂有勇力之人生捕兕虎指畫殺人
<pb:KR3k0012_WYG_386-10a>
晏子曰昔夏之衰也有推侈大戲殷之衰也有費仲惡
来¶足走千里手制兕虎
子思子曰中行穆伯手捕虎¶
列子曰公儀伯以力聞諸侯周宣王備禮聘之公儀伯
至¶觀形懦夫也宣王心惑曰汝之力何以對曰臣之力
能折¶春螽之股勝秋蟬之翼王作色曰吾之力者能分
犀兕之¶革曳九牛之尾猶憾其弱公儀伯曰臣之師有
南邱子者¶力無敵於天下而六親勿知未嘗用其力故
<pb:KR3k0012_WYG_386-10b>
也¶
又曰魏黒邜殺邱邴章邴章之子来丹謀復仇丹氣猛¶
形甚露計粒而食徙風而趨誓手劍以屠黒邜黒邜悍
志¶絶衆力抗百夫筋骨皮肉非人類也延頸承刄披胷
受矢<md:KR3k0012_SBCK_386-6b>¶鋩鍔摧屈而體無痕負其才力視来丹猶鶵鷇也¶
孟子曰有馮婦善摶虎¶
尹子曰中黄伯余左執太行之獶右摶雕虎唯象未與¶
吾試願為牛與象鬭以自試
<pb:KR3k0012_WYG_386-11a>
又曰飛㢘惡来力角犀兕勇摶熊虎¶
孔叢子曰孔鮒謂陳王曰梁人有陽由者其力扛鼎伎
巧¶過人骨騰肉飛¶
淮南子曰孔子勇復孟諸足蹀狡兎不以力聞¶
六韜曰紂之卒握炭流湯者十八人崇侯虎等舉五百
石¶重沙二十四人¶
山海經曰中曲之山有櫰木食之多力¶
穆天子傳曰有虎在於葭中七萃之士曰髙奔戎生捕
<pb:KR3k0012_WYG_386-11b>
以¶獻天子乃命為㭱而畜之東虞是曰虎牢<md:KR3k0012_SBCK_386-7a>¶吕氏春秋曰孔子之勁能招國門之闗(招舉也淮/南子同)¶
又曰趙氏中山之多力者曰吾兵衣鐵甲操鐵杖以戰
所¶擊無不碎所衝無不陷以車投車以人投人¶
春秋外傳曰少室為簡子右聞牛談有力請與之戲不
勝¶致右焉簡子許之使少室為宰曰知賢而讓可以訓
矣¶
蜀王本紀曰秦王知蜀王好色乃獻女五人蜀王遣五
<pb:KR3k0012_WYG_386-12a>
丁¶迎女還梓潼見大虵入山穴一丁引其尾不出五丁
共引¶蛇山乃崩¶
説苑曰勇士孟賁水行不避蛟龍陸行不避虎狼發怒
吐¶氣聲響動於天¶
王充論衡曰語稱紂力能索鐵伸鈎撫梁易柱言其多
力¶也¶
風俗通曰潁川張欽孟孝吳楚反與亞夫常為前鋒陷
陣<md:KR3k0012_SBCK_386-7b>¶潰圍傍人觀曰壯哉此君欽聞自矜遂死軍
<pb:KR3k0012_WYG_386-12b>
方言曰蹶膂力也東齊曰䠇宋魯曰膂膂力也(郭璞曰/律蹷多)
(力/貌)¶
通俗文曰强健曰馶(音/翅)¶
曹肇别𫝊曰肇之弟纂字徳思力舉千鈞眀帝寵之寢
止¶恒同嘗與戲賭衣物有所獲輙入御帳取而出之¶
石虎别傳曰虎字季龍勒從弟年十七八身長七尺五寸¶
好弓馬射獵迅健有勇力同時等類多畏憚之¶
異苑曰荆州上眀浦常有蛟殺人死者不脱嵗昇平中
<pb:KR3k0012_WYG_386-13a>
鄧¶遐為太守素勇健入水覔蛟曳出斬之至今不復有
患¶
博物志曰石蕃衛臣也有勇力背負千二百斤沙¶
西京雜記曰江都王勁捷能超七尺屏風¶
任豫益州記曰元帝為丞相有力士鍾齊本吳人百斛
米¶分為三擔擔從渚入市五六里<md:KR3k0012_SBCK_386-8a>¶世説曰周處年少時㓙强使氣為鄉里所患義興溝水
中¶有蛟山中有虎並皆犯暴百姓議與人為三横而處
<pb:KR3k0012_WYG_386-13b>
劇或¶説處使殺蛟虎遂入擊蛟或没或出行數十里經
三日夜¶鄉里皆謂死更相慶處竟殺蛟而出始知為人
情所患處¶遂自為改勵終為忠臣孝子¶
楚辭曰魂兮来歸無上天一夫九首㧞木九千(言有一/丈夫身)
(有九¶頭强梁多力從朝/至暮能㧞木九千也)¶
張衡西京賦曰烏獲扛鼎都廬尋橦¶
　　　　羸¶
説文曰羸痿也
<pb:KR3k0012_WYG_386-14a>
釋名曰羸累也恒累於人也¶
東觀漢記曰和熹太后遭新野君䘮悲傷思慕骨力不
能¶自勝<md:KR3k0012_SBCK_386-8b>¶王隠晉書曰皇甫謐表從武帝借書上送一車書與謐
謐¶羸病手不釋書歴觀今古無不皆綜¶
又曰尚書令傅朂久羸瘦上令大官給乳酪¶
吳越春秋曰子胥與要離見於吳王要離對曰臣吳國
之¶東阡陌人細㣲無力迎風則偃背風則仆大王有命
<pb:KR3k0012_WYG_386-14b>
臣不¶敢盡死¶
吕氏春秋曰吳王欲殺王子慶忌而莫之能殺吳王患
之¶吳王之友曰要離謂王曰臣請殺之王曰汝㧞劒不
能¶舉臂上車不能登足汝焉能殺之要離曰請必能吳
王曰諾¶
世説曰何晏字平叔體弱不勝重服¶
又曰李欽是茂曽第六子清貞有逺操而少羸病不肯
婚¶宦居住臨海常往兄侍中幕下既有髙名王丞相辟
<pb:KR3k0012_WYG_386-15a>
為公¶府掾欽得板命笑曰茂宏乃復以一爵假人
又曰王相丞<md:KR3k0012_SBCK_386-9a>¶見衛洗馬居然有羸形雖復終日調暢猶
若不堪羅綺¶
　
　
　
　
　
<pb:KR3k0012_WYG_386-15b>
　
　
　
　
　
　
　
　太平御覽卷三百八十六
