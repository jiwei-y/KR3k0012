# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:34.104428
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 622
#+PROPERTY: FILE SB11n0727-622太平御覽-卷之六百二十二.
<pb:KR3k0012_SBCK_622-1a>¶
太平御覽卷第六百二十二¶
　治道部三¶
　　　　　治政一¶
釋名曰政者正也下所以取正也¶
周禮天官太宰之職曰正月之&KR0123;始和布治于邦國都鄙¶
乃縣(讀爲/懸)治象之灋(與法/同)于象魏使萬民觀法象挾日而¶
歛之(太宰以正月朔日布王治之事於天下至正歳又/書而縣於象魏振木鐸以徇之使萬民觀焉小宰)¶
(亦帥其屬而徃皆所以重治法新王事也凡/治有故言始和者改造云耳挾日九十日)乃施典于&KR0022;¶
國而建其牧立其監設其叅傅其伍陳其殷置其輔(乃/者)¶
(更申勑之也以侯伯有功德者加命作州長謂之牧所謂/八命作牧者也監謂公侯伯子男各監一國也鄭司農云)¶
(殷治律輔爲/民之平也)乃施則干都鄙而建其長立其兩設其伍陳¶
其殷置其輔(長謂公卿大夫/兩謂兩卿也)乃施法于官府而建其正立¶
其貳設其攷陳其殷置其輔凢治以典待&KR0022;國之治以則¶
<pb:KR3k0012_SBCK_622-1b>¶
待都鄙之治以灋待官府之治以官成待萬民之治以禮¶
待賔客之治凢&KR0022;之小治則冢宰聽之待四方賔客之小¶
治(大事决乎王小/事&KR0193;宰專平之)歳終則令百官府各正其治受其㑹(正/正)¶
(處也㑹/大計也)聽其政事而詔王廢置(平其事來至者之/功狀而奏白王)三歳則¶
大計羣吏之治而誅賞之(事乆則聽之大無功不徒廢必/罪之有大功不徒置又賞之鄭)¶
(司農云三載/考績是也)¶
又曰天官小宰之職曰正歳帥治官之屬而觀治象之法¶
徇以木鐸曰不用灋者國有常刑(正歳謂夏之正月得四/時之正以岀教令者審)¶
(也古者&KR0005;有新令必奮木鐸以警衆使明聽/之木鐸木舌也文事奮木鐸武事奮金鐸)¶
禮曰故政者君之所以藏身也(藏謂輝光於外而形體/不見&KR0002;日月星辰之中)是¶
故夫政必本於天殽以降命(降下也殽天之氣以下教今/天有運移之期隂陽之節也)¶
命降于社之謂殽地(教謂令由社下者也社土地之主也/周禮土㑹之法有五地之物生也)¶
降於祖廟之謂仁義(謂教令由社下者大傳曰自禰率而/上至于祖逺者輕仁也自至率而下)¶
<pb:KR3k0012_SBCK_622-2a>¶
(至于禰髙/者重義也)降於山川之謂典作(謂教令由山川下者也山/川有草木禽獸可作器物)¶
(共國/事)降於五祀之謂制度(謂教令由五祖下者玉祀有中/霤門户竈行之神此始爲宫室)¶
(制/度)此聖人所以藏身之固也(政之行如此何用/城郭溝池之爲)故聖人叅¶
於天地並於神&KR0017;以治政也¶
又曰政以一其行禮樂刑政其極一也(極至/也)所以同民心¶
而出治道也是故治丗之音安以樂其政和亂丗之音怨¶
以怒其政乖聲音之道與政通矣是故審聲以知音審音¶
以知樂審樂以知政而治道備矣¶
又曰敢問何謂爲政孔子對曰政者正也君爲正則百姓¶
從矣君之所爲百姓之所從也君所不爲百姓何從公曰¶
敢問爲政何如孔子對曰夫婦别父子親君臣嚴三者正¶
則庻物從之矣¶
又曰哀公問政子曰文武之政布在方䇿其人存則其政¶
<pb:KR3k0012_SBCK_622-2b>¶
舉其人亡則其政息人道敏政地道敏樹夫政也者蒲盧¶
也(蒲盧課羸謂土蜂也詩曰螟蛉有子蜾贏&KR0018;之螟蛉桑/蟲也蒲盧取桑蟲之子去而變化之以成爲巳子政之)¶
(於百姓&KR0002;蒲/盧之於桑蟲)故爲政在人¶
又曰子曰夫人教之以德齊之以禮則民有格心教之以¶
政齊之以刑則民有遯心(格來也/遯逃也)¶
又曰子曰政之不行也教之不成也爵禄不足勸也刑罰¶
不足耻也故上不可以褻刑而輕爵(言政教所以/明賞罰也)¶
又曰聖人南面聽天下所且先者五民不得與焉一曰治¶
親二曰報功三曰舉賢四曰使能五曰存愛五者一得於¶
天下民無不足無不贍者五者一物紕繆民莫得其死(物猶/事也)¶
(紕錯也五事得則民足一事/夫則民不得其死明政之難)¶
大戴禮曰曽子曰敢問不費不勞以爲明乎孔子愀然&KR0045;¶
眉曰參汝以明主爲勞乎古者舜左禹而右臯陶不下席¶
<pb:KR3k0012_SBCK_622-3a>¶
而天下治¶
左氏傳曰宣子於是乎始爲國政(宣子/趙盾)制事典正法罪辟¶
獄刑(辟猶/理也)董逋逃由質要治舊洿夲秩禮續常職出滯淹¶
旣成以授太傅陽子與大師賈佗使行諸晉國以爲常法¶
又曰晉悼公即位于朝始命百官(始爲/改)施舎巳責(施恩惠/舍勞役)¶
(逋止/責)振廢滯(起舊/德)匡乏困救災患(亦/救也)禁淫慝薄賦歛宥¶
罪戾(宥寛/也)節器用(節省/也)時用民(使民/以時)欲無犯時(不縱/私欲)¶
又曰季札聘于鄭謂子産曰鄭之執政者侈難&KR0005;至矣政¶
必及子子爲政愼之以禮不然鄭國將敗¶
又曰鄭子皮授子産使都鄙有分(國都及邊鄙車服/尊卑各有分部)上下¶
有服(公卿大夫/服不相踰)田有封洫廬井有伍大人之忠儉者(謂卿/大夫)¶
從而與之㤗侈者因而斃之從政一年輿人誦之曰取我¶
衣冠而禇之(禇蓄也奢侈者/畏法故畜藏)取我田疇而伍之孰殺子産¶
<pb:KR3k0012_SBCK_622-3b>¶
吾其與之及三年又誦之曰我有子弟子産誨之我有田¶
疇子産殖之(殖生/也)子産而死誰其嗣之(嗣續也傳言/鄭所以興)¶
又曰禮之於政如熱之有濯以救&KR0044;何患之有¶
又曰鄭人游于郷校以論執政(論其/得失)然明謂子産曰毁郷¶
校如何子産曰何爲夫人朝夕退而游焉以議執政之善¶
否其所善者吾則行之其所惡者吾則改之是吾帥也&KR0002;¶
之何毀之¶
又曰子皮欲使尹何爲邑子産曰少未知可否子皮曰愿¶
吾愛之不吾叛也使夫徃而學焉夫亦愈知治矣子産曰¶
不可人之愛人求利之也今吾子愛人則以政(以政/與之)猶未¶
能操刀而使割也其傷實多子之愛人傷之而巳其誰敢¶
求愛於子子於鄭國棟折榱崩僑將厭焉敢不盡言子有¶
羙錦不使人學製焉其爲美錦不亦多乎僑聞學而後入¶
<pb:KR3k0012_SBCK_622-4a>¶
政未聞以政(學者/也田)獵射御貫則能&KR0023;禽(貫習/也)&KR0002;未甞登車¶
射御敗績厭覆是懼何暇思&KR0023;子皮曰善哉學者也&KR0002;果¶
行此必有所害¶
又曰周任有言曰爲政者不賞私勞不罰私怨詩云有覺¶
德行四國順之(詩大雅&KR0116;直也言德/行直則四方順從之)¶
又曰鄭子産有疾謂子太叔曰我死子必爲政唯有德者¶
能以寛服民其次莫如猛火烈民望而畏之故鮮死焉水¶
懦弱民狎而翫之則多死焉故寛難(難以/治)疾數月而卒太¶
叔爲政不忍猛而寛鄭國多盗聚大於雚蒲之澤(雚蒲澤/名也於)¶
(澤中刼人/音符浦)太叔悔之曰吾早從夫子不及此興徒兵以攻¶
蒲之盗盡殺之盗少止仲尼曰善哉政寛則民慢慢則糺¶
之以猛猛則民殘殘則施之以寛寛以濟猛猛以濟寛政¶
是以和詩曰民亦勞止汔可小康惠此中國以綏四方施¶
<pb:KR3k0012_SBCK_622-4b>¶
之以寛也¶
書(大禹謨/日后克)艱厥后臣克艱厥臣政乃乂&KR0058;民敏德(敏疾也/能知爲)¶
(君難爲臣不易則其政/治而衆民皆疾修德)禹曰於帝念哉德惟善政政在養¶
民(難而言念重其言爲/政以德則民懷之)水火金木土&KR0150;惟修(言念民之本/在先修六府)¶
正德利用厚生惟和(正德以率下利用以阜財厚/生以養民三者和所謂善政)九功惟¶
叙九叙惟歌(言六府三事之功有次叙/皆可歌樂乃德政之所致)戒之用休董之用¶
威勸之以九歌俾勿壊(言善政之道美以戎之威以督之/歌以&KR0134;之使政勿壞在此三者而)¶
(巳)¶
又太甲下曰德惟治否德亂與治同道罔不興與亂同事¶
罔不亡(言安危在所念/治亂在所法)終始愼厥與惟明明后(明愼其所/興治亂之)¶
(機則爲明/王明君)¶
又盤庚上曰古我先王亦惟圖任舊人共政(先王謀任乆/老成人共治)¶
(其/政)王播告之修不匿厥指(王布告人以所修/之政不匿其指)王用丕欽罔¶
<pb:KR3k0012_SBCK_622-5a>¶
有逸言民用丕變(王用大敬其政教無有逸/豫之言民用大變從化)¶
又洪範曰乂用三德(治民必用剛柔/正直之三德)一曰正直二曰剛克¶
(剛能/立事)三曰柔克(和柔能治/三者皆德)平康正直(平出安用/正直治之)疆弗友剛¶
克(友順也丗疆禦不/順以剛能治之)爕友柔克(&KR1858;和也丗和順/以柔能治之)沈潜剛克¶
(沈潜謂地雖柔亦/有剛能出金石)髙明柔克(髙明謂天言天爲剛德亦有/柔克不干四時喻臣當執剛)¶
(以正君君亦當/執柔以納臣)¶
又(立政/曰周)公&KR0002;曰拜手稽首告嗣天子王矣用咸戒于王曰¶
王左右常伯常任凖人綴衣虎賁(周公用王所立政之事/皆戒於王曰常所長事)¶
(常所委任謂三公六卿凖人平法謂士官綴衣掌/衣服虎賁以武力事王皆左右近臣冝得其人)周公曰¶
嗚呼休兹知恤鮮哉(歎此五者立政之本/知憂得其人者少)古之人迪唯有¶
夏乃有室大競&KR0572;俊尊上帝(古之人道惟有夏禹之時乃/有卿大夫室家大強猶乃招)¶
(呼賢俊與共/尊事上帝)迪知忱恂于九德之行(禹之臣蹈知成信於/九德之行謂賢智大)¶
(臣九德臯/陶所謀也)乃敢告教厥后曰拜手稽首后矣曰宅乃事宅乃牧宅¶
<pb:KR3k0012_SBCK_622-5b>¶
乃凖兹惟右矣(知九德之臣乃敢告教其君以立政后矣/亦猶王矣宅居也居汝事六卿掌事者牧)¶
(牧民九州之伯居外内之官及/平法者皆得其人則此惟君矣)嗚呼孺子王矣(歎稚子今/以爲王矣)¶
(不可不勤法/祖考之德)繼自今我其立政立事凖人牧夫我其克灼¶
知厥&KR0002;丕乃俾亂(繼用今已徃我其立政大臣立事小臣/及凖人牧夫我其能灼然知其順者則)¶
(大乃使治之言知臣下之/勤勞然後莫不盡心力也)相我受民和我庶獄庶愼時則¶
勿有間之(能治我始受天民和平我衆獄衆之/事如是則勿有以伐之言不可復變)自一話一¶
言我則末惟成德之彦以乂我受民(言政賞用一善善在/一言而巳欲其口無)¶
(擇言如此則我終惟有成/徳之美以治我所受之民)嗚呼予旦已受人之徽言咸告¶
孺子王矣(歎所受賢聖說禹湯之/美言皆以告稚子王矣)繼自今文子文孫其勿¶
誤于庻獄庶愼惟正是乂之(文子文孫文王之子孫從今/巳徃惟以正是人道治衆獄)¶
(衆愼無/忽誤也)¶
又曰成王旣黜殷命滅淮夷還歸在豐作周官王曰&KR0002;昔¶
大猷制治于未亂保&KR0022;于未危(言當順古大道制治安國/必于未亂未危之前思患)¶
<pb:KR3k0012_SBCK_622-6a>¶
(預防/之)曰唐虞稽古建官惟百内有百揆四岳外有州牧侯¶
伯(道堯舜考古以建百官内置百揆四岳象天之有五行/外置州&KR0053;十二及五國之長上下相惟内外咸治言有)¶
(法)庶政惟和萬國咸寜(官職有序故庶政惟和/萬國皆安所以爲治也)夏啇官倍¶
亦克用又(禹湯建官二百亦能用治/言不及唐虞之清要也)明王立政不惟其官¶
惟其人(言聖帝明王立政修教不/惟多其官惟在得其人)王曰嗚呼凢我有官君¶
子欽乃攸司慎乃出令令出惟行弗惟反(有官君子大夫/已上歎而戒之)¶
(使敬汝所司慎汝出令從政之本令岀必/惟行之不惟反改&KR0002;二三其令亂之道)以公滅私民其¶
允懷學古入官議事以制政乃不迷其爾典常作之君作¶
之師無以利口亂厥官蓄疑敗謀怠忽荒政不學牆面莅¶
事惟煩(積疑不决必敗其謀大道怠忽必亂其政/人而不學祖由正牆面而立臨政事必煩)¶
又君陳曰惟爾令德孝恭惟孝友于兄弟克施有政(言善/父母)¶
(者必友于兄弟/能施其政令)命汝尹兹東郊敬哉圖厥政莫或不艱有¶
廢有興出入自爾師虞庶言同則繹(謀其政無有不先慮/其難有所廢有所起)¶
<pb:KR3k0012_SBCK_622-6b>¶
(出納之事當用汝衆言度之衆/言同則陳而布之禁其&KR0825;也)有弗&KR0002;于汝政弗化于汝¶
訓辟以止辟乃辭(有不順於汝政不變於汝教/刑之而懲上犯刑者乃刑之)狃于姦宄¶
敗常亂俗三細不宥(習於姦䆒凶惡毁敗玉常之道以乱/風俗之教罪雖小三犯不赦所以絶)¶
(惡源/也)¶
論語曰子禽問於子貢曰夫子至於是邦也必聞其政求¶
之與抑與之與子貢曰夫子温良㳟儉讓以得之夫子之¶
求之也其諸異乎人之求之與¶
又曰爲政以德譬如北辰居其所而衆星拱之¶
又曰子貢問政子曰足食足兵民信之矣¶
又曰齊景公問政於孔子孔子對曰君君臣臣父父子子¶
公曰善哉信如君不君臣不臣父不父子不子雖有粟吾¶
得而食諸¶
又曰子張問政子曰居之無倦行之以忠¶
<pb:KR3k0012_SBCK_622-7a>¶
又曰季康子問政於孔子孔子對曰政者正也子帥以正¶
孰敢不正¶
又曰季康子問於孔子曰如殺無道以就有道何如孔子¶
對曰子爲政焉用殺子欲善而民善矣君子之德風小人¶
之德草草上之風必偃¶
又曰子路問政子曰先之勞之請益曰無倦¶
又曰子曰魯衛之政兄弟也¶
又曰衛君待子而爲政子&KR0005;奚先子曰必也正名乎子路¶
曰有是哉子之迂也奚其正子曰野哉由也君子於其所¶
不知蓋闕如也名不正則言不順言不順則事不成事不¶
成則禮樂不興禮樂不興則邢罰不中刑罰不中則民無¶
所措手足故君子名之必可言也言之必可行也君子於¶
其言無所苟而已矣¶
<pb:KR3k0012_SBCK_622-7b>¶
又曰葉公問政子曰近者說逺者來¶
又曰子夏爲莒父宰問政子曰無欲速無見小利欲速則¶
不逹見小利則大事不成¶
又曰無爲而治者其舜也與夫何爲哉恭已正南面而巳¶
矣¶
又曰子張問於孔子曰何如斯可以從政矣子曰尊五美¶
屏四惡斯可以從政矣¶
太平衘覽卷第六百二十二¶
