# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:57.995709
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 939
#+PROPERTY: FILE SB11n0727-939太平御覽-卷之九百三十九.
<pb:KR3k0012_SBCK_939-1a>¶
太平御覽卷第九百三十九¶
　鱗介部十一¶
　　牛魚　天牛魚　水猪魚　鹿魚¶
　　鰕魚　鰩魚　珠鼈魚　赤鱬魚¶
　　何羅魚　鰼鰼魚　䲃魚　鮨魚¶
　　鱅鱅魚　葴魚　縳魚　鯥魚¶
　　&KR3863;魚　魚　無遺魚　鰠魚¶
　　&KR1736;魮魚　蠃魚　䰽䰽魚　&KR1693;魚¶
　　&KR1515;父魚　師魚　文魚　鯩魚¶
　　　魚　飛魚　豪魚　鯸鮐魚¶
　　鯸&KR3244;魚　鮠魚　丹魚　䖶魚¶
　　&KR1515;魚　望魚　班文魚　蕭拆魚¶
　　䱐䰽魚　蕃踰魚　龍魚¶
<pb:KR3k0012_SBCK_939-1b>¶
　　　　　牛魚¶
愽物志曰東海中有牛魚形如牛剥其皮懸之潮水至則¶
毛起潮去則伏¶
臨海異物志曰牛魚形如犢子毛色青黄好眠卧人臨上¶
及覺聲如大牛聞一里¶
魏武四時食制曰海牛魚皮生毛可以飾物出揚州¶
　　　　　天牛魚¶
南越記曰天牛魚方圎三丈眼大如升在脾頭口在脅中¶
露齒無脣兩肉角如臂兩翼長六尺尾長五尺¶
　　　　　水猪魚¶
南方草物狀曰水猪魚隨海潮博岸邊食人人乗舩刺之¶
大者圍九尺長二三尺似猪形¶
　　　　　鹿魚¶
<pb:KR3k0012_SBCK_939-2a>¶
臨海異物志曰鹿魚長二尺餘頭上有角腹下有脚如人¶
足〇嶺表録異曰鹿子魚頳其尾鬛皆有鹿班赤黃色余¶
曽覽羅州圖云州南海中有洲毎春夏此魚跳岀洲化而¶
爲鹿曽有人拾得一魚頭巳化鹿尾猶是魚南人云魚化¶
爲肉腥不堪食¶
郭璞江賦曰或鹿觡象鼻(鹿觡頭/角如鹿)¶
　　　　　鰕魚¶
爾雅曰鯢大者謂之鰕(今鯢魚似鮉四脚前似猕猴後似/狗聲如小兒啼大者長八九尺)¶
異物志曰鰕魚有四足如龜而行疾有魚之體而以足行¶
故名鰕魚含水仰天不動小鳥就飲因而吞之¶
異物記曰鰕實四足而有魚名頭尾類鯷歧　行生長¶
山澗出入深坈頂上有光迎風濆流云是嬾婦㤪勤自投¶
　　　　　鰩魚¶
<pb:KR3k0012_SBCK_939-2b>¶
吕氏春秋曰灌水之魚名曰鰩狀如鯉有翼¶
左思呉都賦曰文鰩夜飛而觸綸¶
　　　　　珠鼈魚¶
山海經曰葛山澧水　中多珠鼈之魚如肺而有六足¶
目有珠其味酸甘食之不厲〇山海經圖讃曰澧水之鱗¶
狀如浮肺體兼三才以貨賈客○吕氏春秋曰魚之美者¶
澧水之魚名曰珠鼈六足有珠(澧水在蒼梧/九疑之西)¶
　　　　　赤鱬魚¶
山海經曰青丘之山英水出焉中多赤鱬(音/需)其狀如魚而¶
人靣其音如鴛鴦食之疥○經圖讃曰赤鱬之狀魚身人頭¶
　　　　　何羅魚¶
山海經曰譙明之山譙水出焉其中多何羅之魚一首十¶
身其音如吠犬食之巳癕¶
<pb:KR3k0012_SBCK_939-3a>¶
<pb:KR3k0012_SBCK_939-4a>¶
山海經曰&KR0554;　之山(速/株)食水岀焉中多鱅鱅之魚(音/容)狀如¶
犁牛其音如彘¶
山海經圖讃曰魚號鱅鱅如牛虎駮¶
　　　　　葴魚¶
山海經曰狗狀之山&KR3044;(音/枳)水岀焉中多葴魚狀如鯈喙如¶
葴食者無疫(南越記長針/魚口四寸)¶
　　　　縳魚¶
山海經曰鷄山暴水岀焉其中有縳魚(音/團)狀如鮒彘毛其¶
音如豚見則天大旱¶
又曰圖縳魚并顒鳥讃曰顒鳥栖林魚處川俱爲旱徵災¶
延普天測之無象厥數惟玄¶
吕氏春秋曰魚之美者洞庭之縳¶
　　　　　鯥魚¶
<pb:KR3k0012_SBCK_939-4b>¶
山海經曰爲(音/帶)山多水有魚岀焉狀如牛陵居虵尾有¶
翼在魼(祛榻/二音)下其音如留牛其名曰鯥(音/六)冬死夏生(蟄類/也)¶
食之無腫疾¶
山海經圖讃曰魚號曰鯥處不在水厥狀如牛鳥翼虵尾¶
　　　　　&KR3863;魚(音)¶
山海經曰英山愚水出焉北流注于招(音/詔)水其中多&KR3863;魚¶
狀如鼈其音如羊¶
　　　　　　魚(音/謂)¶
山海經曰樂遊之山桃水出焉其中多　魚其狀如虵而¶
四足¶
漢書地理志曰子桐之水其中澤多　魚¶
　　　　　無遺魚¶
山海經曰英鞮之山涴水岀焉是多無遺之魚魚身虵首¶
<pb:KR3k0012_SBCK_939-5a>¶
六足目如馬耳食之使人不昧可以禦凶¶
　　　　　鰠魚¶
山海經曰鳥䑕同穴之山渭水出焉其中多鰠魚(音/駱)其狀¶
如鱣魚動則其邑大兵¶
山海經圖讃曰物以感應亦有數動壯士挺劒氣激江涌¶
鰠魚潜淵出則民悚¶
　　　　　&KR1736;鮆魚¶
山海經曰鳥䑕同穴之山濫(音/檻)水出於其西多&KR1736;鮆之魚¶
(如/二音)其狀如覆銚鳥首而魚翼魚尾其聲如磬是生珠玉¶
(珠母/&KR1109;類)¶
山海經圖讃曰形如覆銚苞玉含珠有而不積泄以尾閭¶
闇與道㑹可謂竒魚¶
　　　　　嬴魚¶
<pb:KR3k0012_SBCK_939-5b>¶
山海經曰邽(音/邽)山濛水出焉其中多蠃魚魚身而鳥翼聲¶
如鴛鴦見其國大水¶
　　　　　　䰽䰽魚¶
山海經曰少咸之山鴈門之水其中多䰽䰽之魚(音/沛)食之¶
殺人¶
　　　　　　魮魚¶
山海經曰懸甕之山晉水出焉其中多魮魚(音/紫)其狀如鯈¶
而赤鱗其音如吒食之不驕(或作/慅)¶
山海經圖讃曰微哉毗魚食則不驕物有所感其用無摽¶
　　　　　　&KR1515;父魚¶
山海經曰陽山流水出焉其中有&KR1515;(音/瑫)父之魚其狀如鮒¶
魚首如彘食之巳歐¶
山海經圖讃曰&KR1515;父魚首厥體如豚¶
<pb:KR3k0012_SBCK_939-6a>¶
　　　　　師魚¶
山海經曰饒山歷號之水岀焉中有師魚食之殺人¶
　　　　　文魚¶
山海經曰景山睢(音/蛆)水岀焉中多丹粟文魚(有班/彩也)¶
　　　　　鯩魚¶
山海經曰半石之山來需(音/湏)之水出焉其中多鯩魚(音/綸)黒¶
文狀如鮒食者不腫¶
　　　　　鰧魚¶
山海經曰半石之山合水出其隂是多鰧(音/騰)魚其狀如鱖¶
居逹(逹水中之/穴相交通)蒼文赤尾食者不雍可以巳瘻¶
臨海水土記曰鰧魚似鱦長二尺¶
　　　　　飛魚¶
王子年拾遺録曰仙人寗封食飛魚而　死死百年生故¶
<pb:KR3k0012_SBCK_939-6b>¶
寗先遊涉七言頌亡菁藻灼爍千載舒萬齡蹔死餌飛魚¶
山海經曰騩(音/愧)山&KR4227;過之水出焉而北流注于河其中多¶
飛魚其狀如豚而赤文服之不雷可以禦兵¶
郭璞山海經圗飛魚讃曰飛魚如豚赤文無羽¶
山海經曰牛首之山勞水出焉是多飛魚其狀如鮒食之¶
可以巳痔(又曰飛魚如/豚赤文無羽)¶
張駿山海經飛魚讃曰飛魚如鮒登雲遊波¶
林邑國記曰飛魚身圎長丈餘羽重沓翼如胡蟬出入群¶
飛逰翔翳薈而沉則泳海底¶
　　　　　豪魚¶
山海經曰渠猪之山渠猪之水出焉是多豪魚其狀如鮪¶
而赤喙尾赤羽食可以巳白疥¶
　　　　　鯸鮐魚¶
<pb:KR3k0012_SBCK_939-7a>¶
左思吴都賦曰王鮪鯸鮐(劉逵曰鯸鮐狀如科斗蟲大者/長尺餘腹白背青有黄文性有)¶
(毒雖小獺犬魚不/敢敢也蒸煑肥美)¶
　　　　　鯸&KR3244;魚¶
潘岳滄海賦曰鰫魚鯸&KR3244;¶
　　　　　鮠魚(午回/切)¶
廣志曰鮠魚一名河豚¶
　　　　　丹魚¶
枹朴子曰南陽丹水有丹魚先夏至十日夜伺之魚夜浮¶
水側有赤光割取血以塗足可以歩行水上¶
　　　　　䖶魚¶
廣志曰䖶魚一名鮦(直壟/切)¶
　　　　　&KR1515;魚¶
劉敬叔異苑曰&KR1515;魚凡諸魚欲産&KR1515;輙以頭衝其腹&KR1515;魚¶
<pb:KR3k0012_SBCK_939-7b>¶
自欲生者亦更相橦觸故丗人謂爲衆魚之生毋也¶
嶺表録異曰&KR1515;南人云魚之欲産子者湏此魚以頭觸其¶
腹而産俗呼爲生母魚¶
　　　　　望魚¶
魏武四時食制曰望魚側如刀可以刈草岀䂊章明都澤¶
(云云/滏澤)¶
　　　　　班文魚¶
魚豢魏略曰濊國岀班魚皮漢時恒獻之¶
郭義恭廣志曰班文魚(出東夷濊/獻其皮)¶
　　　　　蕭拆魚¶
魏武四時食制曰蕭拆魚海之乾魚也¶
　　　　　䱐䰽(上孚/下沛)魚¶
魏武四時食制曰䱐䰽魚黒色大如百斤猪黃肥不可食¶
<pb:KR3k0012_SBCK_939-8a>¶
數枚相隨一浮一沉一名敷常見首出淮及五湖〇三十¶
六國春秋曰呉人夏丞爲孝廉髙士夏仲御以母疾將市¶
藥于京師隨丞入洛時值褉飲賈充見而放之仲曰我㑹稽¶
夏仲御也充問卿居海濵能獻舩不仲曰能之充因命焉¶
仲御即登舩皷拽容止可觀爲䱐䰽之形俄然雲霧杳冥¶
白魚躍入其舟充甚異之¶
　　　　　蕃踰魚(一曰蕃/魚)¶
魏武四時食制曰蕃踰魚如鼈大如箕甲上邊有髯無頭¶
口在腹下尾長數尺有節有毒螫人¶
　　　　　龍魚¶
山海經曰龍魚陵居其狀如狸(或曰龍魚似/狸一角也)一曰鰕魚(音/遐)¶
却有神聖乗此以行九野一曰鼈魚¶
郭璞山海經圖讃曰龍魚一角似狸居陵俟時而出神聖¶
<pb:KR3k0012_SBCK_939-8b>¶
攸乗飛鶩九域乗雲上升¶
括地圖曰龍魚一名鰕魚狀如龍而有神聖乗此以行九¶
野¶
郭璞江賦曰或虎狀龍顔(龍魚亦/似魚)¶
太平御覽卷第九百三十九¶
<pb:KR3k0012_SBCK_939-9a>¶
