# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:35.799027
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 647
#+PROPERTY: FILE SB11n0727-647太平御覽-卷之六百四十七.
<pb:KR3k0012_SBCK_647-1a>¶
太平御覽卷第六百四十七¶
刑法部十三¶
　　　殺　三族刑(雜死/刑附)¶
　　　　　　殺¶
釋名曰殺竄也埋之使不復見也¶
周禮秋官上曰掌戮掌斬殺　諜而搏之(斬以鈇鉞若今/要斬也殺以刃)¶
(刀若今弃市也諜爲姦㓂/反間者斬之小者殺之)凡殺其親者焚之殺王之親者¶
辜之(焚之燒也易曰焚如死如弃/如辜之言枯也謂磔之也)凡殺人者踣諸市肆之¶
三日刑盗于市(踣僵尸也/肆猶陳也)¶
又司刑職曰殺罪五百(鄭玄曰/煞死刑)¶
尚書大傳曰武王殺紂而繼公子禄父使管叔康叔監禄¶
父武王死成王㓜周公盛飬成王(盛猶/長之)使召公奭爲傳周¶
公身居位聽天下爲政管叔疑周公流言於國曰公將不¶
<pb:KR3k0012_SBCK_647-1b>¶
利王奄君薄姑謂禄父曰武王已死矣成王㓜周公見疑¶
矣此丗之時也請舉事(言周弱旦不和欲/代之而復政也)然後禄父三監¶
叛周公以成王之命殺禄父¶
禮曰邾婁定公時有殺其父者有司以告公瞿然失席曰¶
是寡人之罪也寡人甞學斷斯獄矣臣弑君凢在官者殺¶
無赦子弑父凢在官者殺無赦(言諸臣子孫無尊卑皆/得殺之其罪無赦也)殺¶
其人壞其室洿其宫而瀦焉(明其大逆不/欲人復之也)盍君踰月而後¶
舉爵(自貶/損也)¶
又王制曰析言破律亂名改作執左道以亂政者殺(析言/破律)¶
(巧賣法令也亂名改作謂變易官與物之/名更作法度也左道若巫蠱及俗禁也)作淫聲異服竒¶
技竒器以疑衆殺(淫聲鄭衛之聲異服若聚鷸冠瓊弁/竒技竒器若公輸般請以機窆也)行¶
僞而堅言僞而辯學非而博順非而澤以疑衆殺(皆謂虚/華捷給)¶
(無誠/也)假於鬼神時日卜筮以疑衆殺(今時持䘮葬染盖嫁/娶卜數文書使民倍)¶
<pb:KR3k0012_SBCK_647-2a>¶
(禮違制/者也)此四誅者不以聽¶
左傳襄六年曰齊子尾害閭丘嬰欲殺之使帥師以伐陽¶
州我問師故(魯以師往問/齊何故伐我)子尾殺閭丘嬰以說于我師¶
又昭四年曰楚子謂成虎若敖之餘也遂殺之書曰楚殺¶
其大夫成虎懷寵也¶
又昭四年曰楚子伏甲而饗蔡侯於申醉執而殺之刑其¶
士七十人¶
論語顔淵曰如殺無道以就有道何如子曰子爲政焉用¶
殺子欲善而民善矣¶
史記曰二丗使使殺公子將閭將閭曰朝廷之禮吾未甞¶
敢不從賔賛也廊廟之位吾未嘗敢失節也仰天而大呼¶
天者三昆弟皆流涕自殺¶
又曰二丗又遣使者之陽周令蒙恬曰君之過多矣而卿¶
<pb:KR3k0012_SBCK_647-2b>¶
弟毅有大罪法及内史蒙恬喟然太息曰我何罪於天無¶
過而死良乆徐曰恬罪固當死矣起臨洮壍萬餘里此其¶
中不能無斷地脉此乃恬之罪也吞藥自殺¶
又曰秦昭王賜白起劒令自殺武安君曰我固當死矣長¶
平之戰趙卒降者數十萬人我詐而坑之是以死乃引劒¶
自殺秦人憐之郷邑皆祭祀¶
華嶠後漢書曰梁兾聞崔琦才請與交兾行多不軌琦數¶
誡之不能受琦以言不從失意爲白鵠賦兾知興已大怒¶
幽之室谷數月得出後竟殺之¶
范曄後漢書曰陳蕃上䟽欲急誅侯覽等太后不納朝廷¶
聞者莫不震怒蕃因與竇武謀殺之及事泄曹節等矯詔誅¶
武等蕃時年七十餘聞難作將官屬諸生八十餘人並拔刃¶
入丞相門攘臂呼曰大將軍忠以衛國黄門反逆何云竇¶
<pb:KR3k0012_SBCK_647-3a>¶
氏不道耶王甫時出與蕃相迕讓蕃曰先帝新弃天下山¶
陵未成竇武何功兄弟父子一門三侯又多取掖庭宫人¶
作樂飲醼旬月之間貲財億計大臣若此是爲道耶公爲¶
㨂樑枉撓阿黨復焉求賊遂令収蕃蕃拔劒叱甫甫兵不¶
敢近乃益人圍之數十里遂執蕃送黄門北寺獄黄門從¶
官騶蹋蹴蕃曰死老魅復能損我曹貟數奪我曹廩假否即¶
害之¶
呉志曰人詐告樓玄謗訕政事華覈上䟽乞玄自新孫皓¶
疾玄名聲復徒玄及子男據付交阯將張弃使以戰自効¶
隂別勑弈令殺之據到交阯病死玄一身隨弈討賊持刃歩¶
見弈輒拜弈不忍殺玄㑹弈暴疾卒玄殯歛弈於器中見¶
勑書還自殺也¶
王隱晉書曰周處字子隱陽羡人姑爲中書省事時女子¶
<pb:KR3k0012_SBCK_647-3b>¶
李忩斍父北叛時殺父處奏曰斍父以偷生破家以邀福¶
子圉告歸懷羸結舌忩無人子之道證父攘羊傷化汙俗¶
冝在投卑以彰㐫逆平刑市朝不足塞責奏可殺忩¶
唐書曰宰相宋申錫爲鄭注所搆獄自内起崔玄亮首率¶
諌官請對與文宗往復數百言文宗不省其詐欲寘申錫¶
於法玄亮泣曰孟軻有言衆人皆曰殺之未可也諸大夫皆¶
曰殺之未可也天下皆曰殺之然後察之方寘於法今至¶
聖之代殺一凢庶尚湏合於典法况無辜殺一宰相乎臣¶
爲陛下惜天下法實不爲申錫也文宗爲之感悟玄亮由¶
此名重於朝¶
又曰興平縣人上官興因醉格殺人亡竄吏執其父下獄¶
興自首請罪以出其父京兆尹杜悰以其首罪免父有光¶
教義請減死配流王彦威曰殺人者死百王共守若許殺¶
<pb:KR3k0012_SBCK_647-4a>¶
人不死是教殺人興雖免父不合減死¶
山海經曰共工氏之臣曰相柳氏九首以食于九山(頭各/自食)¶
(一山之物言/貪暴難饜也)相柳之所抵厥爲溪澤(抵觸/也)禹殺相柳其血¶
脉不可以樹㯏乃以爲衆帝之臺¶
曹操别傳曰始袁忠爲沛相薄待操沛國桓劭亦輕之及¶
在兖州陳留邊讓頗笑操操殺讓族其家忠劭俱避難交¶
州操逺使就太守士爕盡族劭劭得出者拜謝於中庭操¶
謂曰跪可解死耶遂殺之¶
孟子曰孟子謂齊宣王曰左右皆曰可殺勿聽諸大夫皆¶
曰可殺勿聽國人皆曰可殺然後察之見可殺焉然後殺¶
之故曰國人殺之也(言當真行/大辟之罪)如此而後可以爲民父母¶
又曰或問勸齊伐燕有諸曰未也今有殺人者或問之曰¶
人可殺與則將應之曰可彼如曰孰可以殺之則將應之¶
<pb:KR3k0012_SBCK_647-4b>¶
曰爲士師則可以殺之今以燕伐燕何爲勸之哉(燕有罪王/者當誅之)¶
(燕猶齊/故不可)¶
搜神記曰漢宣帝之丗燕代之間有三男共取一婦生四¶
子及其將分妻子而不可均反致争訟廷尉范延壽斷之¶
曰此非人類當以禽獸處之禽獸從母不從父也請戮三¶
男以兒還母帝嗟嘆曰何必古若此則可謂當於理而厭¶
人情也延壽盖見人事而知用刑矣¶
太公金匱曰殺一人而千人恐者殺之殺二人而萬人動¶
者殺之殺三人而君振者殺之¶
　　　　　三族刑(雜死刑附)¶
尚書泰誓曰今商王受弗敬上天降災下民沉湎冒色敢¶
行暴虐罪人以族官人以丗(一人有罪刑及父母/兄弟妻子言淫濫也)¶
史記曰秦始皇平六國制天下以古非今者族吏見知不¶
<pb:KR3k0012_SBCK_647-5a>¶
舉與同罪¶
又曰陳狶反韓信欲謀發兵欲以襲吕后太子其舎人得¶
罪於信告信欲反於吕后吕后使武士縛信斬之長樂鍾¶
室信方斬歎曰吾悔不用蒯通計乃爲兒女子所詐豈非¶
天哉遂夷信三族¶
漢書刑法志曰漢興尚有夷三族之令令曰當三族者先¶
黥劓斬左右趾笞殺之梟其首葅其骨肉於市其誹謗者¶
又先斷舌故謂之具五刑彭越韓信之屬皆受此誅至髙¶
后元年乃除三族罪妖言令後新垣平謀逆復行三族之¶
誅¶
又五行志曰趙人新垣平以望氣得幸以圡上立渭陽五¶
帝廟欲出周鼎夏四月郊見上帝嵗餘懼誅謀爲逆發覺¶
腰斬夷三族¶
<pb:KR3k0012_SBCK_647-5b>¶
後漢書曰少府耿紀丞相司直韋晃起兵誅曹操不尅夷¶
三族¶
又曰建安五年車騎將軍董承越騎校尉和輯受宻詔誅¶
曹操事泄壬午曹操殺董承夷三族¶
魏志曰建安二年遣謁者僕射斐茂率關西諸將誅李&KR1336;¶
夷三族¶
又曰太傅司馬宣王奏免大將軍曹爽又尚書丁謐鄧颺¶
何晏司隷校尉畢䡄荆州刺史李勝大司農桓範皆與爽¶
通姦夷三族¶
三十國春秋曰魏帝謁陵曹爽及弟義訓彦皆從髙祖命¶
授兵召公卿於廟堂奏皇太后廢爽丁酉斬爽義訓彦夷¶
三族¶
　　　　　雜死刑¶
<pb:KR3k0012_SBCK_647-6a>¶
韓子曰齊國好厚葬布帛盡於衣裘林木盡於棺槨桓¶
公患之以告管仲曰布帛盡則無以爲幣林木盡則無以¶
爲守備如民之厚葬不休柰何管仲對曰凡民之有爲也¶
非名之則利之於是乃下令曰棺過度者戮其尸罪當䘮¶
者夫戮尸無名罪當䘮者無利無名無利民何故爲之¶
吕氏春秋曰趙簡子沉鸞繳於河曰吾嘗好聲色矣而鸞¶
繳致之吾嘗好宫室臺榭矣而鸞繳來之今吾好士六年¶
矣而鸞繳未嘗進一人也是長吾過而絀吾善也¶
淮南子曰夏桀殷紂生燔人辜頡者爲炮烙鑄金柱(鑄金/柱然)¶
(火其下以人置上/人火中而對笑之)¶
符子曰桀觀炮烙於鎐臺謂龍逢曰樂乎龍逢曰樂桀曰¶
觀刑何無惻怛之心龍逢曰天下苦之而君以爲樂臣君¶
之股肱何不悅乎桀曰聽子諌諌得我改之諌不得我刑¶
<pb:KR3k0012_SBCK_647-6b>¶
之龍逢曰臣觀君冠危石也臣觀君履春冰也未有冠石¶
而不壓蹈春氷而不䧟桀笑曰是曰亡則與俱亡子知我¶
之亡而不自知乎亡子就炮烙之刑吾觀子龍逢歌趍造¶
作勞我以生息我以炮烙故渉薪我樂人不知赴火而死¶
太平御覽卷第六百四十七¶
