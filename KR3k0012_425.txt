# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:21.544070
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 425
#+PROPERTY: FILE SB11n0727-425太平御覽-卷之四百二十五.
<pb:KR3k0012_SBCK_425-1a>¶
太平御覽卷第四百二十五¶
　人事部六十六¶
　　　　　清廉上¶
釋名曰清青也去濁逺穢色如青也廉歛也自檢歛也¶
左傳襄元曰季文子卒宰庀家噐爲葬具無衣帛之妾無¶
食粟之馬無藏金玉無重噐備(噐備謂珎寳/甲兵之物)君子是以知¶
季文子之忠於公室也相三君矣而無私積可不謂忠乎¶
又襄二曰宋人或得玉獻諸子罕子罕弗受獻玉者曰以¶
示玉人玉人以爲寳也故敢獻之子罕曰我以不貪爲寳¶
爾以玉爲寳&KR0002;以與我皆喪寳也不&KR0002;人有其寳¶
又襄五曰與晏子邶殿其鄙六十弗受子尾曰富人之所¶
欲也何獨弗欲對曰慶氏之邑足欲故亡吾邑不足欲也¶
益之以邶殿乃足欲足欲亡無日矣耳夫富如布帛之有¶
<pb:KR3k0012_SBCK_425-1b>¶
幅焉爲之制度使無遷也謂之幅利利過則爲敗吾不敢貪¶
多所謂幅也與子雅邑辭多受少¶
漢書曰琅瑘邴漢以清行徴爲京兆尹漢遂歸老於郷里¶
漢兄子曼容亦飬老自脩爲官不肯過六百石輙自免去¶
其名過出於漢¶
又曰盖寛饒身爲司&KR0032;子常歩行自戍北邊(蘇林日子自/行戍不敢伐)¶
(也)公廉如此¶
又曰趙禹以佐吏&KR0024;中都官用廉爲令史事太尉周亞夫¶
爲丞相史府中皆稱其廉平然亞夫弗任曰極知禹無害¶
然文&KR0055;(禹持文/法深刻)¶
續漢書曰第五倫字伯魚京兆長陵人倫脩行清白甞召¶
見上曰聞卿爲吏不過從弟兄飯寧有之&KR0088;倫對曰臣生¶
遭飢饉米石萬錢不敢妄過人飯¶
<pb:KR3k0012_SBCK_425-2a>¶
又曰&KR0061;彭字伯楚祖父安歴廣漢南陽太守順帝&KR0004;爲光¶
禄勲行至清爲吏麤&KR0129;糲食終於議郎¶
東觀漢記曰司空宋&KR0042;甞受俸得鹽令諸生糶諸生以賤¶
不糶弘怒悉賤糶不與民爭利¶
又曰孔奮字君魚右扶風人守姑臧長供飬至謹老母極¶
膳妻子但食葱菜或啁奮曰置脂膏中不能自潤而奮不¶
改¶
又曰楊震字伯起弘農人性公廉不受私謁子孫常&KR0188;食¶
歩行故舊長者或欲令爲開産業震不肯曰使後丗稱爲¶
清白吏子孫以此遺之不亦厚乎爲東萊太守道經昌邑¶
邑令王密故所舉茂才夜懷金十斤以遺震震曰故人知¶
君君不知故人何也密曰夜無知者震曰天知神知何謂¶
無知(范曄後漢書日天知/神知卿知我知也)¶
<pb:KR3k0012_SBCK_425-2b>¶
又曰閔仲叔客居安邑老病家貧不能買肉日買一片猪¶
肝屠者或不肯爲斷安邑令&KR0248;之問諸子何飯對曰但食¶
猪肝屠或不肯予令出勑市吏後買輙得仲叔恠問其子¶
道狀乃嘆曰閔仲叔豈以口腹累安邑&KR0088;遂去之¶
又曰梁鴻少&KR0012;常獨止不與人同食比舎先炊巳呼鴻及¶
&KR0044;釡炊鴻曰童子鴻不因人&KR0044;者也滅竈更然火¶
又曰廉范年十五至蜀迎祖母喪及到葭萌舩没幾死太¶
守張穆持筒中布數篋與范范曰石生堅蘭生香前後相¶
違不忍行也遂不受¶
又曰魯恭弟正耽思閉門講誦兄弟&KR0031;髙太尉趙喜嵗時遺¶
子送米肉辭讓不受¶
謝爲後漢書曰黄向字文章爲性廉㓗常歩行於路中得¶
金璣一囊可直二百餘萬募求得其主還之¶
<pb:KR3k0012_SBCK_425-3a>¶
又曰范丹姉病往看之姉設食丹以姉壻不德出門留二¶
百錢姉使人追索還之丹不得巳受之聞里中芻藁僮僕¶
更相怒曰言汝清髙豈范史雲軰而云不盗我菜乎丹聞¶
之曰吾之微志乃在僮竪之口不可不勉遂投錢去¶
又曰羊茂字季寳豫章人爲東郡太守冬坐白羊皮夏處¶
丹板榻常食乾飯出界買鹽鼓¶
又曰巴祗字敬祖爲楊州刺史在官不迎妻子暗坐不然¶
官燭¶
又曰左雄字伯豪爲兾州刺史不舉烟火常食乾飯¶
又曰羊續字興祖泰山人爲廬江太守卧一幅布綯穿敗¶
糊&KR0083;以&KR0024;綯爲南陽太守&KR0004;之郡府丞甞獻其生魚續受¶
而懸之於庭丞後又進之續乃出所懸者以杜其意¶
又曰徐稚字孺子豫章南昌人也少爲諸生隱處篤行常¶
<pb:KR3k0012_SBCK_425-3b>¶
身躬耕非其衣不服非其食不食糠粃不厭所居閭里服¶
其德化¶
又曰河南陶碩郷曲餉之碩無所受但食&KR0037;飲水而巳¶
&KR0061;山松後漢書曰范丹字史雲外黃人爲縣吏年十八弃¶
衣物道邊家以爲死遂西入&KR0028;學爲萊蕪長去官於市賣¶
&KR0114;妻紡績以自給辟公府歩行無&KR0013;囊自隨常使兒桾麥¶
得五斛郷人遺之一斛屬兒曰莫令尊君知兒歸不敢不¶
道丹即令并送六斛言麥巳&KR0258;遂不取丹弟子愷見丹藩¶
不完載柴將藩之時丹適行還怒勑子拔柴載還之閭里¶
歌之曰甑中生塵范史雲釡中生魚范萊蕪自以性急毎¶
爲吏常佩韋¶
范曄後漢書曰張禹字伯逹性篤厚父歆卒於汲令使人¶
贈送前後數百萬悉無所受¶
<pb:KR3k0012_SBCK_425-4a>¶
又曰檀敷宇文有山陽瑕丘人少爲諸生貧而志清不受¶
郷里施惠¶
又曰鄭均字仲虞東平人少好黄老書兄爲縣吏頗受禮¶
遺均數諌止不聽即脫身爲傭餘得錢帛歸以與兄曰物¶
盡可復得爲吏坐贓身&KR0162;弃兄感其言遂爲廉㓗¶
典略曰程竪字謀甫南陽武隂人仁孝清㓗居貧無資磨¶
鏡自給不受人施諸嫗共漂更相呼食或不食者相謂曰¶
汝非程謀甫何爲不食人食¶
魏略曰沭並字德信河間人少&KR0012;苦&KR0061;紹父子時始爲吏¶
名有志介甞過姉姉爲殺鷄炊&KR0112;而不留爲三府長吏時¶
呉使朱然諸&KR0081;瑾攻圍樊城遣舩兵於峴山東斫材兵人¶
作食有先熟者呼後熟者荅言不也呼者曰汝欲作沐德¶
信&KR0088;其名流布播於異域如此¶
<pb:KR3k0012_SBCK_425-4b>¶
又曰舊故西征有官厨財藉遷轉之際無不因縁而趙儼¶
又手上車發到㶚上忘持其常所服藥雍州聞之乃追送¶
雜藥朴數箱儼&KR0015;曰人言語殊不易我偶問所服耳何用¶
是爲遂不取¶
魏志曰盧欽著書稱徐邈曰徐公志髙行㓗才&KR0054;氣猛其¶
施之也髙而不狷㓗而不介&KR0054;而守約猛而能寛聖人以¶
清爲難而徐公之所易也或問欽徐公當武帝之時人以¶
爲通向在凉州及還京師人以爲介何也欽荅曰往者毛¶
孝先崔季珪用事貴清㓗之士時皆變易車服以求名髙¶
而徐公不改其常故以爲通比來天下奢靡轉相放効而¶
徐公雅尚自&KR0002;不與丗同故前日之通乃今日之介是丗¶
人無常而徐公有常也¶
又曰景&KR0004;二年以滿寵年老徴還爲太尉寵不治産業家¶
<pb:KR3k0012_SBCK_425-5a>¶
無餘財詔曰君典兵在外專心憂國有行父&KR0021;遵之風賜¶
田十頃榖五百斛錢二十萬以明清忠儉約之節¶
又曰胡質爲荆州刺史薨家無餘財唯有賜衣書篋而巳¶
王隱晉書曰魏舒爲尚書三娶妻皆亡自表求還夲郡葬¶
上曰魏舒清貧不營財産頓舉衆喪必無以自供其賜葬¶
地一頃錢五十萬¶
鄧粲晉記曰王敦籍周顗家笥簏中有故絮故播酒五甕¶
米數斛在位者服其清¶
晉陽秋曰胡威字伯虎少有志尚清白歴位宰牧武帝賜¶
見嘆其父清因謂威曰卿清孰與父清威對曰臣不如也¶
帝曰以何爲不如對曰臣父清恐人知臣清恐人不知是¶
臣不如逺矣¶
晉中興書曰劉驎之字子&KR0185;志在逸遁居于岐陽凡人致¶
<pb:KR3k0012_SBCK_425-5b>¶
贈一無所受¶
又曰龔&KR0007;之字道&KR0007;潜處未曽至公門有致餉一無所受¶
又曰翟湯字道淵㝷陽人篤行純素始安太守于寳與湯¶
通家遣舩餉之勑吏翟公廉讓卿致書記便委舩還湯無¶
人送致乃更貨易絹物因&KR0009;還寳寳夲以惠而反煩之益¶
愧嘆焉¶
徐廣晉記曰中宗令曰太常賀循氷清玉㓗行爲俗表&KR0012;¶
曽造其廬屋室服物周身而巳賜牀褥錢二十萬¶
崔鴻前凉録曰汜勝字無忌燉煌人舉孝廉除郎中天下¶
亂去官還郷里太守張閟造之&KR1068;門不見禮遺一無所受¶
北齊書曰辛術字懷哲隴西人爲淮南經畧所部郡守犯¶
大辟朝廷以其奴婢及資財盡賜術術三辭不見許術乃¶
書送詣所司不復聞奏邢邵聞之遺術書曰昔鍾離意云¶
<pb:KR3k0012_SBCK_425-6a>¶
孔子忍渴盗泉珠璣委地今能如此可謂異代一時¶
沈約宋書曰栁元景南岸有數十畒菜園人賣菜得錢三¶
萬送宅元景怒曰我立此園種菜以供家中噉之乃復賣¶
取錢奪百姓之利&KR0088;以錢乞守園人¶
又曰郭原平性至孝太守蔡興宗以私米遺之固辭不受¶
許瑤之罷建安郡丞還家以綿一斤遺原平原平不受送¶
而復反者前後數十瑶之乃自往曰今嵗過寒而建安綿¶
好以此奉尊上下耳原平乃拜而受之原平以種&KR0050;爲業¶
大旱&KR0050;瀆不復通舩丗祖令劉僧秀下瀆水與之原平曰¶
今天大旱百姓俱困豈可減漑田之水以通運&KR0050;之舩歩¶
行從他道往錢塘貨賣¶
又曰孔顗字思逺不尚矯飾服用麄敗終不改易時吴郡¶
顧顗之亦尚儉素衣裘器服皆擇其陋者宋丗言清約稱¶
<pb:KR3k0012_SBCK_425-6b>¶
此二人顗弟道存從弟微頗營産業二弟請假東還輜¶
重十餘舡皆是綿絹&KR0083;席之屬顗見之令上置岸側命左右¶
取火燒之盡乃去道存代顗爲江夏内史時都邑米貴道¶
存慮顗甚乏遣吏載五百斛米餉之顗呼吏載米還彼吏¶
曰都下米貴乞於此貨之不聽吏乃載米而去¶
太平御覽卷第四百二十五¶
