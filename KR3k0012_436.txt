# -*- mode: mandoku-view -*-
#+TITLE: 太平御覽
#+DATE: 2015-09-23 10:14:02
#+PROPERTY: LASTPB  <md:KR3k0012_SBCK_435-1a>
#+PROPERTY: JUAN 437

<md:KR3k0012_SBCK_435-9a>¶
<md:KR3k0012_SBCK_436-1a>¶
<pb:KR3k0012_WYG_436-1a>
欽定四庫全書
　太平御覽卷四百三十六¶
　　　　　　　　　　　宋　李昉等　撰
　　人事部七十七¶
　　　勇四¶
崔鴻十六國春秋前燕録曰将作大匠屯騎校尉朝郍
侯¶青武邑人也機巧有算畧驍勇善騎射所在先登䧟
陣慕¶容雋擬之張飛
<pb:KR3k0012_WYG_436-1b>
又曰成公都晉興元吳人也都騎猛有勇力陽勇之戰
年¶十八横矛大呼賊不敢當獨歩當時擬之方叔論者
咸曰¶當求於古造次無其比也¶
後魏書曰來大干驍果善騎射遷中散至於朝賀之日
大¶干常著御鎧盤馬殿庭莫不歎異嘗從太宗獵見虎
在髙¶巖上大干持矟直前刺之應手而死太宗嘉其勇
壮又為¶殿中給事<md:KR3k0012_SBCK_436-1b>¶又曰乙瓌代人也其先世統部落世祖時瓌父正知慕
<pb:KR3k0012_WYG_436-2a>
國¶威化遣瓌入貢世祖因留之瓌便弓馬善騎射手格
猛獸¶膂力過人數從征伐甚見信侍尚上谷公主世祖
之女也¶
又曰庾葉為将有謀畧治軍清整常以少擊多士衆服
其¶智勇名冠諸将¶
又曰楊播字延慶自云𢎞農華隂人也除左将軍尋假
前¶将軍隨車駕南討至鍾離師廽詔播領歩卒三千騎
五百¶為衆軍殿時春水初長賊衆大至舟艦塞川播以
<pb:KR3k0012_WYG_436-2b>
諸軍渡¶淮未訖嚴練南岸身自居後諸軍賊衆遂集於
是圍播數¶重播乃為圎陳以禦之身自摶擊斬殺甚多
相拒再宿軍¶人食盡賊圍更急髙祖在北而望之既無
舟船不得救援¶水勢稍减播領精騎三百立其船大呼
曰今我欲渡能戰¶者出賊莫敢動遂擁衆而濟髙祖甚
壮之賜爵華隂子<md:KR3k0012_SBCK_436-2a>¶又曰河間公齊烈帝之𤣥孫也少雄傑魁岸世祖愛其
勇¶壮引侍左右從征赫連昌世祖馬蹶賊衆逼帝齊以
<pb:KR3k0012_WYG_436-3a>
身蔽¶捍决死擊賊賊乃退¶
又曰賈思伯字仕休齊郡益都人也世祖即位加輔國
将¶軍任城王之圍鍾離也以思伯持節為其軍司及失
利思¶伯為後殿以思伯儒者謂之必死及至大喜曰仁
者必勇¶常謂虛談今於軍司見之矣¶
又曰于栗磾代人也少習武藝拜冠軍将軍道武畧于
白¶登山見熊領數子道武顧謂栗磾曰能縳之乎栗磾
曰能¶道武曰若摶之不勝豈不虛斃一壯士耶栗磾曰
<pb:KR3k0012_WYG_436-3b>
自可能¶致御前坐而制之尋而擒之晉将劉裕遺栗磾
書曰黒矟¶将軍磾常好持黒矟故有其號¶
又曰楊大眼武都氐王難當之孫也少驍勇趫捷走如
飛<md:KR3k0012_SBCK_436-2b>¶電宣武南征尚書李冲典選統校征官大眼往求征
焉冲¶不許大眼曰尚書不見知聽下官出一技便出長
繩三丈¶繫之於髻而走繩直如矢馬馳不及冲大驚曰
千載以來¶未有此人也遂用為軍主大眼顧謂同寮曰
吾之今日所¶謂蛟龍得水之秋也自此一舉不復與諸
<pb:KR3k0012_WYG_436-4a>
君齊列矣所經¶戰皆武冠六軍大眼妻潘氏善射詣軍
省大眼至攻戰遊¶獵之際潘氏以戎装齊鑣共轡乃至
還營同坐幕對諸¶寮佐言笑自得大眼詣謂諸人曰此
潘將軍也明帝拜光¶禄大夫淮泗之間童兒啼者恐之
云楊大眼至無不立止¶王秉之初歸國也謂大眼曰吾
在南時聞君之名以為眼¶如車輪及見君乃不異常人
大眼曰皷旗相望瞋目奮發¶足使君目不能視何必大
如車輪
<pb:KR3k0012_WYG_436-4b>
又曰文成帝名濬大武孫晃子也即位後冬大儺曜兵
帝<md:KR3k0012_SBCK_436-3a>¶有勇力善騎射靈丘南有山髙四百餘丈詔羣官仰
射山¶峰無能踰者帝彎弧發矢出山四十餘丈過山南
二百歩¶遂詔刋石勒名紀功¶
北齊書曰髙昻字傲曹膽力過人姿儀殊異其父次同
為¶求嚴師加鞭撻昻不遵師訓專事馳騁每言男兒當
横行¶天下自取富貴誰能耑讀書作老博士也其父曰
此兒¶不滅吾族當大吾門以其昻藏傲物故以名字
<pb:KR3k0012_WYG_436-5a>
北史曰達奚震少驍勇走及奔馬周文嘗謂北校獵時
有¶兔過周文前震與諸将競射之馬倒而墜震足不傾
躓因¶歩射之矢中兔顧馬纔起遂囬身騰上周文喜曰
非此父¶不生此子¶
陳書曰蕭摩訶與齊戰有西域胡妙於弓矢絃無虛發
衆¶皆憚之將戰吳明徹謂摩訶曰殪此胡則彼軍奪氣<md:KR3k0012_SBCK_436-3b>¶君有關張之名可斬顔良矣摩訶曰願識其形状當為
公¶取之明徹召降人有識胡者云胡著絳衣樺皮弓兩
<pb:KR3k0012_WYG_436-5b>
端¶骨弭明徹遣人覘視知胡在陣仍自酌以飲摩訶摩
訶飲¶訖馳馬衝齊軍胡挺身出陣前十餘歩彀弓未發
摩訶遥¶擲銑鋧中其額應手而仆齊軍大力十餘人出
戰摩訶¶又斬之¶
又曰周鐵虎事梁河東王詧王僧辯擒欲烹之鐵虎曰
侯¶景尚未滅柰何殺壯士耶僧辨奇之後降髙祖¶
又曰任約引齊兵為冦髙祖遣侯安都拒齊軍於鍾山
龍¶尾及北郊壇安都謂蕭摩訶曰卿有勇名千聞不如
<pb:KR3k0012_WYG_436-6a>
一見¶摩訶對曰今日令公見矣¶
隋書曰宇文慶從武帝攻河隂先登攀堞與賊短兵接
戰¶良乆中石廼墜絶而後蘇帝勞之曰卿之餘勇可以
賈人<md:KR3k0012_SBCK_436-4a>¶也¶
又曰楊𤣥感驍勇多力每戰親軍長矛身先士卒喑鳴
叱¶咤所當者莫不震懾論者方之項羽¶
又曰魚俱羅馮翊下邽人也身長八尺膂力絶人聲氣
雄¶壯言聞數百歩
<pb:KR3k0012_WYG_436-6b>
又曰權武少果勁勇力絶人能重甲上馬嘗倒於井未¶
及泉復躍而出其拳捷如此¶
又曰長孫晟突厥之内大畏長孫摠管聞其弓聲謂為
霹¶靂見其走馬稱為閃電王笑曰将軍震怒威行域外
遂與¶雷霆為比一何壯哉¶
唐書曰丘行恭從討王世充㑹戰於邙山之上太宗欲
知¶其虛實強弱及與數十騎衝之直出其後衆皆披靡
莫敢¶當其鋒所殺傷甚衆既而限以長堤與諸騎相失
<pb:KR3k0012_WYG_436-7a>
唯行恭<md:KR3k0012_SBCK_436-4b>¶獨從尋有勁騎數人追及太宗矢中御馬行恭
乃廽騎射¶之發無不中餘賊不敢復前然後下馬抜箭
以其所乘馬¶進太宗行恭於御馬前歩執長刀巨躍大
呼斬數人突陣¶而出得入大陣貞觀中有詔刻石為人
馬以象行恭抜箭¶之壯立於昭陵闕前¶
又曰淮陽王道𤣥拜洛州總管及府廢改授洛州刺史
五¶年劉黒闥引突厥冦河北復授山東道行軍總管師
㳄下¶博與賊軍遇道𤣥帥騎先登命副将史萬寳督軍
<pb:KR3k0012_WYG_436-7b>
繼進萬¶寳與之不協及道𤣥深入而擁兵不進謂所親
曰吾奉手¶詔言淮陽小兒雖名為将而軍之進止皆委
吾今其輕鋭¶越濘交戰大軍道動必䧟泥溺莫如結陣
以待之雖不利¶於王而利於國道𤣥遂為賊所擒全軍
盡沒唯萬寳逃歸¶道𤣥遇害年十九太宗追悼乆之嘗
從容謂侍臣曰道𤣥<md:KR3k0012_SBCK_436-5a>¶終始從朕見朕深入賊陣所向必
剋意嘗企慕所以每陣¶先登盖學朕也惜其年少不遂
逺圗因為之流涕
<pb:KR3k0012_WYG_436-8a>
又曰王君廓鎮幽州㑹突厥入冦君廓邀擊破之俘斬
二¶千餘人獲馬五十疋髙祖大悦徴入朝賜以御馬令
於殿¶庭乘之而出因謂侍臣曰吾聞藺相如叱秦皇目
皆出血¶君廓往擊竇建徳将出戰李勣遏之君廓發憤
大呼目及¶鼻耳一時流血此之壯氣何謝古人不可以
常例賞之復¶賜錦袍金帯還鎮幽州¶
又曰劉世讓為并州總管統兵屯於鴈門突厥處羅可
汗¶與髙開道苑君璋合衆攻之甚急鴻臚卿鄭元璹先
<pb:KR3k0012_WYG_436-8b>
使在¶蕃可汗令元璹來説之世讓厲聲曰大夫柰何為
夷狄作¶説客耶經月餘虜乃退及元璹還述世讓忠勇
髙祖下制¶褒美之<md:KR3k0012_SBCK_436-5b>¶又曰李嗣業賊将李歸仁初以鋭師數來挑戰我師攅
矢¶而逐之賊軍大至逼廹我騎突入我營我師&KR0349;亂嗣
業謂¶郭子儀曰今日之事若不以身啖冦決戰於陣萬
死而冀¶其一生不然則我軍無孑遺矣嗣業乃脱衣徒
搏執長刀¶立於陣前大呼當嗣業刀者人馬俱碎殺十
<pb:KR3k0012_WYG_436-9a>
數人陣容方¶駐前軍之士盡執長刀而出如墻而進嗣
業先登奮命所¶向摧靡¶
又曰張濬拜諌議大夫其年冬宰相王鐸至滑臺兼充
天¶下行營都統方徴兵諸侯奏用濬為都統判官時王
敬武¶初破𢎞覇軍即大振累詔徴平虜兵敬武獨不赴
援鐸遣¶濬往説之敬武已援偽命復怙強不迎詔使濬
至謁見責¶之曰公為天子守藩王臣賫詔宣諭而侮慢
詔使既未識¶君臣禮分復何顔以御軍民哉敬武愕然
<pb:KR3k0012_WYG_436-9b>
謝咎既宣詔軍<md:KR3k0012_SBCK_436-6a>¶士按兵黙然濬並召将佐集於鞠塲面
諭之曰人生効忠¶仗義所冀粗分逆順懸知利害黄巢
前日販鹽虜耳公等¶捨累葉天子而臣販鹽白丁何利
害之可論耶今諸侯勤¶王天下響應公等獨據一州坐
觀成敗賊平之後去就何¶安若能此際排難解紛陳師
鞠旅共誅冦盜迎奉鑾輿則¶富貴功名指掌可取吾惜
公輩捨安而即危也諸将改容¶引過謂敬武曰諌議之
言是也即時出軍從濬入援京師
<pb:KR3k0012_WYG_436-10a>
晏子春秋曰昔夏之衰也有推移大戲殷之衰也有費
仲¶惡來足走千里手裂兕虎任之以力淩轢天威專行
勇力¶不顧乎義理是以桀紂以滅殷夏以衰¶
又曰荘公奮乎勇力不顧於行尚勇力之士無忌於國
貴¶戚不薦善福邇不引過故晏子見公公曰古者亦有
徒以¶勇力立於世者乎晏子對曰嬰聞之輕死以行理
謂之勇<md:KR3k0012_SBCK_436-6b>¶誅暴不避強謂之力故勇力之立也以行理義
也今公自¶奮乎力勇不顧乎行暴尚勇力之士無忌於
<pb:KR3k0012_WYG_436-10b>
國身立威疆¶行流淫暴貴戚不薦善福邇不引過反聖
王之徳而脩滅¶君之行用此存者嬰未嘗聞有也¶
吳越春秋曰專諸豐邑人伍子胥初去楚如吳時遇之
於¶塗專諸方與人闘其怒有萬人之氣甚不可當其妻
一呼¶即還子胥怪而問其壯何夫子怒之盛聞一女子
之聲而¶即折道寧有説乎專諸曰子視吾之儀寧類愚
者耶何言¶之鄙也夫屈一人之下必申萬人之上子胥
因相決之推¶顙深目虎口鷹背戾於從難知其勇士也
<pb:KR3k0012_WYG_436-11a>
又曰伍子胥見吳王僚望其顔色甚可畏長一丈大¶十
六圍眉間一尺僚與語三日辭無復者賢人也子胥知¶
王好之每入言語侃侃有勇壯之氣也<md:KR3k0012_SBCK_436-7a>¶韓詩外傳曰衛靈公晝寝而起志氣益衰使人馳召勇
士孫㳙道遭行人卜商子夏曰何馳之疾也對曰君晝
寝而起使我馳召勇士公孫㳙子夏曰徴㳙而勇若㳙
者可乎御曰可子夏曰載我而反至君曰延先生上起
召公孫㳙俄而㳙至入門抜劔疾呼曰商不我取若頭
<pb:KR3k0012_WYG_436-11b>
子夏顧叱之曰咄内劔吾将與君言勇於是君令㳙内
劔而上子夏曰來吾嘗與子從君而北見趙簡子被髮
杖矛而見我君從十三行之後趨而進曰諸侯相見不
宜不朝服君不朝服行人卜商将以頭血濺君之衣矣
使反朝服而見吾君者子耶我耶㳙曰子也子夏曰子
之勇不若我一矣又與子從君而東至海曹齊君重鞇
而坐從十三行之後趨進曰諸侯相見不宜相臨以其
一鞇而去之者子耶我耶㳙曰子也子夏曰子之勇不
<pb:KR3k0012_WYG_436-12a>
若我二矣又與子從君於囿中於是兩猏逐我君與抜
矛格而還之者子耶我耶㳙曰子也子夏曰子之勇不
若我三矣所貴為士者上攝萬乘下不放乎匹夫外立
節矜敵而不侵掠内禁殘害而君不危殆是士之所長
而君子之所致貴也若夫以長掩短以衆暴寡淩轢無
罪之民而威於閭巷之間者是士之甚毒而君子之所
致惡也於是靈公避席曰嗟乎寡人雖不敏請從先生
勇
<pb:KR3k0012_WYG_436-12b>
又曰孔子遊於景山之上子路子貢顔囬從焉孔子曰
君子登髙必賦爾願言者何其丘将啓汝子路曰由願
奮長㦸揚三軍乳虎在後仇敵在前披躩快志進救兩
國之患孔子曰勇士哉
又曰齊荘公出獵有螳螂舉足将搏其轉輪問其御曰
此何蟲也對曰此螳螂者也其為蟲知進而不知退不
量力而輕敵荘公曰以此為人必為天下勇士矣於是
廽軍避之勇士歸之
<pb:KR3k0012_WYG_436-13a>
虞溥江表傳曰曹公出濡須號歩騎四十萬臨江飲馬孫
權帥衆七萬應之使甘寧領二千人為前部督權宻勑
寧使夜入魏軍寧乃選手下徤兒百餘人徑詣公營下
便抜鹿角踰疊入營斬得數十級北軍驚駭鼓譟舉火
如星寧已還入營作皷吹稱萬嵗因見權權曰聊以觀
卿膽耳即賜絹十疋刀百口權曰孟徳有張遼孤有興
霸足相敵也停住月餘北軍乃退
孔演漢魏春秋曰許禇之為人長八尺餘大十圍容貌
<pb:KR3k0012_WYG_436-13b>
甚¶雄勇力絶人漢末賊起褚在汝南與少年相聚及宗
族數¶千家共堅壁相保曹公脩兵汝南褚以其衆歸公
公見而¶壯之曰此樊噲也即日拜都尉引入宿衛諸
從禇俠客皆¶為虎士出入周旋不離左右軍中以禇力
如虎癡勇號曰¶癡虎至今天下稱之皆謂其姓名也¶
吳均齊春秋曰戴僧静㑹稽永興人臨湘侯副太祖在
淮¶隂雅有人鑒見而賞之㑹匈奴卒至僧静應募出戰
單刀¶直前虜騎奔退又斬三級時天盛寒乃脱衣口䘖
<pb:KR3k0012_WYG_436-14a>
三頭以¶刀挿背拍浮而還臨湘侯大賞之曰殺三人亦
可反命矣¶進之於太祖石頭之役功冠諸将遂至貴顯¶
蕭方等三十國春秋曰苻洛雄勇多力猛氣絶人坐制
奔¶牛射洞犁耳苻堅深憚之故常為邉守<md:KR3k0012_SBCK_436-7b>¶又曰劉陽少驍猛甚有勇力手曵牛尾却行百歩¶
又曰趙将麻秋令黒槊龍騰三千人馳擊謝艾軍艾左
右¶擾動李偉勸艾乘馬艾不從乃下踞胡&KR0451;而麾衆趙
人以¶為有伏懼而不進<md:KR3k0012_SBCK_436-9a>¶
<pb:KR3k0012_WYG_436-14b>
劉向列士傳曰秦召公子無忌無忌不行使朱亥奉璧
一¶雙謝秦秦王大怒執朱亥着虎圈中瞋目視虎終不
敢動¶
殷氏世傳曰亮字子華少好學年十四舉孝亷到陽城
遇¶兩虎争一羊馬不敢進於是亮乃按劔直至虎所斬
羊腹¶虎乃各得其半去時人為之謡曰石里之勇殷子
華暴虎¶見之合爪牙¶
劉昭㓜童傳曰魏太祖㓜而智勇年十嵗嘗浴於譙水
<pb:KR3k0012_WYG_436-15a>
有¶蛟來逼自水奮擊蛟潜退於是浴畢而還弗之言也
後有¶人見大蛇奔逐太祖笑之曰吾為蛟所擊而未懼
斯畏蛇¶而恐耶衆問乃知咸驚異焉¶
又曰秦舞陽者燕國人也年十二以勇氣聞人犯必殺
之¶莫有敢近視<md:KR3k0012_SBCK_436-9b>¶者
　
　
　
<pb:KR3k0012_WYG_436-15b>
　
　
　
　
　
　
　
　太平御覽卷四百三十六
