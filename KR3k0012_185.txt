# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:08.456398
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 185
#+PROPERTY: FILE SB11n0727-185太平御覽-卷之一百八十五.
<pb:KR3k0012_SBCK_185-1a>¶
太平御覽卷第一百八十五¶
　居處部十三¶
　　　㕔事　齋房庭　階　陛　墀¶
　　　序　廊塾　壇　屏扆　宁¶
　　　　　㕔事¶
郡國志曰廣州呉孫皓時以滕脩爲刺史未至州有五仙¶
人&KR0016;五色羊&KR0018;五榖來迎而去今州㕔事梁上&KR0030;五仙人¶
&KR0016;五色羊爲瑞¶
裴淵廣州記曰州㕔事梁上&KR0030;五羊像又作五榖囊隨像¶
懸之云昔髙固爲楚相五年衘榖莖于楚庭於是圖其像¶
廣州則楚分野故因圖象其瑞焉¶
臨海記曰章安縣南門有赤蘭橋世傳成公綏作縣此橋¶
上製㕔縣令年常&KR0021;㕔事神用生鹿其年活得白鹿還於¶
<pb:KR3k0012_SBCK_185-1b>¶
㕔事上生以&KR0021;神仍遂食之歳時用焉自是以後白鹿不¶
可復得而必須生鹿歴代相承迄今不絶¶
世說曰&KR0067;太尉兄弟&KR0004;渡江行路人有避&KR0040;者悉聚諸㕔¶
事上征西車&KR0016;自譬遣之不肯去太尉新沐頭散髮髙詠¶
從閤内出避&KR0040;者退莫有留者¶
王㓪與許靖書曰武皇帝於江陵劉景&KR0155;㕔事上共論道¶
足下至于通夜不寐忘倦飢渇無巳〇盧諶&KR0021;法曰凡&KR0021;¶
法有廟者置之於座未遑立廟&KR0021;於㕔事可也¶
兩京記曰考功貟外㕔有薛稷&KR0030;鶴宋之問爲讃工部尚書¶
㕔有薛稷&KR0030;樹石並爲時所重¶
　　　　　齊¶
王安成記曰大和中陳郡殷府君引水入城穿池殷仲堪¶
又於池北立小屋讀書百姓于今呼曰讀書齋¶
<pb:KR3k0012_SBCK_185-2a>¶
晉徴祥說曰桓&KR0007;鎮姑熟屋壁先&KR0030;作黄盤龍號盤龍齋¶
俄而玄敗將軍劉毅居之毅小名盤¶
襄&KR0198;記曰金城内刺史院有髙齋梁昭明太子於此齋造¶
文選鮑至云簡文爲晉安王鎮襄陽日又引劉孝威&KR0067;肩¶
吾徐防江伯操孔敬通惠子恱徐陵王囿孔鑠等於此齋¶
綜覆詩集于時鮑至亦在數凡十人資給豐厚曰設肴饌¶
于時號爲髙齋學士〇雍州記云髙齋其泥色甚鮮浄故¶
此名焉南平丗子恪臨州有甘露降此齋前竹林昭明太¶
子於齋營集道義以時相繼¶
又曰白土齋南道有一齋以栗爲屋梁武帝臨州寢卧於¶
此齋中常有五色雲廻轉&KR0250;如盤龍屋上恒紫雲騰起形¶
似繖蓋逺近望者莫不異焉梁武帝于此龍飛¶
又曰髙齋東北有一齋名曰下齋次於髙齋制度壯麗極¶
<pb:KR3k0012_SBCK_185-2b>¶
爽塏刺史辯决獄訟舊出此齋¶
國史&KR0024;曰梁武造寺令蕭子雲飛白大書一蕭字在焉李¶
約自江淮竭産買歸　洛中置於小亭號曰蕭齋¶
　　　　　房¶
說文曰房室在旁也¶
釋名曰房旁也室之兩旁也¶
尚書大傳曰古后夫人將侍於君前息燭後舉燭至于房¶
中釋朝服襲燕服然後入御于君¶
毛詩黍離曰君子陽陽左執簧右招我由房¶
漢書曰哀帝&KR0004;即位躬行儉約省減諸用政事由已出朝¶
廷翕然望焉有詔問丞相大司空定陶恭王太后冝當何¶
居孔光不欲令帝旦夕相近即議以爲定陶王太后冝改¶
築宫大司空何武曰可居北宫有紫房&KR0232;道通未央宫¶
<pb:KR3k0012_SBCK_185-3a>¶
太后果從&KR0232;道朝夕至帝所求欲稱尊号貴&KR0194;其屬使上以¶
不得直道而行¶
應劭漢官儀曰皇后稱椒房以椒&KR0151;室圭温暖除惡氣也¶
酈善長注水經曰&KR0622;水出南山芒水谷北流遥玉女房水側¶
山際有石室世謂之玉女房¶
郡國誌曰葭萌縣玉女房昔有玉女入石穴空有竹數莖¶
下有青石壇每因風&KR0106;自掃壇¶
王子年拾遺記曰越欲滅吴蓄天下竒寳羙人異味以進¶
於吴殺三牲以祈天地殺龍以祠川海以江南億万户民輸¶
爲傭保越又有美女二人一名夷光一名脩明以貢於吴吴¶
處之以椒華之房貫細珠爲簾熀愰内竊窺者莫不動心¶
驚魂謂之神人吴王妖惑怠於國政及越兵入乃抱二女¶
以逃吴苑¶
<pb:KR3k0012_SBCK_185-3b>¶
晉宮閣名曰洛陽宫内有義和温房¶
十洲記曰崐崘山有紫翆丹房¶
拾遺録曰崐崘丹宻雲房東西千歩望之如丹霞¶
尸子曰泰山之中有神房阿閣¶
楚辭曰姱容脩態絙洞房¶
又九歌曰桂棟&KR0006;蘭橑新夷楣&KR0006;葯房¶
宋玉風賦曰主人女子乃更有蘭房奥室止臣其中¶
　　　　　庭¶
說文曰庭朝中也¶
尚書曰咸造勿褻在王庭¶
周易曰揚于王庭孚號有厲造自邑不利即戎利有攸徃¶
禮記曰諸侯之庭¶
毛詩曰洒掃庭内¶
<pb:KR3k0012_SBCK_185-4a>¶
又曰俟我于庭乎而¶
又曰殖殖其庭¶
又曰子有庭内弗洒弗掃¶
又曰有瞽有瞽在周之庭¶
左傳曰庭實旅百¶
論語曰鯉趨而過庭曰學詩乎¶
又曰孔子謂季氏八佾舞於庭是可忍也孰不可忍也¶
周書曰成王四征不庭¶
漢書曰王啇爲人多質有威重(師古曰多質/言不爲文飾)長八尺餘身¶
體鴻大容皃絶人河平四年單于來朝引見白虎殿丞相¶
啇坐未央庭中單于前拜謁啇(師古曰單子將見天/子而經未央庭中過)啇起¶
離席與言單于仰視啇貌大畏之遷延却退天子聞而歎¶
曰眞漢相矣¶
<pb:KR3k0012_SBCK_185-4b>¶
晉書曰謝&KR0007;字㓜度少潁悟與從兄郎俱爲叔父安所器¶
重安甞戒約子姪曰子弟亦何豫人事而正欲使其佳諸¶
人莫有言者&KR0007;荅曰譬如芝蘭王樹欲使其生於庭階耳¶
安恱¶
說苑曰呉入楚申包胥告急於&KR0087;&KR0087;哀公曰諾固將圖之¶
申包胥立哭於&KR0087;庭晝夜哭七日七夜不絶聲哀公曰有¶
臣如此可不救乎興師救楚呉人引兵而還昭王反復欲¶
封申包胥包胥辭曰救亡非爲名也功成受賜是賣勇也¶
遂退而隠終身不見¶
　　　　　階¶
釋名曰階梯也言有等差¶
說文曰階陛也陛&KR0155;髙階也除殿陛也阼主階也¶
尚書曰舞干羽于兩階七旬有苗格¶
<pb:KR3k0012_SBCK_185-5a>¶
禮記曰季氏之葬在西階下¶
又大傳曰天子阼階髙九尺¶
又曰主人與客讓登主人先登客從之拾(音/渉)級聚足連歩¶
以上上於東階則先右足上於西階則先左足¶
又曰夏后氏殯於東階之上則猶在阼也周人殯於西階¶
之上則猶賔之也¶
左傳曰石之紛如死于階下¶
又曰衛孫子來聘公登亦登¶
論語曰没階趨進翼如也¶
史記曰堯舜土階三等堂髙三尺¶
三&KR0087;記曰明光殿以玉爲階¶
吕氏春秋曰周之明堂茅茨蒿柱土階三等以見儉節也¶
文選詩曰紅藥當階翻蒼苔依砌上¶
<pb:KR3k0012_SBCK_185-5b>¶
又曰阿閣三重階¶
　　　　　陛¶
摯虞决要注云其制有陛右墄(七則/反)左平平以文塼相亞¶
次墄者爲陛級也九錫之禮納陛以登謂受此陛以上殿¶
靈光殿賦曰飛陛縁雲以上征¶
蔡邕獨斷曰天子陳兵於陛故呼陛下用卑逹尊之意也¶
　　　　　墀¶
說文曰墀塗地也¶
禮記曰天子赤墀¶
漢書典職曰以丹&KR0238;地故曰丹墀漢書有白玉墀¶
又曰曲陽侯王根僣作赤墀青璅司&KR0032;京兆奏根&KR0018;&KR0207;謝¶
罪¶
劉楨清慮賦曰駢雄黄以爲墀¶
<pb:KR3k0012_SBCK_185-6a>¶
　　　　　序¶
爾雅曰東西廂謂之序(郭璞曰所以序别外内也犍為/舎人日殿東西堂序尊卑處)¶
廣雅曰反坫謂之序¶
說文曰序東西牆也¶
尚書顧命曰大訓在西序河圖在東序孔安國曰大訓唐¶
虞書典謨也河圖八卦也王延壽魯靈光殿賦曰東序重¶
深而奥祕¶
　　　　　廊¶
周書作雒曰凢五宫明堂咸有重廊¶
史記紂有䛕臣曰左強夸而目巧教紂爲象廊¶
漢書曰武帝筞茂才曰盖聞虞舜之時逰巖廊之上(文頴/注曰)¶
(殿下外屋也&KR0051;灼注曰/堂邊曰巖峻之廊也)¶
鄭緝之東陽記曰石歩廊去歌山十里臨流虚構高可數¶
<pb:KR3k0012_SBCK_185-6b>¶
丈長三十丈可容百人坐¶
韓子曰師曠爲晉平公請角一奏有雲從西北方起再奏¶
大風而隨之裂幃幕破俎豆墯廊瓦平公懼伏于廊室¶
兩京記曰隋煬帝從東都至西京御道並作長廊¶
枚乗七發曰連廊四注臺城増光¶
陸機與弟雲書曰聽頌觀東作百丈許廊屋¶
　　　　　塾¶
爾雅曰門側之堂謂之塾(郭璞注曰/東門堂)¶
尚書顧命曰先輅在左塾之前次輅在右塾之後¶
禮記學記曰古之教者家有塾¶
白虎通曰所以必有塾何以飾門因取其名也明臣下當¶
見於君先孰思其事也¶
東觀漢記曰趙孝爲郎每告歸往來常白衣歩檐過道上¶
<pb:KR3k0012_SBCK_185-7a>¶
郵亭但稱書生&KR0009;止於亭門塾¶
魏武制度奏曰三公列侯門施内外塾方三十&KR0383;¶
　　　　　壇¶
左傳曰子産相鄭伯以如楚舎不爲壇¶
漢書曰蕭何薦韓信於髙祖髙祖擇日齋戒設壇拜爲將¶
軍¶
莊子曰孔子遊乎緇帷之林休坐乎杏壇之上弟子讀書¶
孔子&KR0246;歌皷琴奏曲未終有漁父者下船而來左手據膝¶
右手柱頥以聽曲終而招子貢子路二人俱對客指孔子¶
曰彼何爲者也子路曰魯之君子也¶
徐靈期南岳記曰南岳山上有飛流壇懸水激石飛湍百¶
仞即孫温伯所䘮身處也又有曲水壇水行石上成溝瀆¶
如世人臨河壇也三月三日時來逍遥¶
<pb:KR3k0012_SBCK_185-7b>¶
梁州記曰&KR0198;陽城先&KR0198;陽縣所治也在漢水南舊蕭何所¶
築劉備爲漢王權住此城盟於城下今門外有盟壇猶存¶
帝王世紀曰雍郊有五畤壇漢武&KR0023;麟處¶
　　　　　屏¶
爾雅曰屏謂之樹(郭璞曰小牆當門中者也犍/爲舎人曰以垣當門敝爲樹)¶
廣雅曰復罳謂之屏¶
說文曰屏蔽也¶
釋名曰屏自鄣屏也蕭牆在門内蕭肅也臣將入於此自¶
肅警之處也罘罳在門外罘復也臣將入請事於此復重¶
思也¶
禮記禮器曰康王䟽屏天子之廟飾也(鄭玄注云屏樹/也今謂之果罳)¶
論語八佾曰或問管氏知禮乎曰&KR0022;君樹塞門管氏亦樹¶
塞門管氏而知禮孰不知禮(鄭玄注曰/樹屏也)¶
<pb:KR3k0012_SBCK_185-8a>¶
又季氏曰吾恐季孫之憂不在顓&KR0119;而在蕭牆之内(蕭牆/謂之)¶
(屏/也)¶
漢書佞幸傳曰哀帝令將作爲董賢起&KR0193;營義陵旁内爲¶
便房剛栢題湊外徼道周垣數里門闢罘罳甚盛¶
又曰王莽傳曰莽性好時日小數及事迫急但爲厭勝遣¶
使壞渭陵園門罘罳曰無使民復思漢也¶
漢官典職曰省閣下大屏稱曰丹屏尚書郎含雞舌香伏¶
其下奏事¶
晉書曰阮籍爲東平相&KR1794;去屏障使内外相對¶
孫卿子曰天子外屏諸侯内屏禮也外屏不欲見於外内¶
屏不欲見於内也¶
風俗通曰屏卿大夫以帷士以簾稍有第以自障蔽也示¶
臣臨見自整屏氣處也¶
<pb:KR3k0012_SBCK_185-8b>¶
呉越春秋曰越將伐呉越王命於夫人王背屏夫人向屏¶
而立王曰自今日之後内政無岀外政無入各守其職巳¶
盡其信内中辱者則是子境外千里辱者則是予也吾見¶
子於是巳明試矣王岀宫夫人送王不過屏因反闔其門¶
填之以土¶
白虎通曰所以設屏何所以自障也示極臣下之故也天¶
子徳大故外屏諸侯徳小所照見近故内屏¶
　　　　　扆¶
爾雅曰户牖之間謂之扆(郭璞注曰牕東户西也礼云斧/扆形如屏風畫爲斧文置扆地)¶
(以其所/名之耳)¶
尚書顧命曰設黼扆¶
儀禮覲禮曰天子&KR0018;扆南面朝諸侯是&KR0155;致命也¶
禮記明堂位曰天子&KR0018;斧扆南　而立¶
<pb:KR3k0012_SBCK_185-9a>¶
　　　　　宁¶
爾雅曰門屏之間謂之宁(郭璞注曰人君視/朝門宁立處也)¶
釋名曰宁佇也見君所佇立定氣之處也¶
毛詩曰俟我於著乎而¶
曲禮曰天子當宁而立諸公東面諸侯西面曰朝¶
太平御覽卷第一百八十五¶
<pb:KR3k0012_SBCK_185-9b>¶
