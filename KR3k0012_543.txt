# -*- mode: mandoku-view -*-
#+TITLE: 太平御覽
#+DATE: 2015-09-23 10:14:03
#+PROPERTY: LASTPB  <md:KR3k0012_SBCK_542-1a>
#+PROPERTY: JUAN 544

¶
<md:KR3k0012_SBCK_543-1a>¶
<pb:KR3k0012_WYG_543-1a>
欽定四庫全書
　太平御覽卷五百四十三¶
　　　　　　　　　　　　宋　李昉等　撰
　　禮儀部二十二¶
　　　揖　　　　鐕　　　　賀¶
　　　　揖¶
周禮夏官曰司士擯(詔王出揖公卿/大夫以下朝者)孤卿特揖大夫以
其¶等旅揖士旁三揖王還揖門左揖門右(特揖一一揖之/旅衆也大夫爵)
<pb:KR3k0012_WYG_543-1b>
(同者¶衆揖之公及孤卿大夫始入門右皆北面東上王揖/之乃就位三揖者士有上中下王揖之皆逡廵退復位)¶
又秋官曰司儀掌九儀之賓客擯相之禮以詔儀容辭
令¶揖讓之節(出接賓/曰擯)¶
又秋官曰司儀詔王儀南鄉見諸侯土揖庶姓時揖異
姓¶天揖同姓(謂王既祀方明諸侯上介皆奉其君之旂/置于宫乃詔王升壇諸侯皆就其旂而立)
(王揖之者¶定其位也庶姓無親者也土揖推手小下/之也異姓婚姻也時揖平推手也天揖推手小舉之)¶
禮記曲禮曰揖人必違其位<md:KR3k0012_SBCK_543-1b>¶又仲尼燕居曰兩君相見揖讓而入門入門而懸興揖
<pb:KR3k0012_WYG_543-2a>
讓¶而升堂升堂而樂闋¶
又表記曰事君難進而易退則位有序易進而難退則
亂¶也故君子三揖而進一辭而退以逺亂也¶
穀梁傳定公曰夾谷之㑹孔子相焉兩君就壇兩相相
揖¶齊人鼓譟而起欲執魯君孔子歴階而上不盡一等
而視¶歸乎齊侯¶
左傳襄公曰齊慶封圍髙唐弗克(夙沙衛叛/故圍之)冬十一月
齊¶侯圍之見衛在城上號之乃下(衛下與/齊侯語)問守備焉以
<pb:KR3k0012_WYG_543-2b>
無備¶吿揖之乃登¶
又襄公曰衛侯入書曰復歸國納之也大夫逆于竟者
執¶其手而與之言道逆者自車揖之逆于門者頷之而
已(頷揺¶其頭言/&KR0283;驕心易生)<md:KR3k0012_SBCK_543-2a>¶又昭公曰王揖而入饋不食寢不寐數日¶
又哀公曰衛侯游于郊子南僕(子南靈公子/郢也僕御也)公曰余無
子¶將立女(蒯聵奔/無太子)不對他日又謂之對曰郢不足以辱
社稷君¶其改圗君夫人在堂三揖在下(三揖卿大/夫士¶也)
<pb:KR3k0012_WYG_543-3a>
論語曰君子無所爭必也射乎揖讓而升下而飲其爭
也¶君子¶
又述而曰陳司敗問昭公知禮乎孔子曰知禮孔子退¶
揖巫馬期而進之曰吾聞君子不黨君子亦黨乎君娶
於¶吳為同姓謂之吳孟子君而知禮孰不知禮¶
漢書曰沛公至髙陽見酈食其入即長揖不拜曰足下
必¶欲聚徒合兵誅無道秦不宜倨見長者¶
史記曰郅都遷為中尉丞相條侯至貴倨也而都揖丞相
<pb:KR3k0012_WYG_543-3b>
漢書曰田蚡為丞相中二千石皆拜謁獨汲黯揖之<md:KR3k0012_SBCK_543-2b>¶又曰萭章為京兆尹門下督從尹至殿中諸侯貴人爭
欲¶揖章莫與尹言者¶
後漢書曰崔駰上四巡頌肅宗雅愛文章自見駰頌後
帝¶嗟嘆之謂侍中竇憲曰卿寧知崔駰乎對曰班固數
為臣¶説之然未見也帝曰卿愛班固而忽崔駰此葉公
之好龍¶也試請見之駰由是候憲憲屣履迎門笑謂駰
曰亭伯吾¶受詔交公公何得薄哉遂揖入為上客
<pb:KR3k0012_WYG_543-4a>
後漢袁紹傳曰董卓議欲廢立謂紹曰天下之主宜得
賢¶明每念靈帝令人憤毒董侯似可今當立之紹曰今
上¶冨於春秋未有不善宣于天下若公違禮任情廢嫡
立庶¶恐衆議未安卓按劍叱紹曰豎子敢然天下之事
豈不在¶我我欲為之誰敢不從紹詭對曰此國之大事
請出與太¶傅議之卓又言劉氏種不足復遺紹勃然曰
天下健者豈<md:KR3k0012_SBCK_543-3a>¶惟董公横刀長揖徑出懸節于上東門而
奔冀州
<pb:KR3k0012_WYG_543-4b>
漢官典職曰尚書丞郎見尚書執板對揖稱曰明公尚
書¶郎見左右丞對揖無敬稱曰左右君¶
晉陽秋曰晉文帝進號為王太尉王祥獨揖謂王祥曰¶
今日然後知君見顧之重也¶
後魏書曰宗愛之任勢也威振四海嘗召百司於都坐
王¶公以下望庭畢拜髙子獨升階長揖由此觀之汲長孺可
卧見¶衛青何抗禮之有向之所謂風節者得不謂此乎¶
宋書禮志曰漢世朝臣見三公並拜丞郎見八座皆持
<pb:KR3k0012_WYG_543-5a>
板¶揖事在漢儀¶
南史曰袁憲陳武帝作相除司徒戸曹初謁遂抗禮長
揖¶中書令王勵謂憲曰卿何矯衆不拜録公憲曰於禮
不應¶致拜衛尉趙知禮曰袁生舉止詳中故有陳汝之
風<md:KR3k0012_SBCK_543-3b>¶白虎通曰朝禮奈何君出居内門之外天子揖諸侯特
揖¶卿大夫膝下至地天子將揖三公面揖卿略揖大夫
士所¶以不拜何為其屈尊也
<pb:KR3k0012_WYG_543-5b>
説文曰揖讓也一曰手著胷曰揖¶
風土記曰越俗定交有禮皆于大樹下封壇祭以白犬
書¶祝曰卿雖乗車我戴笠後日相逢下車揖¶
文士傳曰趙壹郡舉計吏至京輦是時袁陽為司徒宿
聞¶其名時延請之壹入閣揖而不拜陽問曰嘗聞下郡
計吏¶見漢三公不為禮者乎壹曰昔酈食其髙陽白衣
也而揖¶髙祖今壹闗西男子其揖漢三公不亦可乎陽
壯其言接¶之甚厚
<pb:KR3k0012_WYG_543-6a>
列子曰范氏門徒路遇乞兒馬醫弗敢辱也必下車而
揖¶之<md:KR3k0012_SBCK_543-4a>¶尹文子曰越王勾踐謀報吳欲人之勇路逢怒鼃下車
而¶揖之¶
袁准正論曰太祖破吕布袁渙在軍中陳羣父子見上
拜¶唯袁渙獨髙揖不為禮上嚴敬之¶
　　　　鐕(音簮/)¶
摰虞決畧録要注曰小㑹殿就席皆鐕頭而後坐鐕頭
<pb:KR3k0012_WYG_543-6b>
伏¶地也欲起亦先鐕頭¶
　　　　賀¶
周禮春官大宗伯曰以賀慶之禮親異姓之國(鄭𤣥注/曰異姓)
(王婚¶姻/甥舅也)¶
禮記玉藻曰有慶非君賜不賀(君賜/為榮)¶
左傳僖公曰楚子將圍宋使子文治兵於暌終朝而畢
不¶戮一人子玉復治兵于蒍終日而畢鞭七人貫三人
耳國<md:KR3k0012_SBCK_543-4b>¶老皆賀子文子文飲之酒蒍賈尚幼後至不賀子
<pb:KR3k0012_WYG_543-7a>
文問之¶對曰不知所賀子之傳政于子玉曰以靖國也
靖諸内而¶敗諸外所獲幾何子玉之敗子之舉也舉以
敗國將何賀¶焉¶
又昭公曰叔弓如晉賀虒祁也(賀宫/成)游吉相鄭伯以如
晉¶亦賀虒祁也史趙見子太叔曰甚哉其相蒙也(蒙欺/也)
可弔¶也而又賀之子太叔曰若何弔也其非惟我賀將
天下實¶賀(言諸侯畏/晉非獨鄭)¶
國語曰晉簡子問于杜馳兹東方之士孰為愈(杜馳兹/東方人)
<pb:KR3k0012_WYG_543-7b>
(為晉大夫/者愈賢也)杜馳兹拜曰敢賀簡子曰未應吾問何賀¶乎
對曰臣聞之國家之將興也其君若有為不足其亡¶也
若有餘今主晉國之政而問及小人求乎賢人吾是¶以
賀<md:KR3k0012_SBCK_543-5a>¶史記曰單父人吕公善沛令避讐從之客因家沛焉沛
中豪傑¶吏聞令有重客皆往賀蕭何為主吏主進令諸
大夫曰進不滿千錢坐¶之堂下髙祖為亭長素易諸吏
乃紿為謁曰賀錢萬實不¶持一錢
<pb:KR3k0012_WYG_543-8a>
漢書曰田肯賀上曰甚善陛下得韓信又治秦中(山東/¶人謂)
(闗中為/秦中)秦形勝之國也帶河阻山懸隔千里持㦸百萬¶
秦得百二焉地勢便利其以下兵于諸侯譬猶居髙屋
之¶上建瓴水也夫齊東有瑯琊即墨之饒南有泰山之
固西¶有濁河之限北有渤海之利地方二千里持㦸百
萬懸隔¶千里之外齊得十二焉此東西秦也非親子弟
莫可使王¶齊者也上曰善賜金五百斤¶
又盧綰與髙祖同里綰親與髙祖太上皇相愛及生¶男
<pb:KR3k0012_WYG_543-8b>
髙祖綰同日生里中持羊酒賀兩家及髙祖盧綰壯<md:KR3k0012_SBCK_543-5b>¶俱
學書又相愛也里中嘉兩家親相愛生子同日¶壯又相
愛復賀羊酒¶
後漢書曰光武謂馮異曰我昨夜夢乗赤龍上天覺寤
心¶中動悸異因下席再拜賀曰此天命發于精神心中
動悸¶大王慎重之性也異遂與諸將定議上尊號¶
東觀漢記曰上聞朱鮪破河内有冦恂檄至上大喜¶曰
吾知冦子翼可任也諸將賀因上尊號
<pb:KR3k0012_WYG_543-9a>
謝承後漢書曰鄭𢎞為臨淮郡兩鹿隨車主簿賀曰聞¶
三公轓畫作鹿明府必為宰相𢎞果為太尉¶
漢雜事曰冬至陽氣起君道長故賀夏至陰氣生君道
衰¶故不賀¶
魏志曰王粲為丞相掾太祖置酒漢濱粲奉觴賀曰明
公¶定冀州之日下車即按其甲卒収其豪傑而用之以
衡行天<md:KR3k0012_SBCK_543-6a>¶下及平江漢思其賢俊舉而置之列位使海内
回心望風願¶治文武並用英雄畢力在此三者之舉
<pb:KR3k0012_WYG_543-9b>
吳志曰顧雍迎母于¶吳既至孫䇿臨賀之親拜其母于
庭公卿大臣畢㑹後太¶子又往慶焉¶
王隠晉書曰泰始五年龍見武庫井中車駕親幸有喜
色¶内外咸議曰當賀劉毅獨表舊典無賀龍之禮詔報
徳政¶未修慶賀之事宜詳舊典¶
晉中興書曰武帝時甘露降公卿奏賀詔曰三代盛隆
猶¶自戒勿休况頃者懸象告變盜賊充斥百僚司牧不
能共¶職匪懈使道有寄維麟鳳至慶有餘矣此道未𢎞
<pb:KR3k0012_WYG_543-10a>
雖四靈¶在郊吾猶懼焉何甘露之足賀其停之¶
晉書禮志曰永和二年納后議不賀王彪曰婚禮不¶樂
不賀禮之明文傳稱子罕如晉賀夫人既無經文又禮<md:KR3k0012_SBCK_543-6b>¶云娶婦三日不舉樂明矣三日之後自當樂至於不賀
無三¶日之斷恐三日之後故無應賀之禮¶
㑹稽典録曰盛憲字孝章嘗出逢一童容貌非常憲怪
而¶問之是魯國孔融融年十嵗餘憲下車執融手載以
歸¶舎與融談知其不凡便結為兄弟因升堂見親憲自
<pb:KR3k0012_WYG_543-10b>
為壽¶以賀母母曰何賀憲曰母昔有憲憲今有弟家國
所賴以¶是賀耳融果以英才偉艷冠世¶
晏子曰景公探爵鷇弱故反之晏子逡巡再拜賀曰君
有¶聖人之道矣君探爵鷇鷇弱故反之此聖人之道也¶
韓子曰晉孟獻伯拜上卿叔向往賀門有御馬不食禾
向¶曰子無二輿馬不食禾何也獻伯曰吾觀國人尚有飢
色是¶以不食馬斑白者多以徒行故不輿二向曰吾始
賀子拜¶卿今賀子儉也<md:KR3k0012_SBCK_543-7a>¶
<pb:KR3k0012_WYG_543-11a>
吕氏春秋曰人主得地百里則喜四境皆賀得士則不
喜¶不知相賀不通乎輕重¶
新序曰魏文侯出遊見路人反裘而負蒭文侯曰何為
父¶反裘而負蒭對曰臣愛其毛文侯曰若不知裏盡而
毛¶無所恃耶明年東陽上計錢布十倍大夫畢賀文侯
曰此¶非所以賀我也譬無異夫路人反裘而負蒭也將
愛其毛¶不知愛其裏也無所恃也今田地不加廣士民
不加衆而¶錢十倍必取之士大夫也吾聞下不安者上
<pb:KR3k0012_WYG_543-11b>
不可居¶此非所以賀我也¶
劉向與子書曰董生有云弔者在門賀者在閭言憂則¶
戒懼敬事則有喜功又曰賀者在門弔者在閭言受福
則¶驕奢驕奢則禍生<md:KR3k0012_SBCK_543-7b>¶　
　
　
　太平御覽卷五百四十三
