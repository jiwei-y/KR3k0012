# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:24.258377
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 471
#+PROPERTY: FILE SB11n0727-471太平御覽-卷之四百七十一.
<pb:KR3k0012_SBCK_471-1a>¶
太平御覽卷第四百七十一¶
　人事部一百一十二¶
　　　　　富上¶
周易曰富有之謂大業(兼濟萬物故/有曰冨有)¶
尚書曰五福二曰富¶
毛詩曰瞻烏爰止于誰之屋(冨人之屋/烏所集)¶
禮記曰儒有不保金玉而忠信以爲寳不祈&KR0095;地立義以¶
爲&KR0095;地不祈多積多文以爲富也¶
又曰富潤屋德潤身¶
又曰問國君之冨數地以對山澤所出問大夫之冨曰有¶
宰食刀&KR0021;器衣服不假問士之冨以車對問庶人之冨數¶
畜以對¶
周禮曰太宰掌建&KR0022;之六典以佐王平&KR0022;國六曰事典以¶
<pb:KR3k0012_SBCK_471-1b>¶
冨&KR0022;國¶
左傳曰&KR0087;后子有寵於桓(后子&KR0087;桓公子也景/公之母弟公子鍼)如二君於¶
景其母曰不去懼選(選數也君子奢冨弗去/君將數其罪而加也)¶
又曰齊慶氏亡分其邑與晏子晏子不受人問曰富者¶
人之所欲也何爲不受對曰我非惡富恐失富也¶
又曰&KR0004;衛公叔文子朝而請享靈公退見史鰌而告之史¶
鰌曰子必禍矣子冨君貪罪其及子乎文子曰君旣許我¶
矣其&KR0002;之何史鰌曰無害也子臣可以免(子雖冨禮恭/不失臣禮)富¶
而能臣必免於難戍也驕(戌子之才/公救戍也)其亡乎¶
又曰鄭駟秦富而侈嬖大夫也而常陳卿之車服於其庭¶
鄭人惡而殺之¶
論語曰孔子曰富而可求也雖執鞭之士吾亦爲之如不¶
可求從吾所好¶
<pb:KR3k0012_SBCK_471-2a>¶
又曰季氏富於周公而求也爲之聚歛而附益之子曰非¶
吾徒也小子鳴鼓而攻之可也(求冉有名也季氏富矣/而求聚民財以增之)¶
又曰富與貴是人之所欲不以其道得之不處也¶
又曰不義而富且貴於我如浮雲¶
又曰富而無驕易¶
又曰富而好禮¶
史記曰孔氏用䥫冶爲業&KR0087;伐魏遷孔氏南陽大鼓鑄䂓¶
陂池連車&KR0016;遊諸侯因賈之利有遊聞公子賜與名然其¶
羸得過當愈於纎嗇家致富數千金故南陽行賈盡法孔¶
氏之雍容¶
又曰計然曰貴出如糞土賤取如珠玉財幣欲其行如流¶
水脩之十年國富¶
又曰&KR0171;&KR0087;&KR0003;齊王曰臨淄富而實其人無不闘雞走狗六¶
<pb:KR3k0012_SBCK_471-2b>¶
博蹴踘者¶
又曰范蠡之陶乃營生積居與時馳逐十九年之中三致¶
千金¶
又曰君子富好行其德小人富以適其力¶
又曰白圭曰吾營生猶伊尹吕尚之謀¶
又曰穰侯魏冉之冨冨於王家出閞輜車千乗有餘¶
又曰白圭樂觀時變&KR0010;熟取&KR0150;與之&KR0093;&KR0238;繭出取帛絮與¶
之食趍時&KR0002;猛獸鷙鳥之發¶
又曰卓氏用鐡冶冨又曰程鄭冨埒卓氏¶
又曰呉楚七國兵起時長安中列侯封軍從軍旅齎貸于¶
錢子家以爲侯邑國在閞東成敗未决莫肯與唯無塩氏¶
&KR0162;千金貸息什之三月呉楚平一&KR0010;中則無塩氏息十倍¶
用此冨埒閞中¶
<pb:KR3k0012_SBCK_471-3a>¶
又曰關中冨啇大賈盡諸田田　韋家粟氏安陵杜氏亦¶
巨萬此其章章尤異者也皆非有爵邑奉禄弄法犯姧而¶
冨也盡推理去就與時俯仰獲其羸利以來致財用也¶
又曰吕不韋徃來販賤賣貴家累千金¶
又曰齊俗賤奴虜而刁間獨貴人之桀&KR0219;奴人所患也惟¶
刁間収使之逐漁塩啇賈之利或連&KR0016;交守相然愈益任¶
終得其力起冨數千萬¶
又曰范蠡浮海出齊變名姓自謂䲭夷子及耕於海畔苦¶
身務力父子治生無幾何致錢數千萬齊人聞賢以爲相¶
范蠡嘆曰居致千金官則至卿相此布衣極又受尊名不¶
祥乃歸相印盡散財以分于知交郷黨懷其重寳間行以¶
去止于陶以爲此天下之中交易有無之路通爲生可致¶
冨矣於是自謂陶朱公復約身又耕畜勞居&KR0049;時轉物逐¶
<pb:KR3k0012_SBCK_471-3b>¶
什一之利居無何則致貲累巨萬天下稱陶朱公也¶
又曰子貢旣學於仲尼退而仕於衛廢著鬻財曹魯之門¶
(徐廣曰子貢傳云廢居/著猶居也讀音如貯)七十子徒賜最爲饒原憲不饜糟¶
糠匿於窮巷子貢結駟車&KR0016;束帛之幣以聘諸侯所至國¶
君無不界迎與杭禮者夫使孔子名布&KR0045;於天下者子貢¶
先後之也¶
又曰猗頓用盬起而邯鄲郭縱以鑄冶成業與王者埒冨¶
烏氏倮(韋昭曰烏氏縣名/屬安定倮名也)畜牧及衆賣求繒物問遺戎王¶
戎王倍與之蓄至用谷量牛馬&KR0087;始皇令倮比封君寡婦¶
清其先得丹穴而擅其利數丗家足不貲清寡婦也能守¶
其業用財自衛不見犯&KR0087;皇帝以爲貞婦而容之爲築女¶
懷情臺夫倮鄙人収長清窮郷寡婦禮抗萬乗君顯天下¶
豈非以冨耶¶
<pb:KR3k0012_SBCK_471-4a>¶
又曰夫用貧求冨農不如工二不如啇刺繡文不如&KR0029;市¶
門此言末業貧者之資也冨者人之情性所不學而俱顯¶
也今有無祑禄之俸爵邑之人而與之比者命曰素封¶
又曰蜀卓氏之先趙人用鐡冶冨&KR0087;破趙遷卓氏見虜畧¶
獨夫妻推輦行諸遷虜少有餘財争干吏求近卜處葭萌¶
唯卓氏曰此地挾薄吾聞岷山之下沃野下有蹲䲭至死¶
不飢民工於市亦乃求逺遷致之臨卭大喜即鐡山鼓鑄¶
運籌策漢蜀之民冨至僮千人田池射獵之樂擬於人君¶
程鄭山東遷虜也亦冶鑄賈椎結之民冨埒卓氏俱居臨¶
卭也¶
漢書曰寗成旣&KR0013;刑乃詐刻傳出&KR0028;歸家曰仕不至二千¶
石賈不至千萬安可比人乎乃廣貸陂曲千餘頃假貧人¶
役使數千家致産數千萬爲任俠¶
<pb:KR3k0012_SBCK_471-4b>¶
又曰張耳大梁人少時魏公子母忌爲客嘗亡命遊外黃¶
冨人女甚美庸奴其夫亡邸父客(如淳曰父/時賔客也)謂曰求賢夫¶
從張耳女聽爲請决嫁之女家厚奉給耳以故致千里客¶
官爲外黄令陳餘亦大梁人好儒術遊趙苦陘冨人公乗¶
氏以妻之餘年少父事耳相與爲刎頸交¶
又曰梁孝王未死財以巨萬計不可勝數及死藏府餘黄¶
金尚四十萬斤他財物稱是也¶
又曰張安丗尊爲公侯食邑萬户然身衣弋綈夫人自紡¶
績家僮七百人皆有手&KR0458;作事内治産業累積纎微是以¶
能植其貨富於大將軍光也¶
又曰卓氏女文君亡奔司馬相如相與歸成都家徒四壁¶
立相如與俱之臨卭盡賣車&KR0016;置酒舎乃令文君當壚相¶
如身自著犢&KR0569;禈與傭保雜作滌器於市中卓王孫耻之¶
<pb:KR3k0012_SBCK_471-5a>¶
爲杜門不出昆弟諸公謂王孫曰有一男兩女所乏者非¶
財今文君旣失身於司馬長卿長卿故倦遊雖貧其人才¶
足依也且又令客柰何相辱如此王孫不得巳分與文君¶
僮百人錢百萬及其嫁時衣&KR0013;財物文君乃與相如歸成¶
都買田宅爲冨人居¶
又曰鮑宣上書哀帝曰柰何獨私養外親與幸臣董賢多¶
賞賜以萬數奴從賔客漿酒藿肉蒼頭盧兒比日用致冨¶
非天意也¶
又曰上使善相人相鄧通曰當貧餓死上曰然冨通者在¶
我何說貧於是賜通蜀嚴道銅山得自鑄錢鄧氏錢布天¶
下其冨如此(餓部中/亦岀)¶
又曰原渉父哀帝時南陽太守時天下殷冨大郡二千石¶
死官賦歛送䘮皆千萬以上妻子通共受之以定産業時¶
<pb:KR3k0012_SBCK_471-5b>¶
又少行三年䘮者及渉父死讓還南陽賻送行䘮塚廬三¶
年由是顯名京師(遊使部/中亦出)¶
又曰故&KR0087;陽以田農而甲一州(以田地過限從而/富貴爲一州第一)翁伯以¶
脂而傾縣濁氏以賣脯而連&KR0016;張里以馬毉而撃鍾¶
又曰宣曲任氏之先爲督道倉吏&KR0087;之敗豪桀皆争金玉¶
任氏獨窖倉粟楚漢相距滎陽人不得耕種米石至萬四¶
豪桀金玉盡歸任氏以此起冨¶
又曰安邑千樹&KR0037;燕&KR0087;千樹栗此其人皆與千户侯等¶
又曰劉德寛厚好施家産過百萬則以賑昆弟賔客¶
又曰史丹盡得父財身又食大國邑數見褒賞賜累千金¶
僮奴以百數後房妾數十人内奢&KR0075;好飲食極滋味聲色¶
之樂¶
又曰冨者土木&KR0013;文錦犬馬餘&KR0079;粟¶
<pb:KR3k0012_SBCK_471-6a>¶
又曰中大夫張匡上書言王啇宗族權勢合貲巨萬計私¶
奴以千數¶
又曰郡國富人兼利顓業以貨賂自行取重於郷里者不¶
可勝數¶
又曰師史轉轂百數賈郡國無所不至能致千萬¶
又曰京師冨人杜楊樊嘉茂陵&KR0020;綱爲天下髙貲¶
又曰所忠言貴家子弟冨人或闘雞走狗馬弋獵博戲亂¶
齊人¶
又曰成都羅裒貲至鉅萬¶
又曰郭况遷大鴻臚上數幸其宅賞金帛甚盛京師號况¶
家爲金穴言其富貴也¶
又曰樊童字君雲世善農稼好貨殖性温厚有法度三丗¶
共財子孫朝夕禮敬常&KR0002;父家其營理産業物無所棄課¶
<pb:KR3k0012_SBCK_471-6b>¶
役童&KR0571;各得其冝故能上下戮力財利歳倍至及廣開田¶
&KR0095;三百餘頃其所起廬舎皆有重堂髙閣陂渠灌注池魚¶
畜牧有求必給貲至巨萬而賑贍宗族恩加郷閭¶
又曰宣帝時隂子方者至孝有仁恩當臘日晨炊而竈神¶
形見子方再拜受福家有黄羊因以祠之自是以後暴至¶
巨冨有田七百餘頃輿馬僕&KR0571;比於封君方常言我子孫¶
必將強大至識三丗而遂繁昌故後常以臘日祠竈而以¶
黄羊¶
又曰王丹字仲因京兆人哀平時仕州郡家累千金隱居¶
養志好施周給毎&KR0010;農時輙載酒肴於田間&KR0049;勤勞者而¶
勞之其墮&KR0568;者耻不致丹皆兼功自厲邑長相師以致冨¶
殷其輕&KR0219;游薄廢業爲患者輙䁱其父兄使黜責之没則¶
&KR1056;給親自將護其有遭䘮憂者輙待丹爲辦也¶
<pb:KR3k0012_SBCK_471-7a>¶
又曰馬防以病乞骸骨詔賜故中山王田廬以特進就第¶
防弟貴盛奴婢各千人巳上寳貨巨億皆買京師膏&KR0254;美¶
業又大起第&KR0232;觀連閣臨道弥貨曰街路多聚聲樂曲度¶
比諸郊廟賔容畢至京兆杜篤之徒數百人常爲食客居¶
門下刺史守令多出其家¶
謝承後漢書曰戴遵字子髙富於貲産輕財好義賔客常¶
三四百人時人名之關東大豪戴子高¶
魏典畧曰公沙穆字文人北海膠東人也體履清直兼學¶
多文嶾居東萊山中桓帝時有冨人王仲者謂穆曰今多¶
以貸仕吾&KR0418;子以百萬唯子所用穆荅曰斯意厚矣夫冨¶
貴在天得之有命以賄求爵姦莫大焉郡舉孝廉除郎中¶
以髙第爲光禄主事¶
吴書曰劉表亡曹公向荆州表子琮降以節迎曹公諸將¶
<pb:KR3k0012_SBCK_471-7b>¶
皆疑其詐曹公以問婁子伯子伯曰天下擾攘各貪王命¶
以自重今以節來是必至誠曹公大喜遂進近寵祑子伯¶
家累千金公曰婁子伯冨樂於&KR0012;但&KR0020;不如&KR0012;耳從破馬¶
超等子伯功爲多曹公常歎曰子伯之計&KR0012;不及也¶
蜀志曰董和字㓜&KR0800;南郡人益州牧劉璋以爲牛鞞江原¶
長成都令蜀土冨貴時俗奢侈貨殖之家侯服玉食婚姻¶
葬送傾家竭産和躬率之以儉惡之&KR0188;防過踰僣爲之䡄¶
制所在皆移風變善¶
又曰麋笁字仲祖業貨殖僮客萬人貲産巨億¶
王隱晉書曰石崇雖有人財而性麄強貪而好利冨擬王¶
者有司簿閱崇田宅財物及水碓有三十餘區倉頭八百¶
人他珍寳竒異不可稱數¶
又曰何曽遒豪累丗人有小&KR0083;爲書者曽勑記室勿報也¶
<pb:KR3k0012_SBCK_471-8a>¶
蒸餅上不垪作十字不食食日膳萬錢猶曰無下筯處¶
又曰刁逹字伯道弟暢字仲逺次弘字叔仁各歷職州刺¶
史兄弟子姪並不治名行競脩貨殖有田萬頃奴婢數千¶
人義旗&KR0004;建弘將謀起兵宋王遣劉毅誅之刁氏旣冨奴¶
客從横上山固澤爲京口之蠹宋旣誅暢散其&KR0150;帛金錢¶
牛羊令民稱力取之弥日不盡時天下飢儉編户菜色及¶
刁氏之破百姓充足¶
徐廣晉記曰石季倫甚冨侈衣服妓樂夸於許史有妓人¶
曰緑珠美孫秀欲之使人求焉崇盡出其婢妾數十人皆¶
藴蘭麝而被羅縠¶
晉諸公讃和嶠字長輿逌之子也少知名以雅重稱常慕¶
其舅夏侯玄之爲人厚自封植嶷然不群拜黄門郎遷中¶
書令轉尚書&KR0598;懐太子&KR0004;立以嶠爲少保加散&KR0016;常侍家¶
<pb:KR3k0012_SBCK_471-8b>¶
産豊冨擬王公而性至儉恡¶
宋書曰沈攸之少貧及貴在荆州富擬王侯夜中諸廂廊¶
然燭逹曉曳珠玉者數百人皆一時絶妙¶
孫巖宋書曰徐堪之産業豊冨室宇園池貴遊莫及門生¶
千餘皆三呉冨人子毎岀入行遊&KR0151;巷盈滿¶
唐書郝處俊侍中平恩公許圉師即處俊之舅早同州里¶
俱宦逹於時又其郷人田氏彭氏以殖貨見稱有彭志筠¶
顯慶中上表請以家財絹布二萬叚助軍詔授其絹萬疋¶
特授奉議郎仍布告天下故江淮間語曰貴如許郝冨&KR0002;¶
田彭¶
太平御覽卷第四百七十一¶
<pb:KR3k0012_SBCK_471-9a>¶
