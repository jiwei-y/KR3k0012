# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:28.337528
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 532
#+PROPERTY: FILE SB11n0727-532太平御覽-卷之五百三十二.
<pb:KR3k0012_SBCK_532-1a>¶
太平御覽卷第五百三十二¶
禮儀部十一¶
　　　社稷　先農　靈星¶
　　　　　社稷¶
尚書禹貢曰海岱及淮惟徐州厥貢惟圡五色(王者封五色/土爲社稷建)¶
(諸侯則各割其方/色土與之使立社)¶
又召誥曰越翌日戊午乃社于新邑牛羊豕各一¶
尚書逸篇曰太稷唯松東社唯栢南社唯梓西社唯栗¶
北社唯槐天子社廣五丈諸侯半之¶
尚書曰湯旣勝夏欲遷其社不可作夏社(言夏社不/司迁之義)¶
周書曰諸侯受命于周乃建太社于國中其壝東青土南¶
赤土西白土北驪土中霤以黄土將建諸侯取方一靣之¶
土苴以白茅以土封之故曰列土¶
<pb:KR3k0012_SBCK_532-1b>¶
毛詩閔予載芟曰春耕籍田而祈社稷也載芟載祚其¶
耕澤澤¶
又閔予曰良耜秋冬報社稷也畟畟良耜俶載南𠭇¶
周禮地官曰大司徒之職設其社稷之壝而樹之田主各¶
以其野之所冝木遂以名其社與其野¶
又地官上曰小司徒掌凡建國立其社稷¶
又地官上封人曰封人設王之社稷壝爲畿封而樹之¶
又春官上大宗伯曰以血𥙊𥙊社稷(鄭玄注曰隂祀/曰血貴氣臰)¶
又春官上小宗小伯曰宗伯掌建國之神位右社稷¶
又青官下喪祝曰喪祝掌勝國邑社稷之祝號以𥙊祀禱¶
祠焉(馬融曰所計國所/封邑猶立其社稷)士師&KR0002;𥙊勝國之社稷則爲之尸¶
又冬官曰匠人營國左祖右社面朝後市(五宫所居也祖宗廟/面猶郷也王宫當中)¶
(經之/涂也)¶
<pb:KR3k0012_SBCK_532-2a>¶
禮記月令仲春擇元日命人社(爲祀社稷也春事興故𥙊之祈/農祥元日謂近春分前後戊日)¶
(元&KR0123;/也)仲秋擇元日命人社(賽秋成也元日謂/近秋分前後戊日)¶
又曲禮曰問國君之年長曰能從宗廟社稷之事㓜曰未¶
能從宗廟社稷之事¶
又檀弓曰衛獻公岀奔反於衛及郊將班邑於從者而後¶
入栁莊曰如皆守社稷則孰執羈靮而從如皆從則孰守¶
社稷¶
又郊特牲曰社𥙊而主隂氣也君南嚮於北墉下荅隂之¶
義也(墻謂之墉/北墉社内)日用甲用日之始也天子太社必受霜露¶
風雨以逹天地氣也是故喪國之社屋之不受天陽也薄¶
社北牖使隂明也(絶其陽通其隂而巳薄/社殷之社殷始都薄)社所以神地之¶
道也地載萬物天垂象取財於地取法於天是以尊天而親¶
地也故教民美報焉家主中霤而國主社示夲也(中霤亦/士神也)¶
<pb:KR3k0012_SBCK_532-2b>¶
唯爲社事單出里唯爲社田國人畢作唯社兵乗共粢盛¶
所以報夲反始也¶
又𥙊法曰王爲群姓立社曰太社王自立社曰王社諸侯¶
爲百姓立社曰國社諸侯自爲立社曰侯社大夫以下成¶
羣立社曰置社(羣衆也大夫以下至庶人也大夫不得特/立社與民族居百家以上則共立一社)¶
(之里社/是也)¶
又𥙊義曰建國之神位右社稷而左宗廟(周尚/左也)¶
禮記外傳曰社者五土之神也稷者百榖之神也(一云稷/是原隰)¶
(之神原隰/冝種百榖)天子爲天下之人立社曰太社壇方五丈諸侯¶
爲境内之民立社曰國社(又有王社侯社者天子諸/侯别自立社私有禱求)地之¶
𫝑有禮生物各隨所冝九州之人各居其土食其利者各¶
報𥙊之(是謂神地/之道者)籍田之後則告(爲將/耕也)五榖旣登又報功¶
也國以民爲夲人以食爲天故建國君民先命立社地廣¶
<pb:KR3k0012_SBCK_532-3a>¶
穀多不可徧𥙊故於國城之内立壇𥙊之親之也日用甲¶
尊之也(天有十日甲爲首也周公卜洛建王/都戊申社于新邑自此皆用戊日)唯天子𥙊天¶
地諸侯𥙊社禝而巳¶
又曰社樹各以其圡所冝之木(河東冝松/周地冝栗)社主用石(石圡/中堅)¶
(者)天子親征則載社主行有罪者誅之於車前¶
左傳僖公曰宋公使邾文公用鄫子於次雎之社欲以屬¶
東夷(此水有妖神東/夷皆社祠之)司馬子魚曰古者六畜不相爲用小¶
事不用大牲而况敢用人乎𥙊祀以爲人也民神之主也¶
用人其誰饗之¶
又曰襄四君民者豈以陵民社稷是主臣君者豈爲其口¶
實社稷是養故君爲社稷死則死之爲社稷亡則亡之¶
又昭七曰魏憲子問於蔡墨曰社稷五祀誰氏之五官也¶
對曰少暭氏有四叔(賈逵注曰少暭黄帝之後/金天氏也四叔四子皆叔)曰重曰該¶
<pb:KR3k0012_SBCK_532-3b>¶
曰脩曰熈實能金木水(能順其/成性也)使重爲勾芒該爲蓐収脩¶
及熈爲玄&KR0115;此其三祀也顓頊氏有子曰&KR0058;祝融(黎水土/官&KR0058;當)¶
(髙辛氏之丗故外傳曰/&KR0058;爲髙辛氏火正也)共工氏有子曰勾龍爲后土(共工/大皡)¶
(之後炎帝之前霸九有者也/其&KR1192;子佐顓頊能平水土)此其二祀也后土爲社稷田¶
政也(掌田之官/長后稷也)有烈山氏之子曰柱爲稷(烈山炎帝之/丗烈山氏也)自¶
夏以上祀之周棄亦爲稷(周棄周祖后稷棄也/爲唐虞夏后稷也)自啇以來¶
祀之(啇殷也柱之功至湯/浸祀周棄以爲稷也)¶
又定上曰且夫祝社稷之常𨽻也(賤/臣)社稷不動祝不出境¶
官之制也(社稷動/謂國迁)¶
公羊傳隱公曰宋宣公謂繆公曰以吾愛與夷則不&KR0002;愛¶
汝以爲社稷宗廟主則與夷不若汝蓋終爲君矣¶
又莊公曰日有蝕之鼔用牲于社求于隂之道也以朱&KR0093;¶
縈社或曰脅之或曰爲闇恐犯故縈也¶
<pb:KR3k0012_SBCK_532-4a>¶
又僖公曰邾婁人執鄫子用之社蓋叩其鼻以血社稷也¶
又哀公曰毫社災毫社者何亡國之社(毫社者先丗/亡國在魯境)社¶
者封也(爲封士/祀社也)其言災何亡國之社掩其上而柴其下(故/火)¶
(得燒/之)¶
春秋潜潭巴曰里社鳴此里有聖人生其呴百姓歸之(宋/均)¶
(注曰鳴則教令行&KR0002;湯/放桀也呴鳴之怒者也)¶
論語八佾曰哀公問社於宰我宰我對曰夏后氏以松殷¶
人以柏周人以栗曰使民戰栗(孔安國注曰凢建&KR0022;立/社各以其土所冝之木)¶
(宰我不夲其意妄爲之&KR0003;/因周栗便云使民戰栗也)¶
孝經&KR0003;曰社土地之主也地廣不可盡敬故封土爲社以¶
報功稷五榖之長也榖衆不可遍祀故立稷神𥙊之¶
五經通義曰王社籍田中爲千𠭇報功也文家右社稷左¶
宗廟何文家握地而王地道長右得事宗廟以有社稷故¶
<pb:KR3k0012_SBCK_532-4b>¶
右之也質家左社稷右宗廟社皆有壇者飾也有木者土¶
當生萬物莫善於木¶
五經異義曰今民謂社神爲公社位上公非地祇也¶
漢書郊祀志曰髙祖時天下巳定詔御史令於豐治枌揄¶
社常春以羊彘祠之也¶
又郊祀志曰稷者百榖之主所以奉宗廟供粢盛人所食¶
以生活也王者莫不尊重親𥙊自爲之主禮如宗廟禮記¶
曰唯𥙊宗廟社稷爲越紼而行事聖漢興禮儀稍定巳有¶
官社未立官稷(臣瓉按髙紀除𥘿社稷立漢社禮所謂大/社也時人立官社配以夏禹所謂王社也)¶
(見漢紀今未立官/稷至此始立之也)遂於官社後立官稷以夏禹配食官社¶
后稷配食官稷稷種榖𣗳¶
又曰陳平旣娶張氏女資用益饒遊道日廣里中社平爲¶
宰分&KR0079;甚均里父老曰陳孺子能爲宰乎曰使平得宰天¶
<pb:KR3k0012_SBCK_532-5a>¶
天下亦如此肉也¶
又曰欒布吴軍時以功封爲鄃侯復爲燕相薺燕之間皆¶
爲立社號曰欒公社¶
續漢書曰每月朔旦太史上其月曆有司侍郎尚書見讀¶
其令奉行其正朔前後各二日皆牽羊酒至於社下以𥙊¶
日變割羊以祠社用救日變執事者冠長冠衣皂單衣絳¶
領䄂縁中衣絳&KR1611;袴以行禮如故事¶
又曰建武二年立太社稷於雒陽在宗廟之左社稷之右¶
皆方壇無屋有墻門而巳二月八月及臘一歳三祠皆置社稷¶
太守令長侍祠牲用羊豕唯州所治有社無稷古者師行¶
有載社主不載稷也¶
晉書禮志曰前漢但置官社而無官稷王莽置官稷故漢¶
至魏但太社有稷故常二社一稷¶
<pb:KR3k0012_SBCK_532-5b>¶
後魏書曰天平四年四月七帝神主旣遷於太廟太社石¶
主將遷於社宫禮官云應用幣中書侍郎裴伯茂時爲祝¶
文伯茂據故事太和中遷社髙祖用特不用幣遂以奏聞¶
于時議者或引大戴禮遷廟用幣今遷社冝不殊伯茂據¶
尚書召誥應用牲詔遂從之¶
宋書禮志曰晉元帝建武元年又依洛京立二社一稷其¶
太社之祝曰地徳普施惠存無疆乃建太社保佑萬&KR0022;悠¶
悠四海咸頼嘉祥其社之祝曰坤徳厚載王畿是保乃建¶
帝社以神地道明祀惟辰景福來造禮左宗廟右社稷歴¶
代遵之故洛京社稷在廟之右而江左又然也¶
又曰祠太社帝太稷常以歳二月八月二社日祠之¶
唐書曰天寳中升社稷五星爲大祀詔曰𥙊之爲典以陳¶
至敬名或不正是相奪倫况社稷孚祐百代蒙其福日月¶
<pb:KR3k0012_SBCK_532-6a>¶
照臨五星叶其紀兆庶允殖下圡式瞻旣超言象之外湏¶
極尊嚴之禮列爲中祀頗紊大猷自今巳後社稷及日月¶
五星並升爲大祀仍以四時致𥙊¶
六典曰仲春上戊𥙊太社以后圡氏配焉𥙊太稷以后稷¶
氏配焉¶
家語曰孔子曰古之平水土及播植百榖者衆矣然唯勾¶
龍兼食於社而弃爲稷易代奉之無敢益者明不可與等¶
也¶
莊子曰㟪&KR1394;之民相與言曰&KR0067;桑之始來吾酒然異之今¶
吾日計之而不足歳計之而有餘庶幾其聖人乎子胡不¶
尸而祝之社而稷之也¶
又曰匠石之齊至于曲轅見櫟社樹其大蔽千牛㓗(㓗者/匝也)¶
百圍其髙山臨千仭而後有枝其可以爲舟者旁十數觀¶
<pb:KR3k0012_SBCK_532-6b>¶
者如市¶
淮南子曰夫窮郷之社扣瓮拊缾相和而歌自以爲樂也¶
甞試爲之擊建鼔橦巨鍾乃知夫瓮缻之足羞也¶
又曰禹勞力天下死而爲社(勞力謂治水功死/託祀於后士之中)周棄作穡¶
死而爲稷(種曰稼歛曰穡死/託於祀稷官之神)子房之智陳平之無忤絳¶
侯勃之果霍將軍之勇終之以禮樂則可謂社稷之臣矣¶
太公金匱曰武王問太公曰天下精神甚衆恐後復有試¶
余者也何以待之師尚父曰請樹槐於王門内王路之右¶
起國社築垣墻𥙊以酒脯食以犧牲尊之曰社客有非常¶
先與之語客有益者入無益者距歳告以水旱與其風雨¶
澤流悉行除民所苦¶
白虎通曰王者所有社稷何爲天下求福報功人非土不立¶
非榖不食土地廣愽不可遍敬五祀衆多不可一一而𥙊¶
<pb:KR3k0012_SBCK_532-7a>¶
故封土立社(祀而/之示)尊五榖之長立稷而祀之稷者得隂陽¶
和氣而爲用又多故爲長歳再𥙊之¶
又曰𥙊社稷有樂乎禮記曰金石之樂用之於宗廟社稷¶
又曰王者諸侯必有戒社何示存亡也明爲善者得之爲¶
惡者失之¶
春秋公羊傳曰亡國之社奄其上柴其下郊特牲記曰喪¶
國之社屋之示與天地絶也¶
葵邕獨断云天子太社五色土爲壇皇子封爲王者授之¶
太社之土以所封之方色藉以白茅歸國以立社故爲之¶
茅社也¶
陳留風俗傳曰東昬縣者衛地故陽武之户牖郷也漢相¶
陳平家焉少爲社下宰今民祀其社¶
邴原别傳曰原避也遼東以虎爲患自原之落獨無虎患¶
<pb:KR3k0012_SBCK_532-7b>¶
甞行而得遺錢㭘以繫樹枝比錢不見取繫錢者逾多原¶
問其故荅者謂之社樹原惡其由巳而成妄祀乃辯之於¶
是里中遂歛其錢以爲社供里老爲之誦曰邴君行仁落¶
邑無虎邴君行廉路樹成社¶
列異傳曰大司馬河内陵㽔字聖卿少時病虐逃社中有¶
人呼社邸社邸聖卿應曰諾起至户中人曰取此書去得¶
素書一卷譴劾百&KR0017;法所劾輙効¶
搜神記曰中興&KR0004;有應嫗者生四子而寡見神光照社試¶
探之得黄金自是諸子官學並有才名至瑒七丗顯¶
劉楨京口記曰虎社中村老故相傳云昔有虎於社中産¶
因以爲名¶
荆州記曰葉縣東百歩有縣故城西南四里名伍伯村有¶
白榆連李𣗳異幹合條髙四丈餘士民奉以爲社¶
<pb:KR3k0012_SBCK_532-8a>¶
丗&KR0003;曰阮宣子伐樹人有止之宣子曰&KR0002;樹而爲社伐樹¶
則社移社而爲樹伐樹則社亡矣¶
習鑿齒逸民髙士傳曰董威輦不知何許人忽見於洛陽¶
白社中¶
戴延之西征記曰洛陽建春門外道北有白社董威輦所¶
住也去門二里有牛馬市嵇公臨刑處也¶
愽物志曰子路與子貢過社社樹有鳥子路&KR0366;鳥社神牽¶
子路子貢&KR0003;之乃止¶
又曰周之正月受社牲之首以出種子帝籍蚕又受社雍¶
及𥙊以沐蚕種上辛乃射黒牲于帝郊以祈來年之豐二¶
月司空開冰射桃弧&KR0068;矢五發以御其災¶
述異記曰&KR0067;邈與女子郭凝通詣社約不二心俱不㛰娉¶
經二年凝忽暴亡邈出見凝云前北村還遇強梁抽刀見¶
<pb:KR3k0012_SBCK_532-8b>¶
逼懼死從之不能守節爲社神所責心痛而絶人鬼異路¶
因下泣矜之也¶
蔡邕陳留東昬庫上里社碑曰惟斯庫上里古陽武之户¶
牖郷也𥘿時有池子華爲丞相漢興陳平由此社宰遂相¶
髙祖剋定天下爲右丞相孝平之丗虞延爲太尉延喜中¶
平曽孫放爲尚書令以宰相継踵咸出斯里雖有積徳脩¶
身之政亦斯社所相乃𣗳碑頌云¶
魏公九錫文曰錫君玄土苴以白茅爰契爾龜用建冡¶
社注言亦如天子社稷也¶
曹植讃社文曰余前封鄄城侯轉雍丘皆遇荒土宅字&KR0004;¶
造以府庫尚豊志在繕宫室務園圃而巳農桑一所無營¶
經離十載塊然守空飢寒備甞聖朝&KR0598;之故封此縣田則¶
一州之膏&KR0254;桑則天下之甲第故封此桑以爲田社乃作¶
<pb:KR3k0012_SBCK_532-9a>¶
頌云¶
應璩與隂夏書曰從田來見南野之中有徒歩之士恠而¶
問之乃知郎君頃有微痾告祠社神將以祈福聞之悵然¶
以増歎息靈社髙樹能有靈應哉¶
張華朽社賦曰髙栢橋南大道傍有古社槐樹蓋數百年¶
木也余少居近之後去行路過之則巳朽株意有&KR0225;然聊¶
爲之言衰盛之理¶
殷仲堪合社文曰夫社之爲祀逺哉故大夫以成羣斯禱¶
里社之興由來尚矣自喪亂流遷舊俗隳廢今二三宗親¶
思桑梓之遺風遵先聖之明誥㓗齊牲牢庶乎自祐以來¶
一日之澤然三人之行必有其師故復選中正立三老者¶
惟公理以御衆稽舊章以作憲¶
卞敬宗櫟社序讃曰余門前有一社樹盤根䟽柯似非近¶
<pb:KR3k0012_SBCK_532-9b>¶
丗所植抗秀路左流䕃庭宇莊周喻道於啇丘之木匠石¶
辯才於曲轅之擽由斯而觀固可以悟微矣¶
王廙春可樂曰&KR0123;辰兮上戊明靈兮唯社百室兮必集祈¶
𥙊兮樹下濯夘兮𦵔韮齧䔉&KR0006;擗鮓縹醪&KR0006;浮蟻交觴兮並¶
坐氣和兮體適心怡兮志可¶
何承天社頌曰社實隂祇稷唯榖元率育萬𩔖恊賛乹坤¶
　　　　　先農¶
禮記月令曰孟春乃擇元辰天子親載耒耜置之車右率¶
公卿諸侯大夫躬耕籍田(辰亥也謂郊後&KR0123;亥享先/農於東郊先農神農也)¶
續漢書𥙊祀志曰光武即位於鄗爲壇營於鄗之陽營神¶
五星及中宫星雷公先農風伯雨師四海四瀆名山大川¶
之屬¶
漢舊儀曰春始東耕於籍田官祠先農先農即神農炎帝¶
<pb:KR3k0012_SBCK_532-10a>¶
矣祠以一牢百官皆從大賜三輔二百里孝悌力田三老¶
布帛¶
漢名臣奏曰黄瓊上言先王制典籍田有曰司徒咸戒司¶
空除壇先時五日有恊風至即齋宫饗燕載耒誠重之也¶
先農之禮所冝躬親以迎春和以致時風¶
沈約宋書𥙊祀志曰元嘉二十一年帝親耕乃立先農壇於¶
籍田髙四丈爲四出陛廣五尺外加埒方十丈車駕未到¶
司空大司農率太祝及衆執事質明以一太牢祀𥙊𥙊器¶
用社稷器祠畢頒餘胙於奉祠者舊典先農又都列於¶
郊𥙊¶
　　　　　靈星¶
周書作雒曰設兆于南郊以祀上帝配以后稷農星先王¶
皆與食¶
<pb:KR3k0012_SBCK_532-10b>¶
毛詩閔予曰&KR0093;衣繹賔尸也髙子曰靈星之尸也(繹又𥙊/也天子)¶
(諸侯曰繹以𥙊之明曰卿大夫曰/賔尸與𥙊同周曰繹啇曰彤也)¶
漢書郊祀志曰髙祖時或言周興而邰立后稷之祠至今¶
血食天子於是制詔御史其令天下立靈星祠(張晏曰龍星/左角曰天田)¶
(則農祥也星/見而𥙊之)常歳時祀以牢¶
三輔舊事曰漢靈星祠在長安城東十里¶
淮南子曰君人之道其猶靈星之尸儼然嘿端而受福也¶
嵩髙山記曰漢孝武遊登五岳尊事靈星遂移祠置岳南¶
脚上築作殿壇周廻立瓦屋行種松栢前五百歩臨大道¶
立兩石闕極髙大¶
太平御覽卷第五百三十二¶
