# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:17.031879
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 349
#+PROPERTY: FILE SB11n0727-349太平御覽-卷之三百四十九.
<pb:KR3k0012_SBCK_349-1a>¶
太平御覽卷第三百四十九¶
　兵部八十¶
　　　　　箭上¶
字林曰箭矢竹也¶
字統曰箭者竹之別形大身小葉曰竹小身大葉曰箭箭¶
竹主爲矢因謂矢爲箭¶
開元文字曰東南之美者有會稽之竹箭焉箭篠也自關¶
而東謂之矢自關而西謂之箭箭者竹名因以爲號也三¶
鐮謂今䇶(音/同)射箭也平題今戲射箭也鐮稜也題頭也¶
說文曰箭矢也從竹前聲¶
釋名曰矢指也言其所指向迅疾也又謂之箭箭進也其¶
夲曰足矢形似木木以下爲夲以根爲足又謂之鏑鏑敵¶
也可以禦敵也齊人謂之鏃言其所中皆族滅也關西曰¶
<pb:KR3k0012_SBCK_349-1b>¶
釭釭鉸(音校/也)言有鉸刃也其體曰簳言挺簳也其旁曰羽¶
如鳥羽也鳥湏羽而飛矢湏羽而前也齊人曰衛所以導¶
衛矢也其末曰括括㑹也與弦㑹也括旁曰义形如义也¶
方言曰箭自關而東謂之矢江淮之間謂之鍭(音/侯)關西曰¶
箭(郭璞注云箭者竹/名因以爲號也)¶
楊雄方言曰凡箭鏃三者謂之羊頭其廣薄而長薄謂之¶
錍(音/卑)¶
爾雅曰東南之美者會稽竹箭焉(注云會稽山名今在/山隂縣南竹箭條也)¶
又曰金鏃剪羽謂之鏃骨鏃不剪羽謂之志(郭璞注曰金/鏃今錍箭也)¶
(骨鏃金骨骲不剪謂以鳥羽/自然淺狹不復剪也骲音雹)¶
孫卿子曰浮游作矢¶
丗夲曰夷牟作矢(黄帝/二臣)¶
太公兵法曰箭之神名續長¶
<pb:KR3k0012_SBCK_349-2a>¶
趙氏兵書曰矢一名信徃¶
易曰得金矢利艱貞吉¶
又曰射雉一矢亡終以譽命¶
書曰周成王崩垂之竹矢在東房(垂舜共工/所爲也)¶
詩曰周道如砥其直如矢¶
又曰弓矢旣同¶
又曰舎矢如破¶
又曰旣張我弓旣挾我矢發彼小豝殪此大兕¶
又曰束矢其㥰(㥰衆意勁急也/五十矢爲束)¶
禮記曰故男子生桑弧蓬矢六以射天地四方天地四方¶
者男子之所有事也故必先有志於其所有事¶
又曰月令仲冬云是月也伐木取竹箭(注云此時堅/成可伐取也)¶
又曰后妃執弓挾矢于髙禖之前¶
<pb:KR3k0012_SBCK_349-2b>¶
又曰乗丘之役圉人浴馬有流矢在白肉公曰非其罪也¶
遂誄之¶
周禮曰東南曰揚州其山鎮曰㑹稽其澤藪曰具區其川¶
三江其浸五湖其利金錫竹箭¶
又曰司弓矢掌八矢之法八矢一曰枉二曰絜(音/結)三曰殺¶
四曰鏃五曰矰六曰茀七曰恒八曰陣(音/痺)凡枉矢絜矢利¶
火射用諸守城車戰殺矢鏃矢用諸近射田獵矰矢茀矢¶
用諸弋射恒矢痺矢用諸散射此八矢者弓弩各有四焉¶
盖柱殺矰恒弓所用也絜鏃茀痺弩所用也¶
左傳曰魯莊公以金㒒姑射南宫長万(杜預曰/矢名也)¶
又曰狄人伐衛公與石祁子玦與寗莊子矢使守曰以此¶
賛國擇利而爲之¶
又曰祝𣆀射王中肩王亦能軍¶
<pb:KR3k0012_SBCK_349-3a>¶
又曰楚子與莫敖氏戰于睪滸(睪滸/楚也)伯棼射王汰輈及皷¶
跗着於丁寕(伯棼越椒也輈車轅汰過也/箭過車轅上也丁寧鉦也)又射汰　以貫¶
笠轂師懼退王使廵師曰吾先君文王克息獲三矢焉伯¶
棼竊其二盡於是矣皷而進之遂滅若敖氏¶
又曰吕錡射恭王中目王召飬由基與之兩矢使射吕錡¶
中項伏弢而死以一矢復命(弢音/韜)¶
又曰郄克傷流血及屨未絶皷音曰余病矣張侯曰自始¶
合而矢貫予手及肘余折以御左輪朱殷豈敢言病吾子¶
忍之¶
又曰齊師遁晉州綽及之射殖綽中肩兩矢夾脰(脛/頸)¶
又曰楚君以鄭故親集矢於目(鄢陵戰晉射/中楚王目也)¶
又曰齊子淵捷從泄聲子射之中楯凡繇朐(音/劬)汰輈匕入¶
者三寸¶
<pb:KR3k0012_SBCK_349-3b>¶
又曰孟之側後入以爲殿抽矢䇿馬曰馬不進也(不欲/伐善)¶
榖梁曰偏弓鏃矢不出境(偏當爲敦鏃矢矢/名皆天子之噐也)¶
論語曰子曰直哉史魚邦有道如矢邦無道如矢¶
家語曰子路見孔子孔子曰何好對曰好長劒孔子曰以¶
子所能加之以學豈可及乎子路曰南山有竹不扶自直¶
斬而用射逹於犀革以此言之何學爲孔子曰括而羽之¶
鏃而礪之其入不益深乎子路再拜¶
國語曰吴晉㑹于黄池吴王擐甲陳卒赤旗赤羽之矰望¶
之如火(賈逵注曰/矢羽爲矰)¶
又曰仲尼在陳有隼于陳侯之庭而死楛矢貫之石砮矢¶
長尺有咫陳惠公使人以隼如仲尼之館問之仲尼曰隼¶
之來也逺矣此肅愼氏之矢也昔武王尅商通道于九夷¶
八蠻(注說苑/云百蛮)使各以其方賂來貢使無忘職業於是肅愼¶
<pb:KR3k0012_SBCK_349-4a>¶
氏貢楛矢石砮其長尺有咫先王欲其令德之致逺以示¶
後人使永鑑焉故銘其括(鐫書功名也/括箭羽之間)曰肅愼氏之貢矢¶
以分大姬配虞胡公而封諸陳古者分同姓以珎玉展親¶
也分異姓以逺方之職貢使無忘服也故分陳以肅愼之¶
矢君若使有司求諸故府其可得也使求得之金櫝如言¶
(櫝櫃也惠公使有司求之故府得肅愼/氏矢於金櫃之中如仲尼之所言也)¶
史記曰魏公子無忌進兵擊秦秦軍解去遂救邯鄲趙王¶
及平原君自迎公子平原君負䪍(音/蘭)矢爲公子先引(注吕/忱字)¶
(林曰䪍/盛弩矢)¶
漢書曰李陵擊匈奴一日五十萬矢皆盡虜攻急陵歎曰¶
復　得數十矢足以脫矣¶
又曰匈奴右賢王圍李廣廣爲圎陣外向矢下如雨漢兵¶
死者過半¶
<pb:KR3k0012_SBCK_349-4b>¶
又曰婁煩射項羽弓發矢欲到羽怒目叱矢乃墜地煩亦¶
恐死¶
又曰李廣夜行見石如虎乃射之其矢没羽¶
續漢書曰來歙擊隗囂守略陽城大戰登城相射乃發屋¶
斷木爲箭¶
東觀漢記曰耿弇與張歩戰矢中弇股以佩刀截之左右¶
無知者¶
又曰上拜冦恂河内太守恂移書屬縣講兵肄射伐淇園¶
之竹治矢百餘萬¶
又曰匈奴破離後王安得攻金滿城耿恭以毒藥傳矢傳¶
語匈奴漢家箭神中其瘡者必有異因發強弩射之虜中¶
矢者視瘡皆沸並大驚相謂曰漢兵神真可畏也遂解去¶
魏志曰挹婁在失館東北千餘里弓長四尺如弩楛長八¶
<pb:KR3k0012_SBCK_349-5a>¶
寸青石爲鏃¶
又曰陳琳曰矢在弦上不可不發¶
魏略曰孫權乗大船出濡湏口來觀魏軍曹公使弓弩亂¶
發射之矢着其船船乃偏重箭墜將傾權因廻船復以一¶
靣受矢矢均船平乃放船而走¶
蜀志曰關羽爲流矢所中貫其左臂醫者曰矢鏃有毒當¶
湏破臂刮骨也¶
晉書石季龍載記曰石韜起堂于太尉府號曰宣光殿梁¶
長九丈石宣視而大怒斬匠載梁而去韜怒增之十丈宣¶
聞之恚甚使楊杯牟皮牟成趙生等縁猕猴梯而入殺韜¶
置其刀箭而去¶
又毛寳傳曰寳軍縣兵少噐仗濫惡大爲祖煥桓撫所破¶
寳中箭貫髀徹鞍使人蹋鞍抜箭血流滿鞾¶
<pb:KR3k0012_SBCK_349-5b>¶
又桓玄傳曰逹枚回恬興祐之迎擊玄矢下如雨玄嬖人¶
丁仙期萬盖等以身蔽玄並中數十箭而死¶
崔鴻三十國春秋西秦録曰白蘭王吐谷渾阿柴臨卒呼¶
子弟謂曰汝等各奉吾一隻箭將玩之地下俄而命母弟¶
慕延曰取汝一隻箭折之延折之又曰汝取十九隻箭折¶
之延不能折柴曰汝曹知單者易折衆則難摧勠力一心¶
然後社稷可固言終而卒¶
又後燕録曰慕容盛行至西樂遇盗陜中盛曰我六尺之¶
軀入水不溺在火不焦汝欲當鋒乎試竪尓手中箭百歩¶
我若中之冝愼尓命如其不中當束身相授盗行竪箭盛¶
一發中之盗曰相試耳資而遣之¶
宋書朱齡石弟超石傳曰阿簿千歩騎十萬屯河北岸超¶
石以軟弓小箭射虜¶
<pb:KR3k0012_SBCK_349-6a>¶
又曰謝靈運山居賦云其竹則二箭殊葉四苦齊味(注云/三箭)¶
(一者苦箭大葉/一者竿箭細葉)¶
又曰朱修之傳曰魯秀擊襄陽修之發連弩射秀秀亦發¶
連弩應之修之使軍人縁水拾箭¶
又曰謝莊傳云時河南獻舞馬詔羣臣爲賦莊所上其辭¶
曰迎調露於飛鍾赴承雲於驚箭¶
齊書曰陳顯逹傳云顯逹杜姥(莫𥙷/切)宅大戰破賊矢中左¶
眼抜箭而鏃不出地黃村潘嫗善禁先以釘釘柱嫗禹歩¶
作氣釘即時出乃禁顯逹目中鏃出之¶
三國典略曰梁以護軍將軍陸法和爲郢州刺史封江乗¶
縣公法和甞軍次白帝謂人曰諸葛孔明可謂名將吾目¶
見之此城旁有埋弩箭鏃一斛許因令掘之果如其言¶
北齊書曰郎基字丗業迁海西鎮將梁吴明徹攻海西基¶
<pb:KR3k0012_SBCK_349-6b>¶
糧仗皆盡乃削木爲箭𥿄爲羽得圍解還朝㒒射楊暗勞之¶
曰卿夲文吏遂有武略削木箭𥿄羽皆無故事　班墨之¶
思何以過之¶
後魏書曰丗宗幸鄴還於河內懷界帝親射矢一里五十¶
餘歩侍中髙顯等奏伏見御弧矢臨原弋逺弦動羽馳鏃¶
所逮三百五十餘歩臣等伏惟陛下聖武自天神藝夙荗¶
巧會騶虞之節妙盡矍(居約/切)圃之儀威稜攸疊甝(胡甘/切)兕¶
懾氣才猛所振勍憝弭心足以肅截九區赫服八宇矣盛¶
事竒迹必冝表述勒銘射宫永彰聖藝¶
後周書曰王傑魏恭帝元年從于謹圍江陵時柵內有人¶
善用長矟戰士將登者多爲所斃謹令傑射之應弦而倒¶
登者乃得入餘衆繼進遂拔之謹喜曰濟我大事者在此¶
箭也¶
<pb:KR3k0012_SBCK_349-7a>¶
又曰賀拔嶽旣遇害于河曲太祖乃率輕騎馳赴平凉時¶
齊神武遣長史侯景招引嶽衆太祖至安定遇之謂景曰¶
賀拔公雖死宇文泰尚存卿何爲也景失色對曰我猶箭¶
耳隨人所射安能自裁景於此即還¶
又曰庾信傳云信常有郷關之思作哀江南賦以致其意¶
云兩觀當㦸千門受箭白虹賁日蒼鷹擊殿¶
又曰長孫晟傳云晟與汝南公獵見二鵰飛而爭肉因以¶
兩箭與晟曰射取之晟彎弓馳徃遇雕相躍一發雙貫焉¶
唐書曰太宗討劉黒闥闥常於肥郷列陣太宗親率左右¶
擊之有一突將勇壯絶人直衝太宗刃將接太宗以天䇿¶
上將大箭射之中心洞背應弦而斃遂傳此箭於北蕃突¶
厥見而驚歎又常輕騎近出遇三騎皆賊中驍勇有名者¶
舉槍而進左右請避之太宗不從待其將至連發三矢相¶
<pb:KR3k0012_SBCK_349-7b>¶
次皆斃敵人懾氣焉¶
又曰貞元十四年貢武舉并應百隻箭及三十隻箭等今¶
年權停時諫議大夫田敦因蒙召對奏言兵部武舉等毎¶
年常數百千人持挾弓矢出入皇城間恐非所冝上聞而¶
瞿然故命停之其實武舉者每歲不過十數人時議惡敦¶
貴欲非短舊事奏議不實自是訖于貞元更不復置¶
太公六韜曰䧟堅陣強敵大黃參連弩飛鳬電景矢自副¶
(注云飛鳬電景矢名飛鳬尺莖白羽以/爲首電景青莖尺羽以鋼爲首鋼一作鐵)○太公金匱曰¶
武王伐殷丁侯不朝尚父乃畫丁侯三旬射之丁侯病遣¶
使請臣尚父乃以甲乙日抜其頭箭丙丁曰拔其目箭戊¶
己日拔其腹箭庚辛曰拔其股箭癸亥日抜其足箭丁侯¶
病乃愈四夷聞皆懼越常氏獻白雉¶
太平御覽卷第三百四十九¶
