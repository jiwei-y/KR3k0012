# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:19.798267
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 396
#+PROPERTY: FILE SB11n0727-396太平御覽-卷之三百九十六.
<pb:KR3k0012_SBCK_396-1a>¶
太平御覽卷第三百九十六¶
　　人事部三十七¶
　　　溺　相似　偶像¶
　　　　溺¶
大戴禮曰武王踐祚曰盥盤之銘與其溺於水寜溺於人¶
不可救¶
禮記檀弓上曰死而不吊者三(謂輕身/志孝)畏(人或時以非罪/攻巳不有以&KR0003;)¶
(之死之者孔子/畏於臣是也)壓(行止危/險之下)溺(不乗/橋舡)¶
又緇衣曰子曰小人溺於水君子溺於口大人溺於人皆¶
在其所䙝也夫水近於人而溺人德易狎而難親也易以¶
溺人¶
左傳哀下曰越圍吴晉趙孟使楚隆問吴王王曰勾踐將¶
生憂寡人寡人死之不得矣王曰溺人必&KR0015;吾將有問也¶
<pb:KR3k0012_SBCK_396-1b>¶
史黯何以得爲君子對曰黯也進不見惡退無謗言王曰¶
冝哉¶
東觀漢記曰鄧訓字平叔永平中治滹沲石曰河從都盧¶
至羊腸倉欲令通漕太原吏民苦轉運所經三百八十九¶
隘前後没溺死者不可勝筭建&KR0004;三年拜訓謁者使&KR0101;領¶
其事更用驢輦歳省億萬計活徒士數千人¶
後漢書曰廉范西迎父䘮至葭萌載舩觸石破没范抱持¶
棺柩遂俱沉溺衆傷其義鉤求得之僅免於死¶
魏志曰管輅族兄孝國居在斥丘輅徃從之與二客㑹客¶
去後輅謂國曰此二人天庭及口耳之間同有凶氣累變¶
俱起&KR0031;宅流魄于海骨歸于家少許時並當死也復數十¶
日二人飲酒醉夜共載牛渴下道入漳河中皆即溺死也¶
又曰帝幸許昌杜畿居守受詔作御樓舡於陶河試舡遇¶
<pb:KR3k0012_SBCK_396-2a>¶
風没帝爲之流涕詔曰昔&KR0256;勤其官而水死稷勤百榖而¶
山死故尚書僕射杜畿於孟津試舩遂至覆没忠之至也¶
朕甚&KR0598;焉追贈太僕謚曰戴侯¶
吴録曰孫䇿討黄祖表曰臣討黄祖斬首二萬餘級其赴¶
水溺死二萬餘口舩六十餘艘財物山積¶
唐書曰封德彛隋開皇末江南作亂内史令楊素徃征之¶
署爲行軍記室泊舩海曲素夜召之德彛墜於水中人救¶
免溺乃易衣以見竟&KR0230;不言素後知問其故荅曰私事也¶
所以不白素甚嗟異之¶
莊子曰至德者火弗能熱水弗能溺寒暑弗能害禽獸弗¶
能賊¶
孟子曰淳于髠曰嫂溺則援之以手乎孟子曰嫂溺不援¶
是犲狼也¶
<pb:KR3k0012_SBCK_396-2b>¶
吕氏春秋曰洧水大有冨人溺死有人得冨者尸請贖而¶
求金甚多冨人黨以告鄧析曰但安之必無買此者得尸¶
者患其不贖又告鄧析鄧析曰但安之必無人更賣¶
又曰子路拯溺者其人拜之以牛子路受之孔子曰魯人¶
必極溺矣¶
又曰荆人欲襲宋使人先表灌水灌水&KR0064;溢荆人不知循¶
表而夜渉溺死者千有餘人¶
淮南子曰與溺者金玉不如與之一尋常之纒¶
又曰父溺則&KR0259;父髮而整之非敢憍侮以救死也¶
&KR0003;苑曰梁相死惠子欲之梁渡河而遽墮水中舩人救之¶
曰居舩檝之間而溺無我則子死矣子何能相梁乎惠子¶
曰居廣艘長檝之間則不如子至安國家全社稷子之比¶
我䝉䝉如未視之駒¶
<pb:KR3k0012_SBCK_396-3a>¶
曹毗神女杜蘭香傳曰神女姓杜字蘭香自云家昔在青¶
草湖風溺大小盡没香時年三歳西王母接而養之於崑¶
崙之山於今千歳矣¶
異苑曰蜀郡張貞行舡覆溺死貞婦黄因投江就之積十¶
四曰執夫手俱浮出¶
又曰河内荀儒字君林乗&KR1413;省舅氏䧟河而死兄倫求尸¶
積日不得設&KR0021;冰側牋與河伯投牋一&KR0043;岸側冰開尸首¶
執牋浮出倫又牋謝¶
又曰頴川荀茂逺景平中至南康夜夢一人頭有一角爲¶
逺筮云君&KR0002;至都必得官問是何職荅曰官生于林於是¶
而寤未解所况因復&KR0304;又夢部伍至楊州水門墮水而死¶
作棺旣成逺入中自試恨小即見殯瘞葬渚次悵然驚覺¶
以告母兄舩至水門過果落江而殞䘮儀一如其夢¶
<pb:KR3k0012_SBCK_396-3b>¶
幽明錄曰蔡廓作䂊章郡未發大兒始迎婦在渚次兒欲¶
渡婦舡衣挂舡頭遂墮水即没徐羡之作楊州登勑兩岸¶
厚賞漁人及昆崙共尋覔至二更不得婦哀泣之間髣髴¶
如夢聞聲告之曰吾今在卿舡下以告婢婢白之令水工¶
没覔果見坐在舡下&KR0004;出水顔色如平生¶
三輔決録曰文帝竇后名猗清河觀津人也父遭&KR0087;之亂¶
隱身漁釣墜淵而卒景帝即位后登尊號遣使者更填父¶
所墜淵而築起大墳觀津城南青山是也¶
益部&KR0132;舊傳曰孝女叔光雄者犍爲人也父泥和永建&KR0004;¶
爲縣功曹乗舡墮水物故尸䘮不歸號泣晝夜心不圖存¶
所生男女二人並數歳雄乃各爲囊盛珠環以繫兒數爲¶
訣別之辭家人毎防閑之後稍懈因乗小舡於父堕處慟¶
&KR0152;遂自投水死弟賢其夕夢雄告之却後六日當共父同¶
<pb:KR3k0012_SBCK_396-4a>¶
出至期伺之果與父相持江上郡縣表上爲雄立碑圖像¶
其形焉¶
愽物志曰澹臺子羽渡水子溺死將葬之㓕明日此命也¶
吾豈與螻蟻爲親戚魚鼈爲仇讎遂以葬之¶
又曰南郡冝城王子山到太山從鮑子真學筭到魯賦靈¶
光殿歸渡湘水溺死時年二十許其弟子玉親見之樂府¶
解曰公無渡河朝鮮津卒霍里子髙妻麗玉所作子髙晨¶
起刺舡有一白首狂夫&KR0013;髮提壷亂流而渡其妻呼而止¶
之乃遂溺死於是援箜篌而歌曰公無渡河¶
　　　　相似¶
春秋暦命序洛書曰人皇岀於提地之日九男九兄弟相¶
似別長九國¶
家語曰孔子適鄭與弟子相失獨立東郭門或謂子貢曰¶
<pb:KR3k0012_SBCK_396-4b>¶
東門有一人焉其形長九尺有六寸河目而隆顙其頭似¶
尭其項似臯陶其肩似子産而腰已下不及禹三寸¶
孔叢子曰萇弘語周文公曰吾觀仲尼有聖人之表其&KR0250;¶
河目而隆顙是黄帝之形也脩肱而&KR0027;背其長九尺有六¶
寸是成湯之容體也然言稱先王躬履謙讓洽聞強記&KR0054;¶
物不羣抑亦聖人之興者也¶
史記曰孔子旣没弟子思慕有&KR0002;&KR0250;似孔子相與共立爲¶
師如夫子時又曰楚相孫叔敖臨死屬其子貧困徃見優¶
孟乃爲叔敖衣冠振掌談語歳餘像叔敖王與左右不能¶
別欲以爲相優孟曰孫叔敖盡忠爲楚令尹死其子&KR0018;薪¶
楚相不足爲也王乃封敖子¶
漢書曰夏陽人姓成名方遂居湖以卜筮爲事有故太子¶
舎人甞從方遂卜謂曰子&KR0250;貌甚似衛太子方遂心利其¶
<pb:KR3k0012_SBCK_396-5a>¶
言幾得以富貴即詐自稱詣闕廷尉建召郷里識知者張¶
宗禄等　遂坐誣罔不道要斬東市¶
又曰馮立字聖卿遷西河上郡守立居職公廉治行略與¶
兄野王相似而多知有恩貸好爲條教吏民嘉羙野王與¶
立相代爲太守歌之曰大馮君小馮君兄弟継踵相因循¶
聦明賢智惠吏民政如魯衛德化鈞周公康叔猶二君¶
漢獻帝春秋曰孝靈皇帝王羙人生皇子恊恊生十餘日¶
何皇后妬殺羙人靈帝母永樂董太后攝養恊號曰董侯¶
董侯八&KR0010;能讀詩書¶
魏志曰&KR0004;髙勾麗王生能開目視國人惡之及長果凶虐¶
數冠鈔曽孫位生亦能開目視國人惡之勾麗呼相似爲¶
位以似其曽祖故名曰位¶
晉書曰桓玄聞義軍起憂懼曰何無忌劉牢之外生酷似¶
<pb:KR3k0012_SBCK_396-5b>¶
其舅共舉大事何慮不成¶
又曰蜀人王冨作亂郡縣討平之&KR0004;諸葛孔明有盛德于¶
蜀土子瞻又身死王事蜀人思之爲瞻不死故將謂王冨¶
曰君狀貌甚似諸葛亮君因此思尅復以覇巴蜀¶
晉中興書曰王允之字淵猷年在揔角從伯敦知之謂爲¶
似已入則共寢¶
檀道鸞晉陽秋曰&KR0004;議以吴隱之爲黄門郎而隱之皃似¶
太宗上不忍見故攻焉¶
齊書曰謝弘微性嚴正舉止必脩禮度時有蔡湛之者及¶
見謝安兄弟謂人曰弘微皃&KR0011;中郎而性似文靖¶
梁書曰王筠字元禮琅瑘人年十六爲芍藥賦沈約曰王¶
郎非唯額似&KR0061;公見人輙矜王郎見人必悮&KR0015;唯此條不能¶
酷似耳&KR0061;粲即筠外祖也¶
<pb:KR3k0012_SBCK_396-6a>¶
唐書曰王孝傑雍州新豐人髙宗末西討吐蕃戰於大非¶
川爲賊所獲吐蕃賛普見孝傑垂泣曰貌&KR0011;吾父厚加敬¶
禮¶
孟子曰昔者孔子殁子夏子游子張以有&KR0002;似聖人欲以¶
所事孔子事之強曽子曽子曰不可江漢以濯之秋陽以¶
&KR0064;之皜皜乎不可尚已¶
劉昭㓜童傳曰漢孝昭帝諱弗陵武帝少子也年五六歳¶
壯大武帝云&KR0011;我甚竒之¶
江表傳曰孫皓夫人死皓哀&KR0598;葬於苑中皓治喪於内半¶
年不出國人見葬太奢麗皆謂皓巳死所葬者是也皓舅¶
子何都顔狀似皓云都代立也¶
孔融別傳曰融爲太中大夫虎賁士皃似蔡邕每酒酣輒¶
引與同坐曰雖無老成人尚有典刑¶
<pb:KR3k0012_SBCK_396-6b>¶
續搜神記曰吴興施續爲吴尋陽督能言論有門生亦有¶
意理常秉無&KR0017;論門生後渡江忽有一單衣白帢客來因¶
共言語遂及&KR0017;神客辞屈乃語曰僕便是&KR0017;何以云無受¶
使來取君門生請乞酸苦&KR0017;問有似君者不云施續下都¶
督與僕相似&KR0017;許之便與俱歸與都督對坐&KR0017;手中出一¶
鐡鑿可長尺餘正自打之放鑿便去頋語門生慎勿道俄¶
而都督云頭痛還所住至食時便亡¶
&KR0003;苑曰孔子之匡簡子將殺陽虎孔子似之甲士以圍孔¶
子之舎子路怒&KR0108;㦸將下闘孔子止之曰夫歌予和汝子¶
路歌孔子和之三終而甲罷¶
風俗通曰陳國張伯喈弟仲喈婦炊於竈下至井上謂喈¶
曰我今日粧好不伯喈曰我伯喈也婦大慙愧其夕時伯¶
喈到更衣婦復逐牽其背曰今旦大誤謂伯喈爲卿荅曰¶
<pb:KR3k0012_SBCK_396-7a>¶
我故伯喈也蓋親宻無過夫婦然尚如此况於&KR0004;未相見¶
而責先識之乎¶
丗&KR0003;曰桓豹奴是王混外生形似舅桓甚諱之宣武云不¶
&KR0106;似時似耳&KR0106;似則形時似是神桓愈不恱¶
又曰魏黃&KR0004;末吴人發長沙王吴芮冢容皃如故吴卒發¶
者見淮南吴綱曰君何&KR0011;長沙王綱曰先祖也去綱近五¶
百年¶
語林曰張衡死蔡邕母始懷孕此二子才皃甚相&KR0011;時人¶
云邕是衡之後身¶
又曰桓温自以雄姿風氣是司馬宣王劉越石一軰器有¶
以叱王大&KR0005;軍者意大不平征符徤還於北方得一巧作¶
老婢乃是劉越石妓女一見温入澘然而泣温問其故荅¶
曰官家甚似劉司空温大恱即出外脩整衣冠又入呼問¶
<pb:KR3k0012_SBCK_396-7b>¶
我何處似司空婢荅曰眼甚似恨小面甚似恨薄䰅甚似¶
恨赤形甚似恨短聲甚似恨雌宣武於是㢮冠解帶不覺¶
惛然而睡不怡者數日¶
　　　　偶像¶
&KR0003;文曰偶人也¶
尚書&KR0003;命曰髙宗夢得&KR0003;使百工營求諸野得諸&KR0019;巖王¶
庸作書以誥曰以台正于四方台恐德弗類兹故弗言恭¶
黙思道夢帝頼子良弼其代子言乃審厥像俾以形旁求¶
于天下(孔安國注曰審所夢之人刻/其形像以旁求之旅於民間)&KR0003;築&KR0019;巖之野惟肖¶
(&KR0019;氏之巖在虞虢之/界肖似所夢之形也)¶
史記曰孟甞君將入&KR0087;賔客諌不聽蘇代謂曰今旦代從¶
外來見木偶人與土偶人相與語木偶人曰天雨子&KR0005;敗¶
矣土偶人曰我生於土敗即歸土今天雨流子而行未知¶
<pb:KR3k0012_SBCK_396-8a>¶
所止息也今&KR0087;虎狼國也而君欲徃如有不得還無乃爲¶
土偶人所&KR0015;乎孟常君乃止¶
國語曰越㓕吴范蠡遂乗輕舟而浮於五湖莫知其終極¶
越王命工以良金冩范蠡之狀朝禮之環㑹稽三百里以¶
爲范蠡地¶
春秋後語曰&KR0087;欲攻安邑恐齊救之則以宋委於齊曰宋¶
王無道爲木人以像寡人射其靣寡人地絶兵逺不能攻¶
也王苟能破宋有之寡人如自得之¶
戰國䇿曰孟甞君將入&KR0087;&KR0171;&KR0087;謂曰今臣經緇上有土偶¶
人與桃梗人相與語桃梗謂&KR0095;偶人曰子西岸土也八月¶
雨降淄水至則子殘矣曰吾殘則復西岸子東園梗也刻¶
削爲人淄水至而去漂然將何所之矣孟甞乃止¶
漢書曰匈奴畏郅都之威刻木像都之狀交弓射之莫能¶
<pb:KR3k0012_SBCK_396-8b>¶
中¶
魏志曰鮑信與太祖擊黄巾信乃闘死太祖購求信䘮不¶
得乃刻木如信形&KR0021;而哭之¶
魏略曰時苗字德胄鉅鹿人少清白爲人疾惡出爲壽春¶
令令行風靡楊州治在其縣時蔣濟爲治中苗以&KR0004;至任欲¶
謁濟濟素好酒適㑹其醉不能見苗苗怨恨還刻木爲人¶
署曰酒徒蔣濟立之於壇旦夕射之¶
江表傳曰孫權使朱雋徃喻關羽令降羽乃作像人於城¶
上而潜遁¶
又曰孫皓以張布女爲羙人棒殺之後思其顔色使工巧¶
刻作羙人形&KR0106;置坐側¶
隋書曰栁誓字頋言夲河東人也拜祕書&KR0101;封漢南縣公¶
帝退朝之後命入閣言宴諷讀終日而罷恩&KR0002;朋友帝猶¶
<pb:KR3k0012_SBCK_396-9a>¶
恨不能夜召於是命匠刻木偶人施機&KR0028;能坐起拜伏似¶
於誓帝每在月下對酒輙令宫人運之於坐與相酬酢而¶
爲歡&KR0015;¶
唐書曰丘行恭從太宗討王丗充㑹戰於印山之上太宗¶
與諸&KR0016;相失唯行恭獨從尋有　&KR0016;數人追及太宗矢中¶
御馬行恭乃迴&KR0016;射之賊不敢復前然後下馬柭箭以其¶
所乗馬進太宗貞觀中有詔刻石爲人馬以像行恭抜箭¶
之&KR0250;立於昭陵闕前¶
又曰侯君集滅髙昌國拜麹智盛爲左武衛將軍及太宗¶
崩刋石像智盛之形列於昭陵玄闕之下¶
又曰天寳中天下州郡皆鑄銅爲玄宗真容擬佛像之制¶
又曰天寳五年於太清宫刻石爲李林甫陳希烈像侍於¶
聖容之側¶
<pb:KR3k0012_SBCK_396-9b>¶
孝子傳曰丁蘭早&KR0012;不識其母乃刻木作母而事之¶
車頻&KR0087;書曰姚萇爲符堅神像戰求有利軍中士衆出入¶
並驚恐皆云畏符主像萇嚴鼓斬之以首送符登¶
抱朴子曰張華作&KR0054;物志曰黄帝仙去其臣左徹者削木¶
爲黄帝像帥諸侯奉之亦見汲&KR0193;書¶
太平御覽卷第三百九十六¶
