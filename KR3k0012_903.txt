# -*- mode: mandoku-view -*-
#+TITLE: 太平御覽
#+DATE: 2015-09-23 10:14:05
#+PROPERTY: LASTPB  <md:KR3k0012_SBCK_902-1a>
#+PROPERTY: JUAN 904

¶
<md:KR3k0012_SBCK_903-1a>¶
<pb:KR3k0012_WYG_903-1a>
欽定四庫全書
　太平御覽卷九百三¶
　　　　　　　　　　　　宋　李昉等　撰
　　獸部十五¶
　　　豕¶
爾雅曰豕子豬(江東呼/爲豨)䝐豶(䝐羊箠切俗呼小/豶猪為䝐子也)么幼(最後/生者)
(俗呼¶為/么豚)奏者豱(音温今豱皆短/頭皮理腠蹙也)豕生三豵(音/宗)二師一特
　所寢¶&KR0008;(疾陵/切)四蹢皆白&KR1595;(音/該)其跡刻絶有力&KR1610;(音/厄)牝
<pb:KR3k0012_WYG_903-1b>
豝彘五尺為豝¶大豕為&KR1610;
説¶文曰豰(許卜/切)小㹠也膎肫生三月也豵(子公/切)豘生六
月¶也或曰一歲曰豵豝牝豕豶&KR2904;也豣(公/切)妍三歲豕豭
牡豕¶也䝐豶也豛(音/役)俗名豬曰豛豷(於麗/切)豕息也豢
以穀圈¶養豕也¶
何承天纂文曰梁州以豕為豬(之/切)於河南謂之彘吳楚
謂¶之豨(火豈/切)漁陽以大猪為&KR1610;齊徐以小猪為䝒(仕圭/切)<
&KR0008;(音/覓)<md:KR3k0012_SBCK_903-1b>¶白豕黑頭也豱豕奏毛也
<pb:KR3k0012_WYG_903-2a>
方言曰豬燕朝鮮之間謂之豭關東西謂之彘或謂之豕
南¶楚謂之豨其子謂之豚或謂之豯(音/奚)吳揚之間謂之
豬¶子
春秋説題辭曰斗星時散精為彘四月生應天理¶
崔豹古今注曰猪一名長喙參軍¶
易説卦曰坎為豕¶
又睽卦曰上九聧孤見豕負塗載鬼一車¶
又大畜曰六五豶豕之牙吉
<pb:KR3k0012_WYG_903-2b>
又姤卦初六繫于金柅貞吉有攸往見㓙羸豕孚蹢躅¶
禮記曲禮下曰凡祭豕曰剛鬛豚曰腯肥¶
又曰士無故不殺犬豕¶
又月令曰孟夏農乃登麥天子乃以彘嘗麥¶
又王制曰秋薦黍豚<md:KR3k0012_SBCK_903-2a>¶又禮器曰晏平仲祭其先人豚肩不掩豆¶
又内則曰豕望視而交睫腥(望視逺視也腥/作星肉如米者)¶
論語曰陽貨欲見孔子孔子不見饋孔子豚
<pb:KR3k0012_WYG_903-3a>
詩國風騶虞曰彼茁者葭一發五豝(豕牝/曰豝)¶
又曰彼茁者蓬一發五豵(一歳曰豵箋云/豕三歳曰豵)¶
又魚藻漸漸之石曰有豕白蹢烝渉波矣¶
左傳莊八年曰齊無知弑其君十二月齊侯㳺扵姑棼
遂¶田于貝丘見大豕從者曰公子彭生也公怒曰彭生
敢見¶射之豕人立而啼公懼墜于車傷足䘮屨反誅屨
於徒人¶費弗得鞭之見血走出遇賊于門刦而束之費
曰我奚御¶哉袒示之背信費請先入伏公而出閗死于
<pb:KR3k0012_WYG_903-3b>
門中石之紛¶如死于階下遂入殺孟陽於床曰非君也
不類見公之足¶于户下遂殺之而立無知<md:KR3k0012_SBCK_903-2b>¶又昭七年曰昔有仍氏生女樂正居䕫取之生伯封寔
有豕¶心貪婪無饜謂之封豕¶
又曰衛靈公夫人南子與宋朝通衛太子使齊過宋宋
野¶人以婁猪刺而歌之云既定爾婁猪盍歸吾&KR0008;猳¶
史記曰子路性鄙好勇伉直冠雄鷄佩猳豚¶
漢書曰公孫𢎞菑川人少時為獄吏有罪免家貧牧豕
<pb:KR3k0012_WYG_903-4a>
海¶上
又曰郅都景帝時為郎嘗從遊上林賈姫在厠野彘¶入
厠上目都都不行上乃欲自持兵救賈姫都諫之乃止¶
彘亦不傷賈姫¶
又曰燕刺王旦將作亂厠中羣豕出壞太子竈¶
東觀漢記曰承宫字少子琅琊人少孤年八歲人令牧
豕¶鄉里徐子盛明春秋經授諸生數百人宫過其廬下
見諸¶生講誦好之因棄猪而聽經猪主怪不返行索見
<pb:KR3k0012_WYG_903-4b>
宫欲笞<md:KR3k0012_SBCK_903-3a>¶門下生共禁止因留精舎門下拾薪執苦數十
年間遂通經¶
又曰朱浮與彭寵書責之曰伯通自伐以功為髙天下
徃¶時遼東有豕生子白頭異而獻之行至河東見羣豕
皆白¶懷慙而還若以子功論於朝廷則為遼東豕也¶
續漢書曰曹萌字元偉以仁厚稱鄰人有亡豕者與萌
豕¶相類詣門認之萌不與爭後所亡豕自還其主大慙
送所¶認豕辭謝萌萌笑而受之
<pb:KR3k0012_WYG_903-5a>
袁山漢紀曰吳祐放猪於垣澤中誦經而行遇父故¶人
謂之曰子二千石子掉鞭而誦經行吟於澤畔縱子旡¶
恥奈君父何祐守志如初與北海公沙穆逰太學資乏
變¶服為傭祐賃使舂遂為死交於杵臼之間¶
張璠漢紀曰莎車王殺于闐王于闐大都末岀城見
野¶豕欲射之豕乃語曰旡殺我我為汝殺莎車將軍都
末異<md:KR3k0012_SBCK_903-3b>¶之即與兄弟共殺莎車王¶
謝承後漢書曰朱穆字文元嘗養猪有病使人賣之於
<pb:KR3k0012_WYG_903-5b>
市¶語之曰如售當自告買者言病也賣猪者售不言病
且直¶過多穆怪其故齎半直以還買猪者辭不敢穆棄
錢而自去¶
魏志曰挹妻國在扶餘東北常穴居土氣寒於扶餘其
俗¶好養猪食其肉衣其皮冬以猪膏塗身¶
又曰管輅嘗至郭恩家碓上雞閗謂恩曰當有老人將
豚¶一口從東候公舎有小口傷亦旡所苦明日果有親
知老¶翁携肫饋恩恩射雞為饌迸箭着小女子脚舉家
<pb:KR3k0012_WYG_903-6a>
惶怖竟¶無所害又有人失婦使輅卜之輅曰君明日於
路覔擔猪¶者乃逐之行次猪忽䋲斷走入他舎突破主
人甕見其婦¶出看猪遂擒之¶
晉書曰阮咸至宗人間共集不用杯觴斟酌以大甕盛
酒<md:KR3k0012_SBCK_903-4a>¶圓坐相向大酌更飲時有羣豕来飲其酒咸直接去
其上¶便共飲之¶
又曰愍懷太子嘗從帝觀豕牢言扵帝曰豕甚肥何不
殺¶以享士而使久費五榖帝嘉其言即使享之因撫其
<pb:KR3k0012_WYG_903-6b>
背謂¶廷尉傅祗曰此兒當興我家¶
又曰韓友字景先廬江舒人也龍舒長鄧林父病疾積
年垂¶死友為筮使畫作野猪着卧處屛風上因是遂差¶
又曰吕光死其子纂立有猪生子一身三頭又有龍出
井¶中蟠於殿前纂以為美瑞羅計獨以為災俄而吕超
殺纂¶
又曰劉聰時豕着進賢冠升聰殿與人闘¶
北史曰陸逞除京兆尹都界有豕生數子經旬而死
<pb:KR3k0012_WYG_903-7a>
其¶家又有豶豕遂乳養之諸豚頼之以活時以逞仁政
所致¶也
皇甫謐髙士傳曰孫期字仲彧濟隂人少為諸生治京氏
易<md:KR3k0012_SBCK_903-4b>¶古文尚書家貧事母至孝牧豕于大澤中以奉養焉
逺人¶従其學者皆執經壠畔以追之里落化其仁讓黄
巾賊起¶過其里陌相約不得犯孫先生舎郡舉方正遣
吏賫羊酒¶請期期驅豕入草不顧也¶
三輔決録曰五門子孫凡民之位(馬氏兄弟五人共居/北地作客舎養猪賣)
<pb:KR3k0012_WYG_903-7b>
(豚故¶民間謂曰苑中三公鉅/下二&KR0056;五門嚄嚄但聞豚聲)¶
董正别傳曰司馬徽字徳操時人呼為水鏡嘗有人妄
認¶徽猪徽便推與之後數日亡猪者得其猪既以猪還
徽乃叩頭自¶責徽又厚謝¶之
華陽國志曰何隨字季業清㢘退讓嘗有屠者牽猪過¶
隨門索斷失之强認隨溷中猪隨牽與之屠人尋自得¶
亡者還隨隨以與之¶
越絶書曰雞山豕山者勾踐以畜雞豚將伐吴以食死士也<md:KR3k0012_SBCK_903-5a>¶
<pb:KR3k0012_WYG_903-8a>
墨子曰孔子窮於陳蔡之間藜藿不糂(乗感/切)子路烹豚
孔¶子不問肉所從來而食之¶
符子曰朔人獻燕昭王以大豕曰養奚若使曰豕也非
大¶圊不居非人便不珍今年百二十矣人謂豕仙王乃
命豕¶宰養之十五年大如沙墳足如不勝其體王異之
令衡官¶橋而量之折橋豕不量又命水官舟而量之其
重千鈞其¶巨無用燕相謂王曰奚不饗之王乃命宰夫
膳之夕見夢¶於燕相曰造化勞我以豕形食我以人穢
<pb:KR3k0012_WYG_903-8b>
吾患其生久矣¶仗君之靈得化吾生始得為魯津之伯
燕相㳺乎魯津有¶赤龜奉璧而獻(一云夜/光珠)¶
孝經援神契曰彘水伏故去喙¶
淮南子曰六九五十四四主時時主彘彘故四月而生¶
又曰黄帝理天下狗彘吐菽粟於路無忿爭之人<md:KR3k0012_SBCK_903-5b>¶山海經曰&KR0008;豬大者肉重千斤豪猪如豕而白毛毛大
如笄¶而黒端郭璞注曰□豬也夾脾有麄毫長數尺
能以頸¶上毫射物
<pb:KR3k0012_WYG_903-9a>
博物志曰商丘子有養猪法卜式有養猪羊法
祖台之¶志怪曰吳中有一士夫於都假還至曲阿塘上
見一女¶子甚美留其宿士解臂上金鈴繫女臂令暮更
來遂不至使¶人求都無此女過猪圏見一母猪臂上繫
金鈴¶
養生要集曰白豕白蹄青爪不可食也¶
異物志曰鬰林大猪一蹄有四五甲多膏買者以鉄錐
刺¶其頭入七八寸得赤肉乃動
<pb:KR3k0012_WYG_903-9b>
習鑿齒襄陽耆舊傳曰木蘭橋者今之猪欄橋是也¶
山海經圖曰豪彘讚曰剛鬛之族號曰豪狶毛如攢錐
中¶有激矢<md:KR3k0012_SBCK_903-6a>¶宋袁淑大蘭王九錫文曰癸亥十年九月乙亥朔十三
日¶丁亥北燕伯使使者豪豬&KR0125;命大蘭王曰咨惟君稟
太隂¶之沉精標羣形於元質體肥腯而洪茂長無心以
㳺逸資¶豢養於人主雖無爵而有秩此君之純也君昔
封國殷商¶號曰豕氏業隆當時名垂於世此君之美也
<pb:KR3k0012_WYG_903-10a>
白蹢彰於周¶詩渉波應乎龍象歌詠垂於人口經千載
而流馨此君之¶徳也君相與野遊惟君為雄顧羣數百
自西徂東俯歕沫¶則成霧仰奮鬛則生風猛毒必噬有
敵必攻長驅直突陣¶無全鋒此君之勇也¶
　
　
　
　
<pb:KR3k0012_WYG_903-10b>
　
　
　
　
　
　
　
　太平御覽卷九百三
