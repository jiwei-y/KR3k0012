# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:34.372874
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 626
#+PROPERTY: FILE SB11n0727-626太平御覽-卷之六百二十六.
<pb:KR3k0012_SBCK_626-1a>¶
太平御覽卷第六百二十六¶
　治道部七¶
　　　　　貢賦下¶
漢書曰孝文時晁錯說上令人入粟得以拜爵邊食足支¶
五歳可令入粟郡縣足支一歳已上可時赦勿収農人租¶
如此德澤加於萬人帝從之後天下充實乃下詔曰農天¶
下之夲務莫大焉今勤身從事而有租稅之賦是謂夲末¶
者無以異也(夲農也末賈也言農/與賈俱出租無異也)於勸農之道未備其除¶
田之租稅¶
又曰董仲舒說上曰古者稅人不過十一其求易供使人¶
不過三曰其力易足秦用啇鞅之法加月爲更卒巳復爲¶
正卒一歳屯戍一歳力役三十倍於古(更卒謂給郡縣一/月而更者也正卒)¶
(謂給中都官者率計令人一歳之中/屯戍及力役之事三十倍多於古也)田租口賦塩鐵之利¶
<pb:KR3k0012_SBCK_626-1b>¶
二十倍於古(秦賣塩鐡貴故下人受其用也旣收田租又/出口賦而官更奪塩鐡之利卒計一歳之中)¶
(失其資二十/倍多於古也)或耕豪人之田見稅十五故貧人常衣馬牛¶
之衣而食犬彘之食¶
又曰倪寛爲左内史勸農業緩刑獄卑體下士務在於¶
得民心收租稅時裁闊狹與民相假貸(爲有貧弱及農要/之時不即徵収也)¶
以故租多不入後有軍發左内史以負租課殿當免皆恐¶
失之大家牛車小家擔負輸租繦屬不絶課吏以最上上¶
由此愈竒寛¶
又曰元鳯中詔曰夫榖賤則傷農今三輔太常榖减賤(减/猶)¶
(少/也)其令以菽粟當今年賦租稅元年𥘉詔曰天下以農桑¶
爲夲日者省用罷不給官减外徭耕桑者益衆而百姓未¶
能家給朕甚愍焉其减口賦錢有司奏請减什三上許之¶
後漢書曰建武中田租三十稅一有産子者復以三年之¶
<pb:KR3k0012_SBCK_626-2a>¶
筭明帝即位人無横徭天下安寕時糓尚貴尚書張林上¶
書言榖所以貴由錢賤也可盡封錢一取布帛爲租以通¶
天下之用從之¶
魏志曰太祖𥘉平袁紹下令田租畝収粟四升戸絹二疋¶
綿二斤餘不得擅興¶
晉書曰武帝平呉後制戸調之式丁男之戸歳輸絹三疋¶
綿三斤女及次丁男爲戸者半輸諸邊郡或三分之二逺¶
者三分之一夷人輸賨布戸一疋逺者或一丈不果田者¶
輸義米戸三斛逺者五斗極逺者輸筭錢人二十八文¶
齊書曰髙帝𥘉竟陵王子良上表曰今所在糓價雖和而¶
比室飢嗛縑纊雖賤駢門躶質而守宰務在裒刻圍桑品¶
屋以准貲課政令斬樹發瓦以充重賦破人敗産賈利一¶
時進違舊科退容姦利欲人康泰其可得乎¶
<pb:KR3k0012_SBCK_626-2b>¶
隋書曰𥘉蘇威父綽在西魏時以國用不足爲征租稅之¶
法頗稱爲重旣而歎曰今所爲者正如張弓非平丗也後¶
之君子誰能施乎威聞其言毎以爲己任至是威爲納言¶
奏減賦役從輕典帝悉從之¶
又曰開皇元年陳平上御朱雀門觀凱旋因行慶賞頒給¶
所費三百餘萬帝以江表𥘉定給復十年自餘諸州並免¶
當年租賦十二年有司上言庫藏皆滿帝曰朕旣薄賦於¶
人又大經賜(用/何)得爾也對曰用處常出納處常入略計毎¶
年賜用至數百萬叚曽無减損乃更開左藏之院搆屋以¶
受之詔曰旣冨而教方知廉恥寜積於人無藏府庫今年¶
田租三分減一兵减半功調全免¶
唐書曰開元八年二月制曰頃者以庸調無慿好惡湏准¶
故遣作様以頒諸州令其好不得過精惡不得至濫任土¶
<pb:KR3k0012_SBCK_626-3a>¶
作貢防源斯在諸州送物作巧生端苟欲副於斤兩遂即¶
加其丈尺有至五丈爲疋者理甚不然闊尺八長四丈同¶
文共䡄其事乆行立様之時湏載此數若求兩而加尺甚¶
暮四而朝三冝令所司簡閱有踰於比年常例尺丈過多¶
者奏聞¶
又曰開元二年十五年定令諸課户一丁租調准武德二¶
年之制其調絹絶布並隨郷土所出絶絹各二丈五尺輸¶
絹絁者綿三兩輸布麻三斤其絹絁爲疋布爲端綿爲屯¶
麻爲綟若當户不成疋端屯綟者皆隨近合成其調麻毎¶
年支料有餘折一斤輸粟一升與租同受¶
管子曰地之生財有時人之用力有倦人君之欲無窮以¶
有時與有倦養無窮之君而度量不生於其間(度量不生/賦投無限)¶
(也)則上下相疾也¶
<pb:KR3k0012_SBCK_626-3b>¶
又曰桓公伐楚濟汝水踰方城望汶山使貢絲於周室¶
列子曰周穆王大征西戎西戎獻昆吾之劒切玉如泥¶
又曰周王時西域國有山人來王爲中天之臺月月獻玉¶
衣旦旦薦玉食王執山人之祛騰而上天¶
文子曰楚人檐山鷄路人問曰何爲也欺之曰鳯凰也路¶
人請十金弗與倍乃與之將獻楚王經宿鳥死路人不惜¶
其金唯恨不得獻國人傳之咸以爲真鳯遂聞楚王王感¶
其貴買欲獻於已厚賜之過於買鳥之金十倍¶
舜子曰齊威王夫人死有十孺子薛公欲知王所立爲十¶
玉珥而美其一獻於王王以賦十孺子明曰坐視美珥所¶
在而勸以爲夫人也¶
孟獻子曰畜馬乗不察於雞豚伐冰之家不畜牛羊百乘¶
之家不畜聚歛之臣與其有聚歛之臣寧有盗臣此謂國¶
<pb:KR3k0012_SBCK_626-4a>¶
不以利爲利以義爲利也¶
孟子曰夏后氏五十而貢殷人七十而助周人百畝而徹¶
其實皆什一也徹者徹也助者藉也詩曰雨我公田遂及¶
我私唯助爲有公田由此觀之雖周亦助也¶
又曰尊賢使能則天下之士皆恱而願立於其朝矣市&KR1185;¶
而不征則天下之啇皆恱而願藏於其市矣(㕓市宅也古/無征衰丗征)¶
(之王制曰市[門@里]而先稅周禮曰國宅無征法而不/㕓者當以什一之法征其地耳不當征其㕓宅也)關譏而¶
不征則天下之旅皆恱而願出於其路矣(言關禁異服異語/耳不征稅也周禮)¶
(曰關市之賦司關門之征猶譏王制/不征謂文王以前文王亦不征也)耕者助而不稅則天¶
下之農皆恱而願耕於其野矣(助者井田什一助佐公家/治公田不横稅賦若履畒)¶
(之/類)廛無夫里之布則天下之人皆恱而願爲之氓矣(里居/也布)¶
(錢也夫一夫也周禮曰宅不毛者岀里布田不耕者有屋/粟凢人無職事者出夫家之征襄代縁是之重故孟子欲)¶
(反則寛夫去里布/則人皆樂之人)〇白圭問孟子曰吾欲二十而取一何如¶
<pb:KR3k0012_SBCK_626-4b>¶
孟子曰子之道貊道也萬室之國一人陶則可乎曰不可¶
器不足用也夫貊五糓不生唯黍生之無城郭宫室宗廟¶
祭祀之禮諸侯幣帛饔餼無百官有司故二十取一而足¶
也今居中國去人倫無君子如之何其可也¶
孫武曰夫帝王處四海之内居五千里之中焉能盡專其¶
利是以分建諸侯以其利而利之使食其土之毛實役其¶
人民之力故賦稅無轉徙之勞徭役無怨曠之歎矣¶
新序曰楚人有獻魚楚王者曰獲魚食之不盡賣之不售¶
棄之又惜故來獻之左右曰鄙哉辭也楚王曰子不知魚¶
意其以此諭寡人也於是乃遣使恤鰥寡而存孤獨岀倉¶
粟發幣而賑不足罷去後宫不御者出人以鰥夫楚民欣¶
欣大恱隣國歸之¶
荀恱論曰昔文帝十三年六月詔除人田租且古者十一¶
<pb:KR3k0012_SBCK_626-5a>¶
而稅以爲天下之中正今漢人田或百一而稅可謂鮮矣¶
然豪冨強人占田踰多其賦太半官収百一之稅而人輸¶
豪家太半之賦官家之惠優於三代豪強之暴酷於亡秦¶
是以惠不下通而威福分於豪人也今不正其本而務除¶
租稅適足以資冨強也¶
魚豢魏略曰漢陽嘉三年踈勒國王貢西海青石帶舟至¶
皇甫謐帝王丗紀曰西王母慕舜徳來獻白環及玦并貢¶
益地圖¶
西京雜記曰𥘉脩上林苑群臣逺方各貢合枝李者楊乎¶
楊孚異物志曰橘爲樹白華而赤實皮旣馨香裏又善味¶
交阯有橘官一人秩三百石歳主貢御橘¶
雜望氣經曰黄白氣潤澤入翼四海有侯王來獻者天子¶
賜四海之國入&KR0942;諸侯王者有獻車者岀&KR0942;天子用車爲¶
<pb:KR3k0012_SBCK_626-5b>¶
幣賜諸侯王¶
魏文帝與王朗書曰孫權重遣使稱臣奉貢明珠百篚黄¶
金千鎰馴象二頭或牝或牡擾禽鸚鵡其他珎玩盈舟溢¶
航千類萬品¶
太平御覽卷第六百二十六¶
