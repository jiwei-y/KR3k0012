# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:55.667915
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 910
#+PROPERTY: FILE SB11n0727-910太平御覽-卷之九百一十.
<pb:KR3k0012_SBCK_910-1a>¶
太平御覽卷第九百十¶
　獸部二十二¶
　　猨　猴　猱　玃　果然¶
　　　　猨¶
說文曰猨善猨&KR2184;屬也(&KR2184;扶/沸切)¶
山海經曰堂庭之山其上多白猨¶
淮南子曰五九四十五五主音音主猨猨故五月而生¶
列子曰老韭爲莧老羭爲猿¶
莊子曰夫不見騰猨乎其得柟(音/南)梓䂊章覽蔓枝而巳¶
其間及得柘枳构之間危行仄視勢不便未足騁其能也¶
又曰人木處則煗慄恂懼猿猱然乎哉¶
又曰今取猨狙(且余/切)而衣周公之服彼必齕囓梚裂盡去¶
而後慊觀古今之異猶狙之異乎周公也¶
<pb:KR3k0012_SBCK_910-1b>¶
又曰猿徧(音/編)狙以爲雌(司馬彪曰扁狙似猿而狗/頭食弥猴好與雄狙接)¶
淮南子曰虎豹之文來射(以虎豹有文章/使人射取之)猨豽(女滑/切)之捷¶
來乍(豹㣪属乍暫疾以其/㨗故使人疾擊之)¶
又曰楚王亡其猨於林木爲之殘宋王亡其珠於池中魚¶
爲之殫¶
又曰置猨檻中則與豚同非不巧捷也無所肆其能也¶
呉越春秋曰趙王問范蠡手戰之術范蠡荅曰臣聞趙有¶
處女國人稱之願王請問之手戰之道也於是王乃請女¶
女將北見王道逢老人自稱袁公袁公問女曰聞子善爲¶
劒願得一觀之處女曰妾不敢有所隱也惟公所試公即¶
挽林抄之竹似桔橰末折墮地女接取其末袁公操其夲¶
而㓨處女應節入之三入女因舉杖擊之袁公則飛上樹¶
化爲白猨¶
<pb:KR3k0012_SBCK_910-2a>¶
吕氏春秋曰荆王有白猨三射之則摶樹而熈使飬由基¶
射之始調弓矯矢未發猨擁木而號¶
漢書曰李廣猨臂善射¶
春秋繁露曰猨似猴大而黒長前臂所以壽者好引其氣¶
也¶
抱朴子曰玉䇿記稱猨夀五百歲則變而爲玃(居縳/切)千歲¶
則變爲老人¶
又曰周穆王南征一軍盡化君子爲猨爲鵠小人於千仞¶
爲沙爲泥¶
張載論曰白猨玄豹藏於櫺檻何以知其接垂條於千仞¶
孝子傳曰猨&KR2184;屬也或黄或黑通胂(音/申)輕勦(子小/切)善縁妙¶
吟雌爲人所得終不徒生¶
華陽國志曰鄧芝見猨抱子在樹上引弩射之中猿母其¶
<pb:KR3k0012_SBCK_910-2b>¶
子爲拔箭以葉塞瘡芝乃歎息投弩水中¶
冝都山川記曰峽中猿鳴至清山谷傳其響冷泠不絶行¶
者歌之曰巴東三峽猨鳴悲猨鳴三聲淚沾衣¶
荆州圗經曰冝都夷道縣西山頂上有古墓名曰女王冢¶
不詳其人林則女貞戰則白猨¶
范汪荆州記曰夷陵縣陜口山非日夜半不見日月多猿¶
鳴至清逺¶
山海經圗讃曰白猿肆巧由基撫弓數如循環其妙無窮¶
　　　　　猴¶
漢書曰韓生勸項羽都關中羽曰吾聞冨貴不還故郷如¶
衣錦夜行乃燒宮室都彭城韓生曰人言楚人沐猴而冠¶
果然¶
又曰張信少府檀長卿爲沐猴與狗鬪蓋寛饒奏免之(張晏/日沐)¶
<pb:KR3k0012_SBCK_910-3a>¶
(猴猕/猴也)¶
王隱晉書曰護軍張邵母病淳于筮之使西出市弥猴繫¶
母臂令傍人抱之拍猴恒使作聲三日三夜放去猴出門¶
即爲犬所殺母於此漸差〇郭頒魏晉丗語曰司馬宣王¶
辟州泰爲新城太守尚書鍾毓謂泰曰君釋褐登宰府乞¶
児乗小車一何駛泰曰君名公之子少有文彩故守吏職¶
猕猴乘土牛一何遲衆賔恱服¶
莊子曰呉王浮于江登于狙(且余/切)之山衆狙見之恂然弃¶
而走有一狙焉委虵玃搔見巧乎王王射之敏給搏矢(矢/徃)¶
(雖速而狙/猶能將也)王命相者趨射之狙死王頋謂其友顔不疑曰¶
狙之伐巧恃其便以傲子以至此¶
列子曰宋有狙公者飬之成群誑狙曰與若茅朝三而暮¶
四衆狙皆怒曰朝四而暮三衆狙皆喜¶
<pb:KR3k0012_SBCK_910-3b>¶
韓子曰燕王微巧術人請以棘刺之端爲母猴母猴成巧¶
人曰人主欲觀之必半歲不入宫不飲酒食肉雨霽日出¶
視之晏隂之間而棘刺之母猴乃可見也燕王恩飬之不¶
能觀也¶
譙子法訓曰人之所以貴者以其禮節也人而無禮者猕¶
猴乎雖人象而蟲質也¶
淮南子曰楚有烹猴者而紿(徒亥/切)其邦人邦人以爲狗羮¶
而甘之後聞其猴也據地而吐之盡冩其所食此未爲知¶
味者也¶
抱朴子曰余友人騰永叔嘗養一大猕猴鏁着床間後忽¶
齧殺人永叔使合鏁埋之後百許日有見鬼者徃見猕猴¶
走上永叔承塵上不悟見鬼驚指之猕猴何以𬒳傷流血¶
永叔曰始乃知皆有鬼也¶
<pb:KR3k0012_SBCK_910-4a>¶
又曰山中由曰稱人君者猴也猴壽八百歲¶
王充論衡曰鹿之角足以觸大猴之手足以摶鼠然而鹿¶
制於大猴服於䑕氣不利也¶
神仙傳曰有人種黍山中正患猕猴食之聞介象有道聊¶
從之乞辟猴之法象曰無他法也汝明日徃黍所望見群¶
猴便大喚語之云巳白介君教莫復侵食黍此人明日視¶
黍遇群猴適欲下樹承象語猕猴各自還山遂絶跡¶
𫐠異記曰南康營氏伍考之伐舡材忽見太杜樹上有一¶
猴懷孕考之便登木逐猴騰赴如飛樹旣孤逈下又有人¶
猴知不脫因以左手抱樹枝右手撫腹考之禽得遥擺地¶
殺之割其腹有一子形狀垂産尓夜夢見一人稱神以殺¶
猴責讓之後考之病經旬𥘉如狂因漸化爲虎毛鬢爪牙悉¶
生音聲亦變遂逸走入山永失蹤跡¶
<pb:KR3k0012_SBCK_910-4b>¶
周景式孝子傳曰余嘗至綏安縣逢徒逐猴猴母負子沒¶
水水雖深而清乃以㦸㓨之自恊以下中斷脊尚連抄着¶
舡中子隨其傍以手捫子而死¶
陸機與弟雲書曰監徒武庫建始殿諸房中見有兩足猴¶
真恠物也¶
異物志曰南方人以猕猴頭爲鮓¶
袁淑排諧集常山王九命文曰及至圗身失所羈束人間¶
馴纓服制惟意所牽登㨕而遨抱梁而眠拾摭遺餘恣口¶
所便¶
後漢王延壽王孫賦曰原夫天地之造化實神偉之屈竒¶
道玄微以宻妙信無𥘉而弗爲王孫狡獸形陋觀而醜儀¶
顔狀類乎老公軀體似乎小児眼睚(五皆/切)&KR4209;(五構/切)以&KR3637;(音/血)¶
視職(音/戢)睫(側夾/切)以䀗(乎恱/切)睳䆕(烏决/切)髙匡而曲頞䁵(音/儇)¶
<pb:KR3k0012_SBCK_910-5a>¶
(可/切)歴而隳離鼻&KR2737;(許解/切)齁(許侯/切)以䶋(音/吸)&KR2435;(許夾/切)耳聿役¶
以䁤(音/䁤)知口嗛(呼忝/切)呥(音/冉)以䶨(則咸/切)齺(音/鄒)脣(蚩渉/切)㗩(而/躡)¶
(切)以&KR2863;(疋里/切)齒崖崖以齡(音)爵任(音/荏)&KR3598;(音/染)而囁(入葉/切)兒儲¶
粮食於兩頰稍委輸於胃脾腃兎蹲而狗　聲歴鹿而啒¶
咿或嗝嗝(苦革/切)而&KR2203;&KR2203;(音/的)嗅(火歴/切)若啼姿僣傔(呼店/切)而¶
㹅贛(音/貢)豁盱䦧以頊　生深山之茂林處嶃巖之嶔﨑性¶
猗&KR1536;之㺕(音/煩)疾熊峯出而横施¶
　　　　　猱¶
說文曰猱貪獸也一曰母猴似人¶
毛詩草木蟲魚䟽曰猱猕猴也楚人謂之沐猴老者爲獑¶
猢駿捷也其鳴噭噭而悲¶
詩曰無教猱升木毛萇注曰猱猨屬也¶
爾雅曰猱蝯善縁孫炎注曰猱母猴也¶
<pb:KR3k0012_SBCK_910-5b>¶
江乗地記曰攝山有山猱赤足¶
　　　　　玃(居縛/切)¶
說文曰玃母猴也¶
爾雅曰玃父善頋(郭璞日似猴而大倉黒/也能玃持人好顧盻)¶
抱朴子曰猕猴及猿八百歲化爲玃¶
古今注曰猴五百歲化爲玃¶
吕氏春秋曰肉之美者玃猱之炙¶
又曰聞言不可不察數傳白爲黒故狗似玃玃似母猴母¶
猴似人人與狗則逺矣以¶
毛詩草木蟲魚䟽曰猱猕猴也楚人謂之木玃老者爲玃¶
大而黒長前辟玃之白腰者爲獑猢¶
博物志曰蜀中南髙山上有物似猕猴長七尺能行揵走¶
名曰猴玃一名馬化或曰猳玃同行道婦人有好者輙盗¶
<pb:KR3k0012_SBCK_910-6a>¶
之以去人不得知行者毎經過其旁皆以其長繩相引然¶
故不兔此能別男女氣臭故取女不取男取玄而爲家室¶
其無子者終身不得還十年之後形類之意亦迷惑不復¶
思歸有子者輒拘送還其家産子皆如人有不食飬者母¶
輒死故無敢不飬也及長與人不異皆以揚爲姓故今蜀¶
中西界多謂揚率皆猳玃馬化之子孫時時有玃瓜者¶
　　　　　果然¶
山海經曰果然獸似猕猴以名自呼聲蒼黒群行老者在¶
前少者在後得果食輙與老者似有義焉交趾諸山有之¶
獠人射之以其毛爲裘蓐甚温煖¶
蜀地志曰涪陵南界搸險中有果然獸形如狗子頭似虎¶
其尾柔滑白黒色皮可爲裘輕煖可珎¶
南中八郡志曰交趾有果然白面黒身毛采班䦨¶
<pb:KR3k0012_SBCK_910-6b>¶
呉録地理志曰九真咠浦縣有獸名果然猨狖類也色青¶
赤有文居樹上北郡及日南皆有之〇南方草物狀曰果¶
然獸生在山林上民人以毒箭射之剥取皮皮文青赤白¶
色縫相連作蓆出九真日南郡○南州異物志曰交州以¶
南有果然獸以名自呼身如猨大面通有白色其體不過¶
三尺而尾長四尺餘反尾度身過其頭視其鼻仍見兩孔¶
仰向其毛長柔細滑澤色以白爲質黒文視如蒼頭鴨¶
脇邊班文集十餘皮可得一蓐繁文麗好細厚温煖¶
魏鐘毓果然賦曰果然似猴象猨黒頰青身肉非嘉肴¶
唯皮爲珎¶
太平御覽卷第九百一十¶
