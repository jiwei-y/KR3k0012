# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:01.861749
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 56
#+PROPERTY: FILE SB11n0727-056太平御覽-卷之五十六.
<pb:KR3k0012_SBCK_056-1a>¶
太平御覽卷第五十六¶
　地部二十一¶
　　陸　京　阿　峴¶
　　隴　堆　墟　培塿¶
　　　　　陸¶
釋名曰髙平曰陸陸漉也川流漉而去也¶
&KR0003;文曰陸髙平地也¶
周易曰鴻漸于陸夫征不復婦孕不育㓙利禦寇(王弼曰/陸髙之)¶
(頂也進而之陸與四/相得不能復反者也)¶
又曰莧陸夬夬中行無咎¶
易坤靈圖曰聖人受命瑞應先於河瑞應之至聖人殺龍¶
龍不可殺皆感氣也君子得衆人之助瑞應先見於陸瑞¶
應之至君子殺虵虵不如龍陸不如河¶
<pb:KR3k0012_SBCK_056-1b>¶
焦贑易林曰山没丘浮陸爲水魚燕雀無巢民無室廬¶
又曰鳬池水廉髙陸爲海江河橫流魚鱉成市¶
尚書曰&KR0106;衛旣從大陸旣作(孔安國曰二水巳治從其故/道大陸之地巳可耕作也)¶
毛詩曰考盤在陸碩人之軸¶
又曰鴻飛遵陸公歸不復於女信宿(毛萇曰陸非/鴻所冝處也)¶
周禮曰作車以行陸作舟以行水此皆聖人之作¶
樂動聲儀曰土肥饒原陸隘狹斯生奢侈之俗也¶
漢書曰禹陸行載車¶
又曰秦地有鄠杜竹林號曰陸海¶
又曰鄒陽奏書呉王曰髙皇帝水攻則章邯以亡其城陸¶
擊則荆王以失其地¶
魏名臣奏曰執金吾龐延秦其山居林澤有火耕畬種而¶
平地平陸雖有往古耒耜區種之法就其収者&KR0244;可䟽食¶
<pb:KR3k0012_SBCK_056-2a>¶
不足實食也¶
&KR0028;令内傳曰&KR0028;令尹喜生時其家堂陸地自生蓮華光色¶
鮮盛¶
文子曰却走馬以糞車&KR0100;不接於逺方之外是謂坐馳陸¶
汎¶
老子曰蓋聞善攝生者(河上公曰/攝養也)陸行不遇兕虎(自然逺/避害不)¶
(干/也)入軍不&KR0013;甲兵¶
莊子曰泉涸魚相與處陸相煦以濕相濡以洙不&KR0002;相忘¶
于江湖¶
王充論衡曰夫知古不知今謂之陸沉然則儒生所謂陸¶
沉者也¶
應劭風俗通曰荆鱉令死亡隨水上荆人求之不得也鱉¶
令至岷山下邑起見蜀望帝使鱉令鑿巠山然後蜀得陸¶
<pb:KR3k0012_SBCK_056-2b>¶
處望帝自以德不如以國禪與鱉令爲蜀王號曰開明傳¶
傳子曰堯遭洪水而貴陸湯大旱而重水¶
又曰陸田命懸於天人力雖脩苟水旱不時則一年之功¶
棄矣¶
六韜曰天下之人陸沉於殷乆矣¶
傳咸扇賦曰水不䇿&KR0185;陸不乗舟世無爲而爼豆設時有¶
虞而干戈脩¶
夏侯湛春可樂曰春可樂&KR0006;樂崇陸之可娱登夷岡以逈¶
眺&KR0006;超矯駕乎山嵎¶
又秋可哀曰秋可哀&KR0006;哀南畒之菜荒旣採蕭於大陸&KR0006;¶
又刈蘭乎崇岡¶
又梁田賦曰嬉于夷寕之廣陸歩于大野之長京察田疇¶
之疆畔&KR0006;&KR0026;遊雉之逸形¶
<pb:KR3k0012_SBCK_056-3a>¶
　　　　　京¶
&KR0003;文曰京人所爲絶髙丘也¶
毛詩曰升彼墟矣以望楚矣望楚與堂景山與京(毛萇曰/京髙丘)¶
(也)¶
又曰曽孫之稼如茨如梁曽孫之&KR0067;如玹如京¶
又曰依其在京侵自阮疆陟彼髙岡無矢我陵¶
爾雅曰丘之髙絶者曰京¶
張揖廣雅曰四起曰京¶
應劭風俗通曰京謂非人力所能成天地性自然也京師¶
義亦取此¶
　　　　　阿¶
&KR0003;文曰大陵曰阿一曰阿曲阜也¶
毛詩曰無矢我陵我陵我阿無飲我泉我泉我池(鄭&KR0007;曰/文王侵)¶
<pb:KR3k0012_SBCK_056-3b>¶
(阮國阮之兵無敢當其陵及/阿又無敢飲於泉及池者也)¶
又曰有卷者阿飃風自南(毛萇曰惡人&KR0013;化而消/猶飃風之入曲阿也)愷悌君¶
子來游來歌以矢其音¶
又曰誰謂爾無羊三百維群誰謂爾無牛九十其犉或降¶
于阿或飲于池¶
又曰陟彼中阿言採其䖟¶
又曰考盤在阿碩人之薖¶
又曰菁菁者莪在彼中阿¶
又曰綿蠻黃鳥止于丘阿¶
張揖廣雅曰曲陵曰阿¶
史記曰黃帝披山通道而邑于&KR0240;鹿之阿¶
帝王丗紀曰&KR0214;尤氏強與榆岡爭王於涿鹿之阿¶
穆天子傳曰天子西征升于九阿(郭璞曰今新安/縣十里九坂也)¶
<pb:KR3k0012_SBCK_056-4a>¶
嵆康聖賢髙士傳讃曰許由養神宅于箕阿德眞體全擇¶
日登遐¶
樂資春秋後傳曰阿旁宫未成成更欲擇令名名之作宫¶
阿旁故天下謂之阿旁宫¶
漢武内傳曰西王母命侍女&KR0084;云仰上升絳庭下遊日窟¶
阿頋盻八落外逺指九空遐¶
董覽呉地志曰曲阿秦時名雲陽太史云東南有天子氣¶
在雲陽之間故鑿北岡令曲而阿因名曲阿¶
桓寛鹽鐵論曰晉有河華九阿而奪於六卿齊有㤗山巨¶
海而脅於田常¶
孫楚王驃&KR0016;誄曰逍遥芒阿闔門下帷研精六藝採頥鈎¶
微¶
湛方生詩曰發鞌踞平陸秣馬青山阿濁酒炙枯魚鼎食¶
<pb:KR3k0012_SBCK_056-4b>¶
何必過¶
&KR0061;宏採菊詩曰息足廻阿圎坐長林披榛即澗藉草依隂¶
酈炎詩曰靈芝生河洲動揺困洪波秋蘭榮河晚嚴霜瘁¶
其柯哀哉二芳草不殖太山阿¶
摰虞遷宅誥曰惟大始三年九月上旬渉自洛川周于原¶
阿乃卜昌水東黃水西背山靣隰惟此良¶
陸機逸民賦曰相荒土而卜居&KR0006;度山阿而考室¶
又緩齊歌行曰遨仙聚靈族髙讌曽城阿長風萬里舉&KR0159;¶
雲欝嵯峨¶
　　　　　峴¶
從征記曰青峴沙峴一名小峴木多櫨杏¶
續述征記曰莵頭峴雖無峭嶮然連林脩坂數十里中行¶
者固亦宻勿矣¶
<pb:KR3k0012_SBCK_056-5a>¶
伏琛齊地記曰萊蕪谷有銅冶峴古鑄銅處朱虚城西有¶
山峴逺而峻今名半車峴¶
白淵之齊道記曰黃丘北十里有鸑鷟峴下帶長澗東北¶
流經牛山山去此水八十餘里今號曰牛頭水是齊景公¶
所登而歎處¶
劉楨京口記曰去城九里有白在峴¶
江乗地記曰城東四十五里竹里山王途所經途甚傾嶮¶
行者號爲飜車峴也¶
武昌記曰城東南有金牛崗崗西有石鼔峴上有三石鼔¶
鼔鳴天必雨¶
　　　　　隴¶
方言曰秦晉之間冢謂之隴¶
&KR0003;文曰隴天水天坂也¶
<pb:KR3k0012_SBCK_056-5b>¶
廣志曰泳沙在玉門&KR0028;外東西數百里有三断名曰三隴¶
也¶
三秦記曰隴西開其坂九廽不知髙幾里欲上者七日乃¶
越髙處可容百餘家下處數十萬户上有清水四注俗&KR0084;¶
曰隴頭流水鳴聲幽咽遥望秦川心肝断絶去長安千里¶
望秦川如帶又&KR0028;中人上隴者還望故郷悲思而歌則有¶
絶死者¶
秦州記曰隴西郡東一百六十里得隴山南北亘接不知¶
逺近東西廣百八十里其髙處可三四里登此嶺東望秦¶
川四五百里極目茫然墟宇桒梓與雲霞一色東人西役¶
升此而頋瞻者無不悲思其上懸巖吐霤於嶺中淵停名¶
曰萬石淵溢流散下皆注於渭故北人升此而歌¶
始興記曰盧水合武水甚險名曰新隴有太守周昕廟即¶
<pb:KR3k0012_SBCK_056-6a>¶
始開此隴者行者放雞散米以祈福而忌着濕衣入廟¶
　　　　　堆¶
爾雅郭璞注曰江東呼地髙堆者爲敦¶
&KR0003;文曰阜小阜也¶
又曰巴蜀山岸脅之堆傍欲落者曰坁坁崩聲聞數百里¶
漢書曰楊雄上書曰往者圖西域豈爲康居烏孫踰白堆¶
而寇西邊哉乃以制匈奴也(堆形如&KR0095;龍無頭/尾髙者二三丈)¶
水經注曰緱氏山仙者昇焉言王子晉控鶴斯阜靈王望¶
而不得近舉手謝而去其處得遺屣焉俗謂爲父堆¶
又曰凾&KR0028;直北隔河有層阜巍然獨秀&KR0012;峙河陽世謂之¶
風陵戴延之所謂風埏者也¶
又曰瞿堆南絶壁峭峙&KR0012;嶮雲髙望之形&KR0002;覆唾壷髙二¶
十餘里羊腸蟠道三十六廻開山圖謂之仇夷所謂積石¶
<pb:KR3k0012_SBCK_056-6b>¶
嵯峨嶔岑隱阿者也上有平田百頃煑&KR0095;成塩因以百頃¶
爲號山上豊水泉所謂清泉湧沸潤氣上流者也漢武帝¶
元狩六年開以爲武都郡天地大澤在西故以都爲目矣¶
長安圖曰髙望堆在延興門南八里¶
潘岳西征賦曰慿髙望之陽隈¶
梁州記曰南鄭城泝漢上五十里水邊有漢武堆漢武嘗¶
遊此以爲鈎臺後人覩其崇基謂之漢武堆¶
述異記曰當陽縣南有龍川鳯川云漢帝時八龍五鳯常¶
遊於此亦呼爲五鳯堆¶
安定圖經曰振履堆者故老云夸父逐日振履於此故名¶
之¶
　　　　　墟¶
&KR0003;文曰墟大丘也崐崘謂之㠊¶
<pb:KR3k0012_SBCK_056-7a>¶
史記曰成王伐管蔡以殷餘人封康叔爲衛君居故啇墟¶
漢書曰元城郭東有五鹿之墟即沙麓之地也¶
越絶書曰千里墟者闔廬以鑄干將劒處¶
又曰呉門外鷄坡墟故呉王所畜鷄處也¶
新序曰齊&KR0074;公出見遺墟問諸野人野人曰是&KR0593;之墟公¶
曰&KR0593;氏何爲亡對曰善不能行惡不能去所以爲墟矣¶
風俗通曰謹案尚書舜生姚墟¶
又曰姚墟在濟隂城陽縣帝顓頊之墟閼伯之墟是也¶
　　　　　培塿¶
&KR0003;文曰附婁小&KR0095;山也¶
左傳曰培塿無松栢¶
方言曰冢秦晉之間謂之培塿¶
墨子曰培塿之沉則生松栢民衣焉食焉家焉死焉地終¶
<pb:KR3k0012_SBCK_056-7b>¶
不責德故以爲仁¶
風俗通曰培塿者即阜之&KR0011;也今齊魯之間田中小髙者¶
名之爲培塿矣¶
太平御覽卷第五十六¶
