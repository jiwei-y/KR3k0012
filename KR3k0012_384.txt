# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:19.088261
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 384
#+PROPERTY: FILE SB11n0727-384太平御覽-卷之三百八十四.
<pb:KR3k0012_SBCK_384-1a>¶
太平御覽卷第三百八十四¶
　　人事部二十五¶
　　　　㓜智上¶
說文曰㓜小也¶
釋名曰兒始能行曰孺子懦弱也十五曰童故禮有陽童¶
牛羊之無角者曰童山無草木亦曰童言末巾冠似之¶
左傳僖下曰楚子將圍宋使子文治兵於聧終朝而畢不¶
戮一人子玉復治兵於蔿終日而畢鞭七人貫三人耳國¶
老皆賀子文飲之酒蔿賈尚㓜後至不賀子文問之對曰¶
不知所賀子之傳政於子玉曰以靖國也靖諸内而敗諸¶
外所獲幾何子玉之敗子之舉也舉以敗國將何賀焉且¶
子玉剛而無禮不可以治民過三百乗其不能以入矣苟¶
入而賀何後之有¶
<pb:KR3k0012_SBCK_384-1b>¶
又曰秦師過周北門左右免胄而下超乗玉孫滿尚㓜觀¶
之曰秦師輕而無禮必敗輕則寡謀無禮則脫(脫易/也)入險¶
而脫又不能謀能無敗乎¶
又成公下曰晉變書中行偃使程滑殺厲公使荀罌士魴¶
逆周子于京師而立之(悼公/周公)生十四年矣大夫逆于清原¶
周子曰孤始願不及此雖及此豈非天乎抑人之求君使¶
出令也立而不從將安用君二三子用我今日否亦今日¶
恭而從之神之所福也(傳言少而有才/所以能自固)對曰羣臣之願也¶
敢不唯命是聽¶
戰國䇿曰文侯疾故使張唐相燕弗肯行少庶子甘羅請¶
行之文侯叱甘羅羅曰夫項橐七歲爲孔子師今臣年十二¶
君其試焉奚遽言叱乃見張卿說而行之¶
又曰王孫賈年十五事閔王其母曰汝朝出而晚還則吾¶
<pb:KR3k0012_SBCK_384-2a>¶
倚門而望汝暮出不還則吾倚廬而望汝汝事王王出走¶
不知其處汝尚歸王孫賈乃入市中曰淖齒亂齊殺王欲¶
與我誅者袒右市人從者四百人與之誅淖齒¶
史記曰項羽擊陳留外黄不下數日巳降項王令男子年¶
十五以上詣城東欲抗之外黄令舎人兒年十三徃說項¶
王曰彭越強刼外黄外黄恐故且降待大王大王至又皆¶
坑之百姓豈有所歸心從此以東梁地十餘城皆恐莫肯¶
下矣項王然其言乃赦外黄當坑者¶
漢書曰賈誼洛陽人年十八以能誦詩書稱於郡中河南¶
守吴公聞其秀才召置門下甚愛之乃言賈誼年少頗通¶
諸家之書文帝召以爲博士¶
又曰翟方進汝南上蔡人年十三失父給事太守府爲小¶
吏號遟鈍不及事數爲掾史所辱方進自傷乃詣京師受¶
<pb:KR3k0012_SBCK_384-2b>¶
經學¶
後漢書曰任延字長孫南陽宛人也年十二爲諸生學於¶
長安明詩昜春秋顯名太學學中號爲任聖童¶
續漢書曰黄琬字子琰江夏人少失父母而辨惠祖父瓊¶
𥘉爲魏郡太守建和元年正月日蝕京師不見梁太后詔¶
問所蝕多少琬年七歳在傍曰何不言日蝕之餘如月之¶
𥘉瓊大驚即以其言應詔後深竒愛之時司空盛元疾瓊¶
遣琬候問㑹江夏上蠻賊事到府元發書視畢微戯琬曰¶
江夏大邦而蠻多士少琬舉手對曰蠻夷猾夏責在司¶
空○又曰應奉字丗叔聦明自爲童兒及長凢所經歴莫¶
不暗記讀書五行並下¶
又曰樂恢字伯竒京兆長陵人父爲縣吏得罪令收將殺¶
之恢時年十一常于府寺門晝夜號泣令聞之即解出父¶
<pb:KR3k0012_SBCK_384-3a>¶
又曰陳蕃字仲舉汝南平輿人年十五常閑處一室而庭¶
宇蕪穢父友同郡薛勤來候之謂蕃曰孺子何不洒掃以¶
待賔客蕃曰丈夫處丗當除天下安事一室乎勤知其有¶
清丗志¶
東觀漢記曰馬援字客卿㓜而𡵨嶷年六歳能應接諸公¶
專對賔客嘗有死罪亡命者來過客卿逃匿不令人知外¶
若訥而沉敏兄甚竒之以爲將相器故以客卿字焉¶
又曰班固字孟堅年九歲能屬文誦詩賦及長遂博貫載¶
籍九流百家之言無不窮究學無常師不爲章句大義而¶
巳性寛和容衆不以才能髙人諸儒以此慕之¶
又曰丁鴻年十三從桓榮受歐陽尚書三年而明章句善¶
論難爲都講遂篤志精銳布衣荷檐不逺千里¶
又曰張堪字君遊年六歲受業長安治梁丘易才羙而髙¶
<pb:KR3k0012_SBCK_384-3b>¶
京師號曰聖童¶
又曰鄧禹字仲華南陽新野人年十三能誦詩受業長安¶
時上亦遊學京師禹年雖㓜而見上知非常人遂相親附¶
及漢兵起即䇿杖北渡追及上於鄴¶
又曰承宫琅瑘姑蘇人少孤年八歲爲人牧猪郷里徐子¶
盛明春秋經授諸生數百人宫過其廬下見諸生講誦好¶
因弃其猪而聽經猪主恠其不還來索見宫欲笞之門下¶
生共禁止因留精舎門下樵薪¶
又曰魯恭父建武𥘉爲甘陵太守卒官時年十二弟平年¶
七歲晝夜號踊不絶聲郡中&KR0608;贈無所受歸服喪禮過成¶
人¶
又曰吴祐字季英陳留長垣人父恢爲南海太守祐年十¶
二恢欲殺青簡以冩經書祐諌曰今大人踰越五嶺逺在¶
<pb:KR3k0012_SBCK_384-4a>¶
海濵其俗舊多珎恠此書若成則載之兼兩昔馬援以薏¶
苡興謗其陽以衣囊邀名嫌疑之間誠先賢所愼也恢乃¶
止撫其首曰呉氏丗不乏季子矣¶
又曰和熹鄧后年五歲太夫人爲斷髮夫人年耆目冥并¶
中后額雖痛忍而不言左右恠問之后言曰難傷老人意¶
故忍之¶
又曰黄香字文強江夏安陸人年九歲失母思慕憔悴殆¶
不免喪郷人稱其至孝年十二博覽傳記京師號曰日下¶
無雙江夏黄香¶
英雄記曰曹純字子和年十四喪父業富於財僮使人僕¶
以百數純綱紀督御之不失其理好樂學問敬愛學士學¶
士多歸焉由是爲逺近所稱年十六爲黄門郎¶
漢雜事曰陳寔字仲弓漢末太史家瞻星有德星見當有¶
<pb:KR3k0012_SBCK_384-4b>¶
英才賢德同遊者書下諸郡縣問頴川郡上事其日有陳¶
太丘父子四人俱共㑹社小兒季方御大兒元方從拘孫¶
子長文此是也¶
魏氏春秋曰袁氏之敗也孔融與太祖書曰武王伐紂以¶
妲巳賜周公太祖後見問之對曰以今度之想其當尓融¶
𬒳収二子年八歲時方弈棊端坐不起左右曰而父見執¶
不起何也二子曰安有巢毀而卵不破者乎¶
魏志曰鍾㑹字士季頴川長社人太傳繇小子也少敏惠¶
夙成中護軍蔣濟著論曰觀其眸子足以知人㑹年五歲¶
繇遣見濟濟甚異之曰非常人¶
又曰賈逵字梁道河東襄陵人自爲童戯弄常設部伍祖¶
父習異之曰汝大必爲將帥口授兵法數萬言¶
又曰楊俊同郡王象少孤時爲人僕隸年十七八見使牧¶
<pb:KR3k0012_SBCK_384-5a>¶
羊而私讀書固獲捶楚俊羙其才質即贖象着家娉娶立¶
屋然後與別¶
又曰劉廙字恭嗣南陽安衆人年七歲戯講堂上頴川司¶
馬德操撫其頭曰孺子孺子黄中通理寧自知不¶
又曰司馬㓪字伯逹河内温縣人年九歲人有稱其父字¶
者㓪曰慢人者不敬其親客謝之十二試爲童子郎¶
又曰王粲爲中郎蔡邕見而竒之時邕顯著貴重朝廷常¶
車騎填巷賔客盈坐聞粲在門倒屣迎之及至年旣㓜弱¶
容狀短小一㘴盡驚邕曰此王公孫也有異才吾不如也¶
吾家書籍文章盡當與之¶
又曰陳羣字長文頴川許昌人祖父寔父紀叔父諶皆有¶
盛名羣爲児時寔常竒之謂宗人父老曰此児必興吾宗¶
又曰常林字伯槐河内温人年七歲父黨造門問林曰伯¶
<pb:KR3k0012_SBCK_384-5b>¶
先在不汝何不拜林曰對子字父何拜之有於是咸共嘉¶
之¶
又曰曹休字文烈太祖族子年十餘歳見太祖太祖謂左¶
右曰此吾家千里駒也使與文帝同止見待如子常從征¶
討使領虎豹騎¶
又曰夏侯惇字元讓沛國譙人年四歳求師就學人有辱¶
其師者惇殺之由是以烈氣聞¶
呉書曰虞翻少好學有才氣年十二客有候其兄者不過¶
翻翻追與書曰僕聞琥珀不授腐草礠石不授曲針過而¶
不存不亦宣乎客得書異之¶
又曰沈友字子正呉郡人年十一華歆行風俗見而異之¶
因呼沈郎可登車語乎友逡廵却曰先生衘命將以禆𥙷¶
先王之教齊風俗也而輕脫威儀猶負薪救火無乃更崇¶
<pb:KR3k0012_SBCK_384-6a>¶
其熾乎歆慙曰自桓靈來未有幼童若此者¶
又曰陸績年六歲於九江見袁術術出橘與績績懷三枚¶
去拜辤墮地術曰陸郎作賔客而懷橘乎績跪荅曰欲歸¶
遺母術大竒之¶
蜀志曰諸葛亮子瞻字思逺亮與兄瑾書曰瞻今巳八歲¶
聦惠可愛嫌其早成不爲重器耳¶
晉書曰王戎㓜而潁悟神彩秀徹視日不眩裴楷見而目¶
之曰戎眼爛爛如巖下電年六七歲於宣武埸觀戯猛獸¶
在檻中虓闞震地衆皆奔走戎獨立不動神色自若魏明¶
帝於閤上見而竒之¶
又曰王澄字平子生而警悟雖未能言見人舉動便識其¶
意衍妻郭性貪鄙欲令婢路上擔糞澄年十四諌郭以爲¶
不可¶
<pb:KR3k0012_SBCK_384-6b>¶
又曰中宗太子紹㓜而聦哲年數歲嘗置中宗膝上㑹長¶
安使來中宗因問曰汝謂日與長安孰逺對曰日逺中宗問¶
其故荅曰不聞人從日邊來然可知耳中宗異之明日㑹¶
羣臣又問之對曰日近中宗失色曰何異昨日之言對曰¶
舉目見日不見長安由是益竒之¶
又曰王舒字允之揔角時嘗從從伯敦敦與錢鳯謀逆而¶
允之時飲酒帳中卧悉聞其言慮敦疑之便於卧處吐涕¶
狼藉敦果疑遣看之見吐唾以爲醉¶
又曰謝尚字仁祖豫章太守鯤之子幼有至性八歲風神¶
夙悟鯤嘗携之送客或曰此児一座之顔回也尚應聲曰¶
座無尼父焉識顔回賔客莫不歎異年十歲遭父憂丹陽¶
尹温嶠吊之尚號哭極哀旣而収涕吿訴舉止有異常童¶
嶠甚竒之¶
<pb:KR3k0012_SBCK_384-7a>¶
又曰韓康伯早孤家貧年數歲母爲作𥜗子令康伯捉熨¶
母謂曰且着尋爲汝作袴伯曰巳足不復煩母問其故荅¶
曰如火在熨斗中而柄亦熱今旣着𥜗皆當暖也母異之¶
王隱晉書曰王儉字元衡内史下邳陳邵擅名徐州邵聞¶
儉年十四善属文請作祝文邵謂郡客曰此生爲文有可¶
觀採命爲督郵主簿邵迁給事儉毎爲定表¶
晉中興書曰謝安字安石年四歲桓彛見而歎曰此児風¶
神秀徹後當不减王東海揔角神識深敏氣宇條暢丞相¶
王導知之由是著名¶
又曰范宣陳留人年十歲能誦詩書甞以刀傷手捧手改¶
容人問痛耶荅曰受全之體而致毁傷不可處耳少好學¶
手不釋卷博覧衆書善三禮¶
又曰戴逵字安道譙國人少博學好談論善屬文能鼓琴¶
<pb:KR3k0012_SBCK_384-7b>¶
工書畫其餘巧藝靡不畢綜揔角時以雞卵汁溲白瓦屑¶
作鄭玄碑又爲文手自刻字文旣綺藻器亦妙絶時人莫¶
不驚歎知其深敏¶
宋書曰劉秀之字道寳少孤貧有志操十許歲時與諸兒¶
戯於前渚忽有大虵來勢甚猛無不顛怖驚呼秀之猶不¶
動衆並異焉¶
又曰王僧逹㓜聦敏弘爲州縣僧逹六七歲遇有通訟者¶
竊覧其辤謂爲有理及入訟者亦進弘意其小留左右僧¶
逹爲申理闇誦不失一句¶
又曰徐湛之㓜與弟淳之共車行牛奔車左右人馳來赴¶
之湛之先令取弟衆咸歎其㓜而有識¶
又曰蔡興宗字興宗㓜爲父廊所重謂有巳風與親故書¶
曰小児四歲神氣似可不入非類室不與小人遊故以興¶
<pb:KR3k0012_SBCK_384-8a>¶
宗爲之名興宗爲之字¶
齊書曰王慈字伯寳琅耶臨沂人司空僧䖍子也八歲外¶
祖宋江夏王義恭施寳物恣聽所取慈唯取素琴石硯義¶
恭善之¶
又曰傳昭六歲而孤哀毁如成人爲外祖所養十歳於朱¶
雀航賣暦曰雍州刺史袁顔見而竒之顗甞來昭所昭讀書¶
自若神色不改顗歎曰此兒神情不凢必成佳器¶
又曰頋恊從祖右光禄大夫張永甞携内外孫姪逰武丘¶
山恊年數歲永撫之曰兒欲何戯恊曰兒正欲枕石漱流¶
永歎息曰頋氏興於此子及長好學以精力稱¶
又曰頋歡年六七歲父使驅田中雀遂作黄雀賦而歸雀¶
食稻過半父怒將撻之見賦乃止¶
梁史曰沈璞字道真童孺神意閑審武帝召見竒璞應對¶
<pb:KR3k0012_SBCK_384-8b>¶
曰謂林子曰此非常兒也𥘉除南平王左常侍¶
陳書曰王元䂓八歲而孤兄弟三人隨母依舅氏徃臨海¶
郡時年十二郡土豪劉瑱者資財巨萬欲妻以女母以其¶
兄弟㓜弱欲結強援元䂓泣謂曰姻不失親古人所重豈¶
得苟安異壤輙婚非類母感其言而止¶
崔鴻十六國春秋前凉録曰辛攀字懷逺年七歲隨父爽¶
在京師北地程曉爽之親友目攀而笑曰犁牛騂犢孺子¶
之謂攀曰戯及人親非雅訓也暁及衆賔大竒異之¶
又後趙録曰徐光字季武頓丘人父聦以牛醫爲業光㓜¶
好學有文才年十三嘉平中王陽攻頓丘掠之令主抹馬¶
光但書柱爲詩賦而不親馬事陽怒撻之啼呼終夜不止¶
左右以白陽陽召光付紙筆光立爲頌陽竒之¶
又夏録曰吐谷渾拾寅者䖍國之弟也年數歲猶大啼笑¶
<pb:KR3k0012_SBCK_384-9a>¶
母氏念憂其不惠父樹洛于曰此兒吾家驪肩馴駒伯樂¶
尚不能目之而况庸人哉終成吾門户者必在此子年六¶
七歲而器識不恒或謂之神童¶
後魏書曰裴駿字神駒河東聞喜人㓜而聦惠親表異之¶
稱爲神駒因以爲字駿從弟子安祖少而聦惠年八九歲¶
就師講誦詩至鹿鳴篇語兄云鹿雖禽獸得食相呼而况¶
人也自此之後未甞獨食¶
又曰任城王澄之子順字子和年九歲師事樂安陳豐𥘉¶
書王羲之小學篇數千言晝夜誦旬有五日一皆通利豐¶
竒之白澄曰豐十五從師迄于白首耳目所經未見此江¶
夏黄童不得無雙也澄笑曰藍田生玉何容不尓¶
三國典略曰趙隱字彦深年五歳母傳便孀居傳謂之曰¶
家貧兒小何以能濟隱泣而言曰若天矜児大當仰報年¶
<pb:KR3k0012_SBCK_384-9b>¶
十歲司徒崔光竒之謂賔客曰古人云觀眸子足以知之¶
此兒必當逺至¶
太平御覽卷第三百八十四¶
