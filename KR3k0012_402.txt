# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:20.143912
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 402
#+PROPERTY: FILE SB11n0727-402太平御覽-卷之四百二.
<pb:KR3k0012_SBCK_402-1a>¶
太平御覽卷第四百二¶
　人事部四十三¶
　　　　　叙賢¶
周禮地官曰以賢制爵則民慎徳¶
禮大學曰君子賢其賢而親其親¶
詩&KR0112;離曰丘中有麻思賢也莊王不明賢人放逐國人思¶
之而作是詩也丘中有麻彼留子嗟(留大夫氏子嗟字也/丘中麻麦子嗟所治)¶
(箋云子嗟放逐於/朝去治卑賤之識)¶
又曰白駒大夫刺宣王也(刺其下能/留賢者也)皎皎白駒食我&KR0163;苗¶
縶之維之以永今朝(宣王之末不能用賢者有秉白駒而/去箋云願去者乗其白駒來者食我)¶
(場中之苗縶/絆之欲留也)¶
書大禹謨曰野無遺賢萬&KR0022;咸寧¶
又曰任賢勿貳去邪勿疑¶
<pb:KR3k0012_SBCK_402-1b>¶
又說命曰爵罔及惡徳惟其賢¶
又曰惟后非賢不乂惟賢非后不食¶
又武成曰建官惟賢莅事惟能¶
又旅&KR0729;曰所寳惟賢則邇人安¶
易曰坤地卦天地變化草木蕃天地閉賢人隱¶
又大畜曰不家食&KR0123;養賢也¶
又頥曰天地養萬物聖人飬賢以及萬民¶
又繫辭曰可乆則賢人之德可大則賢人之業¶
論語里仁曰君子見賢思齊焉見不賢者而内自省也(齊/等)¶
(也省察也察/己得無然也)¶
又雍也曰賢哉回也一簞食一瓢飲在陋巷人不堪其憂¶
囬也不改其樂賢哉回也(簞笥也貧者人之所憂而/顔志道有所樂故深賢之)¶
又述而曰冉有曰伯夷叔齊何人也子曰古之賢人也¶
<pb:KR3k0012_SBCK_402-2a>¶
又衛靈公曰臧文仲其竊位者歟知柳下惠之賢而不與¶
立(柳下惠魯士師展禽也/其邑名柳下謚曰惠也)¶
又子張曰叔孫武孫毀仲尼子貢曰仲尼不可毀也他人¶
之賢者丘陵也猶可踰也仲尼日月也無得而踰焉¶
春秋䌓露曰氣之清者爲神人之精者爲賢治身以練神¶
爲寳治國以積賢爲道¶
大戴禮曰帝入西學上賢而貴徳¶
樂動聲儀曰召公賢者也明不能與聖人分職常戰慄恐¶
懼故舎於樹下而聽斷焉勞身苦體然後乃與聖人齊¶
是周南無美而召南有之¶
韓詩外傳曰魏文侯問狐卷子曰父賢足恃乎對曰不足¶
子賢足恃乎對曰不足兄賢足恃乎對曰不足弟賢足恃¶
乎對曰不足臣賢足恃乎對曰不足文侯勃然作色而怒曰¶
<pb:KR3k0012_SBCK_402-2b>¶
寡人問此五者於子子一以爲不足者何也對曰父賢不¶
過堯而丹朱放子賢不過舜而瞽瞍拘兄賢不過周公而¶
管叔誅臣賢不若湯武而桀紂伐君欲治從身始人何恃¶
國語曰智宣子將以瑶爲後(宣子荀寅瑤宣/子之子智伯也)智果曰不如¶
霄也(智果荀氏之族也/霄宣子庶子也)宣子曰霄也佷(佷戾不/從人也)對曰霄之¶
佷在面瑶之佷在心心佷敗國面佷不害瑶之賢於人者¶
有五其不逮者一美鬢長大則賢(𩯭髪/𩯭也)射御足力則賢𠆸¶
藝必給則賢巧文辯惠則賢強毅果敢則賢&KR0002;是而甚不¶
仁以其五賢陵人而以不仁行之其誰能待之&KR0002;果立瑶¶
也智宗必㓕弗聽智果别族于太史爲輔氏(太史掌/氏姓也)及智¶
氏之亡也唯輔果在¶
又曰臼季使舎於兾野(臼季胥臣/兾野晉地)見兾缺耨其妻饁之相¶
敬如賔(耨耘田也野饋/日饁字音曄)從而問之兾芮之子也與之歸旣¶
<pb:KR3k0012_SBCK_402-3a>¶
復命進之曰臣得賢敢以告文公曰子何以知其賢對曰¶
臣見其賢不忘敬也公使爲下軍大夫¶
史記曰燕昭王於破燕之後即位卑身厚幣以招賢者謂¶
郭隗曰齊因孤之國亂襲破燕孤極知燕小力少不足以¶
報然得賢士與共國以雪先王之耻孤之願也先生視可¶
者得身事之郭隗曰王必欲致士必從隗始况賢於隗者¶
豈逺千里哉於是昭王爲隗改築宫而師事之¶
又曰伯禽就封於魯周公戒伯禽曰我文王之子武王之¶
弟成王之叔父我於天下亦不賤矣然我一沐三握髮一¶
飯三起以侍士猶恐失天下之賢人子之魯慎無以國驕¶
人¶
又曰楚昭王聘夫子夫子徃焉路岀東蔡大夫謀曰夫子¶
賢者所刺譏皆中諸侯之病&KR0002;用於楚則陳蔡危矣遂使¶
<pb:KR3k0012_SBCK_402-3b>¶
兵拒之孔子不得行¶
家語曰孔子謂宓子賤曰子治單父衆恱何施而得之對¶
曰此地民有賢於不齊者不齊事之事而禀度焉皆教不¶
齊以治道孔子歎曰昔堯舜聽天下務求賢以自輔夫賢¶
人百福之宗神明之主也惜乎不齊之所治小也¶
又曰子夏問於孔子曰顔回之爲人奚若子曰回之信賢¶
於丘曰子貢之爲人奚若子曰賜之敏賢於丘曰子路之爲¶
人奚若子曰由之勇賢於丘曰子張之爲人奚&KR0002;子曰師¶
之莊賢於丘子夏避席而問曰然則四子耆何爲事先生¶
子曰居吾語汝夫回能信而不能反(反謂反信也君子言/不必信唯義所在也)¶
賜能敏而不能詘(詘人唯辯敏亦/冝有折屈時也)由能勇而不能怯師能¶
莊而不能同(言人雖務莊亦/當有和同時也)兼四子者之有以易吾吾弗¶
與也此其所以事吾而不及也¶
<pb:KR3k0012_SBCK_402-4a>¶
又曰孔子讀史至楚復陳(夏徵舒殺其君楚莊王討之取/陳而有之申叔時諌莊王莊王)¶
(從之乃復/陳國也)喟然曰賢哉楚莊王輕千乗之國而重一言之¶
信非申叔時之忠弗能建其義非莊王之賢弗能受其訓¶
又曰所謂賢者徳不踰閑(閑/法)行中䂓繩¶
又曰哀公問於孔子曰當今之君孰者最賢孔子對曰亡¶
未之見㧕有衛靈公乎公曰吾聞其閨門之内無別而子¶
次之賢何也孔子對曰臣論其朝廷行事不論其私家之¶
際也公曰其事何也孔子曰靈公之弟曰公子渠牟其智¶
足以治千乗其信足以守之靈公愛而任之又有士曰王¶
林者見賢必進之而退與分其禄是以衛國無遊放之才¶
靈公知而尊之又有士曰慶足者國有大事則必起而治¶
之國無事則退容賢(言其所以退欲/以容賢於朝)靈公恱而敬之又有¶
大夫史鰌以道去衛靈公郊舎三日琴瑟不御必待史鰌¶
<pb:KR3k0012_SBCK_402-4b>¶
之入而後敢入臣以此取之難次之賢不亦可乎¶
孔叢子曰魯人有公儀潜者厲節行道恬於榮利不事諸¶
侯子思之與友穆公因子思欲以爲相謂子思曰公儀子¶
必輔寡人寡人三分魯之一子思對曰如君之言則公儀¶
愈所不至也若飢渇待賢納用其言儀雖&KR0188;食飲水亦願¶
在下風今徒以髙官厚禄釣餌君子無信人之意公儀子¶
則終身不躡乎君之庭矣且臣不任爲君操竿不釣以傷¶
守節之士也¶
又曰子思自齊反衛君館而問曰先生魯國之士不以衛¶
&KR0310;小猶歩玉趾而慰存之願有賜於寡人子思曰覊旅¶
於此而辱君之威尊亟臨蓽門其榮多矣欲報君以財¶
弊則君府藏巳盈而伋又貧欲報君以善言恐未合君心¶
而徒言不聽也願有報君者唯逹賢耳君曰固寡人所¶
<pb:KR3k0012_SBCK_402-5a>¶
願也¶
任子曰夫賢人者至徳以爲己心行道以爲巳任處則不¶
求私名仕則不求私寵不爲其身不阿其君積禮義於朝¶
播仁風於民使天下之人翼翼焉向戴其君之尊欣欣焉¶
歌舞其君之徳¶
文子曰山有猛獸林木爲之不斬野有螫蟲葵藿爲之不¶
採國有賢臣折衝千里¶
列子曰牛缺者上地之大儒也至邯鄲遇盗於耦沙之中¶
盡取其衣裝車牛歩而去視之欣然無憂苦之色盗追而問¶
其故曰君子不以所飬害其所養盗曰嘻賢矣旣而相謂¶
曰彼之賢往見趙君使以我爲事必困我乃相與追而殺¶
之¶
孫卿子曰古之賢人賤爲布衣貧爲匹夫然而非禮不進¶
<pb:KR3k0012_SBCK_402-5b>¶
非義不受¶
莊子曰以財分人謂之賢¶
尹文子曰尹文子見齊宣王王歎國寡賢尹文子曰使國¶
悉賢孰處王下王曰國悉不肖可乎尹文子曰國悉不肖¶
孰理王朝王曰賢與不肖皆無可乎尹文子曰不然有不肖¶
故王尊於上臣卑於下進賢退不肖所以有上下也〇王孫¶
子曰趙簡子獵於晉山之陽撫轡而歎董安于曰敢問何¶
歎子曰吾有食榖之馬數千多力之士數百欲以獵獸也¶
吾恐隣國養賢以獵吾也¶
文子曰虎豹之駒未成而有食牛之氣鴻鵠之翼未合而¶
有四海之心賢者之生亦然也¶
又曰國之所以不治者三不知用賢此其一也或求賢不¶
能得此其二也雖得弗能盡此其三也¶
<pb:KR3k0012_SBCK_402-6a>¶
申子曰千里有賢者是比肩而立¶
韓子曰晉平公問叔向曰吾群臣孰賢對曰趙武賢武之¶
立如不勝衣言如不岀口然其所舉士者數十人皆令得¶
其意而公家甚頼之况武子之生也不利其家死不託其¶
孤臣敢以爲賢¶
孟子曰國君進賢如不得巳將使卑踰尊踈踰戚可不慎¶
歟左右皆曰賢未可也諸大夫皆曰賢未可也國人皆曰¶
賢然後察之見賢焉然後用之¶
吕氏春秋曰伊尹出空桑之中長而賢湯聞伊尹使人請¶
之有侁氏有侁氏不可伊尹亦欲歸湯湯於是請取妻於¶
有侁氏有侁氏喜使伊尹爲媵送女故賢主之求有道之¶
士無不以也有道之士求賢主無不行也相得然後樂不¶
謀而親不約而信相為殫智竭力犯危行苦志懽樂之此¶
<pb:KR3k0012_SBCK_402-6b>¶
功名所以大成也¶
又曰百里奚之未遇時亡虢而虜飯牛於𥘿鬻以五羊之¶
皮公孫枝得而恱之献諸繆公三日請屬事公曰賈之五¶
羊之皮而屬事無乃爲天下𥬇乎枝曰信賢而任之君之¶
明也議賢而下之臣之忠也君爲明君臣爲忠臣彼爲信¶
賢境内將服敵國且畏夫誰暇𥬇哉遂用之謀無不當舉¶
必有功號曰五羖大夫¶
又曰史台謂申向曰吾所患者不知賢申向曰人之患不¶
在乎不言用賢而在乎不誠用賢夫言用賢者口也&KR0077;賢¶
者行也言行相反而欲賢者用不肖者廢不亦難乎人主¶
誠用賢則境内賢者岀矣天下賢者至矣¶
又曰得十良馬不如得一伯樂得十良劒不如得一歐冶¶
得地千里不如得一賢人¶
<pb:KR3k0012_SBCK_402-7a>¶
又曰魏文侯過段干木之閭而軾其僕曰君胡爲軾曰此¶
非段干木之閭歟干木蓋賢者也吾安敢不軾¶
又曰趙簡子將襲衛使史墨行瞶之(瞶視也/音貴)期以一月六¶
月而反復簡子曰何其乆也對曰謀利而得害猶弗察也¶
蘧伯玉爲相史鰌佐焉孔子爲客子貢使令於君前甚聽¶
(君聽/其言)易曰渙其羣元&KR0123;渙者賢也羣者衆也元者&KR0123;之始¶
也渙其羣元&KR0123;者其佐多賢簡子案兵而不動¶
周書隂符曰凢治國有三常一曰君以舉賢爲常二曰官¶
以任賢爲常三曰士以敬賢爲常夫然雖百代可知也¶
京房易飛候曰何以知賢人隱師曰視四方有大雲五色¶
具而不雨下賢人隱也¶
易叅同契曰天道無適莫常傳與賢者¶
黃石公三略曰傷賢者殃及三世蔽賢者身當&KR0476;害逹¶
<pb:KR3k0012_SBCK_402-7b>¶
賢者福流子孫嫉賢者其名不令¶
陸賈新語曰聖人居髙處上則以仁義爲巢乗危履傾則¶
以聖賢爲杖¶
&KR0003;苑曰周公卜居曲阜命龜曰作邑于山之陽賢則茂昌¶
不賢則速亡¶
又曰夫朝無賢人猶鴻鵠之無羽翼是故絶江海者託於¶
舡致逺道者託於乗欲覇王者託於賢¶
又曰明君在上慎於擇士務於求賢設四佐以自輔有英¶
俊以治官¶
又曰伯禽與康叔封朝成王見周公三見而三笞康叔駭¶
色謂伯禽曰有啇子者賢人也與子往見之康叔與伯禽¶
見啇子曰吾二子者朝乎成王見周公三見而三笞其&KR0003;¶
何也啇子曰二子蓋相與觀南山之陽有木焉名曰橋二¶
<pb:KR3k0012_SBCK_402-8a>¶
子者往觀乎南山之陽見橋竦然實髙而仰反以告啇子¶
啇子曰仰者父道也啇子曰二子蓋相與觀乎南山之隂¶
有木焉名曰梓二子者往觀乎南山之隂見梓勃焉實而¶
俯反以告啇子啇子曰俯者子道也二子者明日見乎周¶
公入門而趍登堂而跪周公拂其首勞而食之曰安見君¶
子二子對曰見啇子周公曰君子哉啇子也¶
又曰孔子之郯遭程子於塗傾蓋而語終日有間顧謂子¶
路曰取束帛以贈先生子路不對有間又顧謂曰取束帛¶
以贈先生子路屑然對曰由聞之也士不中間而見女無¶
媒而嫁君子不行也孔子曰詩不云乎野有蔓草零露團¶
兮有美一人清陽婉兮邂逅相遇適我願兮今程子天下¶
之賢士於是不贈終身弗見也(中間謂/紹介也)¶
六韜曰文王舉賢若何太公曰案察實選才任能名實俱¶
<pb:KR3k0012_SBCK_402-8b>¶
得也¶
物理論曰在金石曰堅在草木曰緊在人曰賢千里一賢¶
謂之比肩故語曰黄金累千不如一賢¶
杜氏幽求曰周封千里而巳八州之地皆以禄賢¶
抱朴子曰桓文漢髙鼔群賢以爲六翮託豪傑以爲舟檝¶
𫝊子曰或問近世大賢君子&KR0002;荀令君之仁荀軍師之智¶
斯可謂近世大賢人士君子矣荀令君仁以立徳明以舉¶
賢行無謟瀆謀能應機孟軻稱五百年而有王者其間必¶
有命世者其荀令君乎¶
桓譚新論曰以賢代賢謂之順以不肖代不肖謂之亂¶
論衡曰賢聖之君察知侫臣若視爼上之脯指掌中之文¶
風俗通曰賢堅也堅中廉外¶
白虎通曰王者即位先封賢者憂民之急也故列土爲疆¶
<pb:KR3k0012_SBCK_402-9a>¶
非爲諸侯張官設府非爲卿大夫皆爲民也¶
越絶書曰子胥正而信范蠡智而明皆賢人也¶
潜夫論曰南面之大務莫急於知賢¶
異苑曰汝南陳仲躬與諸息姪就潁川荀季和父子于時¶
徳星爲之聚太史奏曰五百里内有賢人集¶
列女傳曰衛靈公與夫人夜坐聞車聲轔轔至闕而止過闕¶
復有聲公問曰知此爲誰夫人曰此必蘧伯玉也問何以¶
知之曰妾聞禮下公門式路馬所以廣敬也夫忠臣不爲¶
昭昭信節不爲&KR0115;&KR0115;墯行今伯玉衛國賢大夫也仁而有¶
智敬於事上此其人必不以闇昧廢禮是以知之公使視¶
之果伯玉也反戯之曰非也夫人進觴再拜賀之公曰子¶
何以賀曰始妾謂獨有伯玉今衛復有與之齊者是君有¶
二賢臣也國多賢臣則國之福也¶
<pb:KR3k0012_SBCK_402-9b>¶
西京雜記曰漢文帝爲太子立思賢菀以招賔客¶
周斐汝南先賢傳曰黃憲㓗静通理齊聖廣淵不矜名以¶
詭時不抗行以矯俗論者咸曰顔子復生乎漢之代矣¶
語林曰賢者國之紀人之望自古帝王皆以之安危故書¶
曰惟后非賢不乂惟賢非后不食昔者周公體大聖之德¶
而勤於吐握由是天下之士爭歸之向使周公驕而且𠫤¶
士亦當高翔逺去所至寡矣¶
王襃聖主得賢臣頌曰夫賢者國家之器用也君人者勤¶
於求賢而逸於得人故聖主必待賢臣而弘功業俊士亦¶
候明主以顯其德千載一㑹論&KR0003;無疑翼乎如鴻毛之遇¶
順風沛乎&KR0002;巨魚之縱大壑其意如此則胡禁不止&KR0154;令¶
不行¶
鍾子蒭蕘論曰賢者之處世猶金玉生於沙礫䂊章産乎¶
<pb:KR3k0012_SBCK_402-10a>¶
幽谷下不進之於上則無由而至矣¶
太平御覧卷第四百二¶
<pb:KR3k0012_SBCK_402-10b>¶
