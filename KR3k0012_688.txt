# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:38.612670
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 688
#+PROPERTY: FILE SB11n0727-688太平御覽-卷之六百八十八.
<pb:KR3k0012_SBCK_688-1a>¶
太平御覽卷第六百八十八¶
服章部五¶
　貂蟬　簮導　白筆　帢¶
　　幍　幓頭(&KR0414;&KR0066;䋲附)¶
　　　　　貂蟬¶
徐廣車服雜注曰蟬取清髙飲露而不食貂取紫蔚温潤¶
而光彩不彰灼¶
又曰武官皆惠文冠夲趙服也一名武弁大冠凢侍臣加¶
貂蟬愚謂北土寒凉本以貂皮煖附施於冠因遂變而成¶
飾也¶
應劭漢官儀曰侍中金蟬左貂金取堅剛不朽蟬居髙食¶
潔貂内勁悍而外温潤貂蟬不見傳記者因物論義予¶
覽戰國䇿乃知昔趙武靈王胡服也其後秦始皇破趙得¶
<pb:KR3k0012_SBCK_688-1b>¶
其冠以賜侍中髙祖滅秦亦復如之　末侍中皇權叅乗問¶
貂璫何法不知其&KR0003;復問地震云不爲災還宫左遷議郎¶
又曰中常侍秦官也漢興或用士人銀璫左貂丗祖以來¶
專用宦者石貂金璫¶
漢書曰燕　王旦郎中侍從着貂羽黄金附蟬¶
又曰劉向上封事曰今王氏一姓乗朱輪華轂者二十三¶
人皆青紫貂蟬充盈幄内¶
又曰王莽簒位更漢　黒貂爲黄貂又改漢正朔臘日太¶
后命其官屬黒貂至漢家正臘日獨與其左右相對飲酒¶
食&KR0079;¶
晉書曰趙王倫簒位同謀者咸超階越次不可勝紀至於¶
奴卒厮役亦加以爵位每朝㑹貂蟬盈坐故時喭曰貂不¶
足狗尾續¶
<pb:KR3k0012_SBCK_688-2a>¶
又曰劉聦破洛城將壞帝還平陽作赦書以六月十一日¶
破洛羣王十二束手軍門貂蟬羽葆以充王府¶
又曰阮孚字遥集爲安東府叅軍蓬髮飲酒不以王務嬰¶
心後拜散&KR0016;常侍性旣&KR0285;酒常以金貂換酒爲所司所彈¶
帝宥之¶
蕭子顯齊書曰侍中丗爲親近職魏晉選用稍増華重宋¶
文帝元嘉中王曇首殷景仁等並爲侍中情任親宻景仁¶
與帝接&KR0176;共語貂拂帝帝手抜貂置案上語畢復手挿之¶
又曰王儉以朝儀草創衣服制則未有定凖議曰漢¶
景六年梁王入朝中郎謁者金貂出入殿門左思魏¶
都賦云藹藹列侍金貂齊光此藩國侍臣有貂明¶
文¶
又曰張敬兒&KR0013;收敬兒脱冠貂投地曰用此物誤我¶
<pb:KR3k0012_SBCK_688-2b>¶
又曰武陵昭王曄武帝即位歷中書祠部尚書巫覡或言¶
曄有非常之相以此自&KR0018;武帝聞之故無寵未嘗處方岳¶
於御座曲宴醉伏地貂抄肉柈帝&KR0015;曰汙貂對曰陛下愛¶
其順毛而踈其骨肉帝不恱¶
又曰何戢爲侍中上欲轉戢領選問尚書令禇彦回以戢¶
資重欲加散&KR0016;常侍彦回曰宋時王球從侍中中書令單¶
作吏部尚書資與戢相似領選職方昔小輕不容頓加常¶
侍聖旨毎以蟬冕不冝過多臣與旣巳左珥若復加戢則¶
八座便有三蟬&KR0002;帖以驍游亦不爲少廼以戢爲吏部尚¶
書加驍&KR0016;將軍¶
又曰江淹累遷秘書&KR0101;侍中衛尉卿&KR0004;淹年十三時&KR0012;貧¶
嘗採薪以養母曽於樵所得貂蟬一具將鬻以供養其母¶
曰此故汝之休徴也汝才行&KR0002;此豈長賤耶可留待得侍中¶
<pb:KR3k0012_SBCK_688-3a>¶
著之至是果如母言¶
又曰周盤龍爲東平太守求解職見許還爲散&KR0016;常侍武¶
帝戯之卿著貂蟬何如兠鍪盤龍曰此貂蟬從兠鍪中生¶
耳¶
梁書朱异除中書郎時秋日始拜有飛蟬正集异武冠上¶
時咸謂蟬珥之兆後果如其言¶
又曰王䂓爲&KR0051;安王長史王立爲太子仍爲散&KR0016;常侍太¶
子中庶子侍東宮太子賜以所服貂蟬并降令書恱是舉¶
也¶
又曰陸雲　善弈棊常夜侍坐武帝冠觸燭火帝&KR0015;謂曰¶
燭燒卿貂帝將用爲侍中故以此戯之¶
後魏書曰神&KR0027;元年詔加女侍中貂蟬同外侍中之飾任¶
城王澄　上表諌曰髙祖世宗皆有女侍中官未見綴金¶
<pb:KR3k0012_SBCK_688-3b>¶
蟬於象珥極鼲貂於&KR0161;髮江南僞晉穆何后有女尚書而¶
加貂璫此乃衰亂之世妭妄之服請依常儀追還前詔帝¶
從之¶
鄴中記曰石虎征討所得婦女美色萬餘選爲女侍中着¶
貂璫直皇后¶
劉楨荅魏文帝牋曰貂鼲之尾挂侍臣之幘¶
潘岳興賦曰登春臺之熈熈珥金貂之熲熲¶
成公綏七唱曰金鐺煌煌貂珥峩峩也¶
孫楚㑹王侍中座上詩曰顯允君子時惟英邵玄貂左移¶
華蟬増曜¶
　　　　　　簮導¶
釋名曰簪連也所以簪冠於髮也導所以導掠鬢髮使入¶
巾幘之裏也或曰掠&KR0066;以事名之也¶
<pb:KR3k0012_SBCK_688-4a>¶
服䖍通俗文曰幘導曰簪¶
史記曰趙平原君使人於春申君趙使欲夸楚爲玳&KR0536;簪¶
春申君客三千餘人上客皆玳&KR0426;躡珠履趙使大慙也¶
又曰李斯上書曰宛珠之&KR0426;傳璣之珥¶
漢書曰上從館陶公主飲上曰頋謁主人公主乃下殿去¶
&KR0426;珥徒跣頓首謝自引董君董君隨主前伏殿下¶
又劉向列女傳曰周宣姜后齊女也宣王常晏起姜后脫¶
&KR0426;珥待罪於永巷也¶
又佞&KR0273;傳曰景帝没入鄧通家財一簪不得著身¶
燕書曰髙祖慕容廆晉安北將軍張華雅有人鑒鎮薊撫¶
御諸部髙祖童兒徃見華甚異之謂髙祖曰君後爲命世¶
之器匡難濟時者也脱所著幘簪以遺髙祖結慇懃而别¶
梁書曰羊侃家妓孫荆玉能反&KR0398;帖地衘得席上玉簪¶
<pb:KR3k0012_SBCK_688-4b>¶
後魏書曰胡太后&KR0273;闕口温水登鷄頭山自射象牙簪一¶
發中之¶
董巴漢輿服志曰太皇太后入朝服紺上皂下簪以瑇&KR0536;¶
爲樀長一尺端爲華勝上爲鳯凰爵以翡翠爲毛羽下有¶
白珠垂黄金鑷左右各一橫簪之以安幗結諸簪珥¶
又曰公卿列侯中二千石夫人紺繒幗黄金龍首銜白珠¶
魚湏長尺爲簪¶
江表傳曰魏文帝遣使於呉求通犀&KR0426;群臣曰貢有常典¶
魏所求非法冝勿與孫權曰彼在諒闇之中而所求&KR0002;此¶
寧可復與言禮皆備以付使¶
韓詩外傳曰孔子遊少原之野有婦人央澤而哭夫子恠¶
之使弟子問焉婦人對曰向看刈蓍薪而忘簪是以哀孔¶
子曰刈蓍而忘簪有何悲焉婦人曰非傷忘簪吾所悲者¶
<pb:KR3k0012_SBCK_688-5a>¶
不忘故也¶
淮南子曰楚將子發好&KR0458;道之士有善爲偷者徃見子發¶
子發禮之無幾何齊伐楚子發將師當之兵三却齊師逾¶
強於是善偷則夜出取幘明夕取枕明夕又取簪悉歸之¶
齊師大駭謀曰今夕不去楚軍恐取吾首還師而去之故¶
&KR0458;無細能無薄在人君用之也¶
鹽鐵論曰禹理水過門不入當此之時墮簪不顧¶
郭子横洞&KR0115;記曰帝好微行於長安城西夜見一玉螭遊¶
於路董謁曰昔桀媚末嬉於膝上以金簪貫玉螭腹爲戯¶
弄今螭腹有金穿痕安知非此耶¶
神仙傳曰左慈能分盃飲酒曹公聞試之慈抜簪以畫盃¶
即斷其間相去數寸¶
幽明録曰孫權時南方遣吏獻簪吏過宮亭湖廬山君廟¶
<pb:KR3k0012_SBCK_688-5b>¶
請福下教求簮吏叩頭曰&KR0426;獻天子必乞哀念神云臨入¶
石頭當相還吏遂去達石頭有三尺鯉魚跳入舡吏破腹¶
得之¶
呉均續齊諧記曰東海蔣潜嘗至不其縣於林野中見一死¶
人烏來食之輙見一小兒長三尺許來駈烏乃起去潛乃¶
徃看之見有犀導乃㧞取衆鳥争集無復駈者¶
夢書曰簪者爲身簪者巳之尊也夢着好簪身歡喜¶
班固與竇憲牋曰將軍哀憐賜以玉躬所喜駭玳&KR0536;&KR0426;絳¶
單衣以魯縞之質&KR0013;服鸞鳯之彩飾諸&KR0081;恢集詔荅恢曰¶
今送一犀導小物耳然是情發於中而&KR0009;乎物¶
班固與弟超書令遺仲叔瑇&KR0536;黒犀簪¶
西京雜記曰武帝過李夫人就取玉&KR0426;搔頭宫中爭効之¶
玉價倍貴¶
<pb:KR3k0012_SBCK_688-6a>¶
漢鐃歌有所思曲曰有所思乃在大海南何以爲問遺&KR0031;¶
珠玳&KR0536;&KR0426;¶
　　　　　白筆¶
魏略曰明帝時嘗大㑹殿中御史簪白筆側階而坐上問¶
左右此何官侍中辛毗對曰此謂御史舊簮筆以奏不法¶
今但備官耳¶
徐廣車服雜注曰古者貴賤皆執笏有事則書之常&KR0426;筆¶
今之白筆是其遺象¶
　　　　　帢(苦洽/切)¶
服䖍通俗文曰帛幘曰帢¶
王隱晉書曰陳舒議至尊臨温公夫人䘮議曰今白帢&KR0055;¶
衣當古弔服至尊臨弔謂&KR0055;衣而已¶
崔鴻十六國春秋西凉録曰燉煌父老令狐熾夢白頭公¶
<pb:KR3k0012_SBCK_688-6b>¶
衣帢謂熾曰南風動吹長木胡桐椎不中轂言訖忽然不¶
見李歆小字桐椎至期而亡¶
南史曰何胤夢見神女二十許人並衣帢行列在前俱拜¶
牀下覺又見之便命營㐫具旣而疾困不復&KR2716;¶
後魏書曰宋遊道與頓丘李㢡一面便善㢡曰我年位巳¶
髙㑹用弟爲佐史令弟北靣於我足矣遊道曰不能旣而¶
㢡爲河南尹辟遊道爲中正使者相屬以衣帢待之握手¶
歡謔謔¶
潘京别傳曰陳躭&KR0004;爲州主簿司空何次道帢偏岸謿躭¶
頓帢有所蔽也應聲報曰躭頓以蔽有明府岸以示無¶
冝都山川記曰塩水上有石室民駱都到室邊採&KR0097;見一¶
仙人裙衫白帢坐見都凝瞻不轉¶
傅子曰漢末魏太祖以天下㐫荒資財乏匱擬古皮弁裁¶
<pb:KR3k0012_SBCK_688-7a>¶
縑帛以爲帢合乎簡昜隨時之義以色别貴賤于今施行¶
可謂軍容非國容也¶
世&KR0003;曰陸雲好&KR0015;著帢暎水見影&KR0015;不能止¶
髙惠文婦與惠文書曰今奉緫帢拾枚¶
　　　　　幍¶
傳子云幍先未有岐荀文&KR0002;巾觸樹成&KR0302;時人慕之因而¶
弗改今通爲慶弔之服白紗爲之或單或裌&KR0004;婚冠送餞¶
亦服之¶
後魏書曰太和中文明太后崩齊遣其散&KR0016;常侍裴昭明¶
謝峻等弔欲以朝服行事主客不許昭明等執志不移孝¶
文勑尚書李冲選一與識者更與論執冲奏遣成淹昭明¶
言不聽朝服行禮議出何典淹言玄冠不弔童&KR1040;共聞昔¶
季孫將行請遭䘮之禮千載之下猶共稱之卿方謂議出何¶
<pb:KR3k0012_SBCK_688-7b>¶
典何其異哉昭明言唯賫袴褶不可以弔幸借衣幍以申¶
國命敕送衣幍給昭明等明旦引入皆令文武盡哀¶
後魏書裴植傳曰植母夏侯道遷姉也性甚剛峻於諸子¶
皆如嚴君長成後非衣幍不見小有罪過必束帶伏門經¶
五三日乃引見之督以嚴訓唯少子衍得以常服見之¶
　　　　　幓頭(取遥/反)¶
釋名曰幓鈔也鈔髮使上或謂之陌頭言其從横陌而前¶
也齊人謂之&KR0853;髮使上也¶
禮記玉藻曰士練帶率下辟(士以下皆禪不合而經/積如今作澡頭爲之)¶
東觀漢記曰建武中徴周黨黨著短布單衣榖皮幓頭待¶
見尚書欲令更服黨曰朝廷夲以是故徴之安可復更遂¶
以見自陳願守之所志上聽之¶
後漢書曰向栩河内朝歌人少爲書生性卓詭不倫&KR0106;讀老¶
<pb:KR3k0012_SBCK_688-8a>¶
子狀如學道又似狂生好&KR0013;髮着絳幓頭¶
呉越春秋曰勾踐與妻入臣呉王衣獨鼻幓頭夫人衣無¶
縁衣裳左開之&KR0237;以養馬¶
古詩曰羅敷好養蠶採桑城南隅少年見羅敷脫巾著綃¶
頭¶
繁欽定情詩曰何以結相於金薄&KR0030;幓頭¶
太平御覽卷第六百八十八¶
<pb:KR3k0012_SBCK_688-8b>¶
<pb:KR3k0012_SBCK_688-8b>¶
