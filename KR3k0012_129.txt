# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:05.585309
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 129
#+PROPERTY: FILE SB11n0727-129太平御覽-卷之一百二十九.
<pb:KR3k0012_SBCK_129-1a>¶
太平御覽卷第一百二十九¶
　偏霸部十三¶
　　　南齊蕭道成　蕭𧷤　蕭昭業¶
　　　　　蕭昭文　蕭鸞　蕭寳卷¶
　　　　　蕭寳融¶
　　　　　　蕭道成¶
蕭子顯齊書曰太祖髙皇帝諱道成字邵伯小字𨷖將漢¶
相何二十四丗孫也何孫侍中彪免官居東海蘭陵郡於¶
是爲蘭陵人太祖以元嘉四年丁卯&KR0010;生龍顙鍾聲鱗文¶
遍體儒士雷次宗立學雞籠山年十三受業治禮記及左¶
氏春秋襲爵晉興男江夏王大司馬參軍貟外侍郎直閣¶
中書舎人右軍將軍㝷陽王子房反加輔國將軍師衆東¶
討一日破十二壘轉冠軍將軍持節北討諸軍事鎭淮陰¶
<pb:KR3k0012_SBCK_129-1b>¶
徴還遷督徐兖二州軍事南兖州刺史明帝常嫌太祖非¶
人臣相民間流言云蕭道成當爲天子帝愈以爲疑遣鎭¶
軍將軍呉喜以三千人北使令喜留軍破釡自將銀壷酒¶
封賜太祖戎服出門迎即酌飲之喜還帝意乃悅七年徴¶
還京師部下勸勿就徴太祖曰諸卿闇於見事主上誅諸¶
弟太子稚弱作萬&KR0010;後計何𨵿他族唯應速發事緩必見¶
疑今骨肉相害自非靈長之運禍難將興方與卿等戮力¶
及還京拜散&KR0016;常侍太子右衛率時丗祖以功當别封贑¶
縣太祖以一門二封固辭不受詔許之加二百户明帝崩¶
遺詔爲右衛將軍領衛尉加兵五百人與尚書令𡊮粲護¶
軍禇淵領軍劉勔共掌機事加侍中江州刺史桂陽王休¶
範反出頓新亭以拒之加使持節平南將軍給鼓吹一部¶
治新亭城壘未畢賊前軍巳至太祖方解衣髙卧以安衆¶
<pb:KR3k0012_SBCK_129-2a>¶
心索白虎幡登西垣使寧朔將軍髙道慶羽林監陳顯達¶
貟外郎王敬則浮舸與賊水戰自新林至赤岸大破之賊平¶
振旅旋凱入百姓縁道聚觀曰全國者此公也遷散&KR0016;常侍¶
中領軍都督二兖徐青冀五州鎭東將軍南兖州刺史進¶
爵爲公増邑二千户與𡊮粲禇淵劉秉更日入直號爲四¶
貴四年加尚書左僕射威名旣重蒼梧王深相猜忌幾加¶
大禍陳太妃罵之曰蕭道成有功於國今&KR0002;害之後誰復¶
爲汝著力者乃止楊玉夫等殺蒼梧王迎立順帝太祖移¶
鎭東府進侍中司空録尚書事封竟陵郡公進太尉十二¶
州諸軍事自大明太始巳來相承奢侈百姓成俗太祖輔¶
政罷御省尚方諸飾玩至是又上表禁人間華僞雜物不¶
得以金銀爲薄馬乗具不得作金銀渡不得作織成繡裙¶
衣道路不得著錦履不得用紅色爲幡盖衣服不得剪¶
<pb:KR3k0012_SBCK_129-2b>¶
綵帛爲雜花不以七寳飾樂器不得以金銀爲花獸不得¶
輙鑄金銀爲像又進假黄龯都督中外諸軍事太傅領&KR0045;¶
州牧劒履上殿入朝不趨賛拜不名署左右長史司馬從¶
事中郎&KR0122;屬各四人大尉録尚書事南徐州如故三月進¶
相國揔百揆封十郡爲齊公備九錫之禮加璽紱逺遊冠¶
位在諸侯王上四月進爵爲王又命冕十有二旒建天子¶
旌旗出警入蹕樂舞八佾辛卯宋使兼太保淵兼太尉僧¶
䖍奉璽紱禪位建元元年四月甲午即位於南郊柴燎告¶
天昇壇受禪禮畢即建康宫大赦改昇明三年爲建元元¶
年封宋帝爲汝隂王五月汝隂王薨追謚爲宋順帝四年¶
三月庚申有疾召司徒禇淵左僕射王儉曰吾遘疾弥留至¶
于危篤公等奉太子如事吾當令太子敦睦親戚委任¶
賢才崇尚節儉弘宣簡惠則天下之理盡矣壬戍崩于臨光¶
<pb:KR3k0012_SBCK_129-3a>¶
殿年五十六謚曰太祖髙皇帝上少有大量愽渉經史善¶
屬文雖經綸夷險不廢素業後宫器物欄檻以銅爲飾者¶
改用䥫内殿施黄紗帳宫人著紫皮履欲以身率下移風¶
變俗毎曰使我治國十年當使金土同價四月庚寅葬武¶
進大安陵¶
　　　　　蕭頥¶
蕭子顯齊書曰丗祖武皇帝諱頥字宣逺太祖長子也小¶
諱龍兒生於建康淸溪宅其夜陳孝后劉昭后同夢龍據¶
屋上故以字上&KR0004;爲㝷陽國侍郎辟西曹書佐出爲贑令¶
尚書庫部桂陽王休範反上遣軍襲㝷陽事平除晉熈王¶
諮議遷司徒右長史黄門郎散&KR0016;常侍江州刺史徴拜侍¶
中領軍將軍給鼓吹一部又加持節都督京畿諸軍事僕¶
射中軍大將軍開府儀同三司進爵爲公給班劒二十人¶
<pb:KR3k0012_SBCK_129-3b>¶
齊國建爲丗子加侍中南豫州刺史給油絡車羽葆鼔吹¶
以石頭爲丗子宫置二率坊有服章一如東宫進爲太子¶
及太祖即位爲皇太子太祖崩上即位乙丑稱先帝遺詔¶
以司徒禇淵録尚書左僕射王儉爲尚書令丙申立皇太¶
妃王氏永明元年正月辛亥南郊大赦改元四年正月辛¶
亥藉田禮畢甲寅幸閱武堂營酒小㑹十一年正月皇太¶
子長懋薨甲午立太孫昭業爲皇太孫七月上不豫徙居¶
迎昌殿始登階而屋鳴咤甚惡之戊寅大漸詔曰始終大¶
期聖賢不免吾行年六十亦復何恨但皇業艱難萬機事¶
重不能無遺慮耳太孫進德日茂社禝有&KR0009;子良善相毗¶
輔思弘治道百辟庶條各奉爾職謹事大孫勿有懈怠知¶
復何言又詔曰我識滅之後身著夏衣𦘕天　衣純烏犀¶
導路器服悉不得用寳物及織成常所服身刀長短二口¶
<pb:KR3k0012_SBCK_129-4a>¶
鐵環者隨我入梓宫靈上勿以牲牢爲𥙊𥙊唯設䴵茶飲¶
乾飯酒脯而巳喪禮每存省約不須煩民百官六時入臨¶
又顯陽殿玉像諸佛及供飬具如别牒可盡心禮拜供飬自¶
今公私皆不得出家爲道及起立塔寺以宅爲精舎並嚴斷¶
之唯年六十必有道心者聽朝賢選序巳有别詔是日崩¶
年五十四九月丙寅葬景安陵帝剛毅有斷爲治緫大體¶
以冨國爲先頗不喜遊宴彫綺之事言常恨之未能頓遣¶
詔凡諸遊煩宜從休息自今逺近薦獻務存節儉珠玉玩¶
好傷工尤重嚴加禁絶¶
　　　　蕭昭業¶
蕭子顯齊書曰鬱林王昭業字元尚小名法身文惠太子¶
長子也丗祖即位封南郡王文惠太子薨立爲皇太孫即¶
位追尊文恵太子爲丗宗文皇帝隆昌元年正月大赦改¶
<pb:KR3k0012_SBCK_129-4b>¶
元加太傅竟陵王子良殊禮閏月丁夘以鎭軍大將軍西¶
昌侯鸞即本號開府儀同三司七月癸巳太后令嗣主特¶
鍾沵氣爰表弱齡自入纂鴻業長惡滋甚居喪無一日之哀¶
衰絰爲忻宴之服昏酣長夜萬機斯壅社稷危殆有過綴旒¶
鎭軍居正體道家國是賴伊霍之舉實&KR0009;淵謨便可依舊典¶
以禮廢黜中軍新安王體自文皇叡哲天秀冝入嗣洪業永寜¶
四海外即以禮奉迎昭業少羙容止好𨽻書丗祖敕皇孫手¶
書不得妄出以貴重之進對音吐甚有令譽王侯五日一¶
問訊丗祖帝獨呼昭業至幄座别加撫問呼爲法身重愛¶
甚文惠太子崩昭業毎臨&KR0152;輙號咷不自勝俄爾還内歡¶
𥬇極樂在丗祖喪泣竟入後宫常列故伎二部入閣迎奏¶
爲南郡王時文恵太子禁其起居節其用度昭業謂豫章¶
王妃&KR0067;氏曰阿婆佛法言有福德生帝王家今日見作天¶
<pb:KR3k0012_SBCK_129-5a>¶
子便是大罪左右主師動見拘執不如作市邊屠沽冨兒¶
百倍矣及即位極意賞賜動百數十萬毎見錢曰昔時思¶
汝一箇不得今用汝未朞年之間所岀諸庫儲錢數億垂¶
盡開主衣庫與不逞群小又給閹人竪子各數人隨其所¶
欲恣意輦取諸寳器以相剖擊破碎之以爲𥬇樂好鬬鷄¶
密買雞至數千價丗祖御物甘草杖宫人寸斷用之毀丗¶
祖招婉殿以封賜閹人徐龍駒爲齋龍駒尤親幸爲後閤¶
舎人曰夜在宫房内昭業與文帝幸&KR0078;霍氏淫通龍駒勸¶
長留内聲言度霍氏爲尼以餘人代之皇后亦淫亂齋閤¶
通夜洞開内外淆雜無復分别壬辰使蕭鸞等率兵自尚¶
書入雲龍門戎服加朱衣於上帝在壽昌殿聞外有變使¶
閇内殿諸閹人登興光樓望報云見一人戎服從數百人¶
在西鍾下須&KR0119;蕭鸞領兵先入帝走向愛&KR0078;徐氏房拔劒¶
<pb:KR3k0012_SBCK_129-5b>¶
自刺不中以帛&KR0414;出殺之餘黨亦見誅卒時年二十二葬¶
以王禮¶
　　　　蕭昭文¶
蕭子顯齊書曰海陵恭王昭文字季尚文惠太子第二子¶
也封臨汝公鬱林王即位改封新安王及鬱林王廢尚書¶
令西昌侯鸞奉帝纂統延興元年七月丁酉即位以尚¶
書令鎭軍大將軍西昌侯鸞録尚書事揚州刺史封宣¶
城郡公十月進爲太𫝊揚州牧如殊禮進爵爲王輔政帝起¶
居皆諮而後行思食蒸魚菜太官令以無録公命不與辛¶
亥皇太后令曰嗣主㓜冲庶政多昧早膺尫疾弗克負荷¶
太𫝊宣城公宜入承寳命式寧宗祏帝可降封海陵王十¶
一月稱王有疾數遣御師占視乃殞之時年十五謚曰恭¶
王¶
<pb:KR3k0012_SBCK_129-6a>¶
　　　　　蕭鸞¶
蕭子顯齊書曰髙宗明皇帝諱鸞字景栖始安貞王道生¶
子也少孤太祖撫育恩過諸子宋丗爲安&KR0123;令有嚴能之¶
名遷寧朔將軍淮南宣城二郡太守太祖踐祚遷侍中封¶
西昌侯建武元年持節冠軍將軍郢州刺史丗祖即位轉¶
度支尚書侍中領驍&KR0016;將軍王子侯舊乗&KR0414;帷車髙宗獨¶
乗下帷儀從如素士遷中領軍左衛將軍豫州刺史尚書¶
左僕射領右衛將軍武帝遺詔爲侍中尚書令加鎭軍中書¶
監開府儀同三司海陵即位爲使持節都督楊南徐三州¶
諸軍事揚州刺史鎭東城給五千人録尚書假黄龯中外¶
都督加殊禮進爵爲王太后令廢海陵王以上入纂大位¶
羣臣三請乃受命建武元年十月癸亥即皇帝位大赦改¶
元戊子立皇太子寳卷賜天下爲父後者爵一級二年十¶
<pb:KR3k0012_SBCK_129-6b>¶
月丁卯詔曰&KR0100;丗去奢事殷哲后訓物以儉理鏡前書朕¶
思所以遷淳改俗反古移民可罷東田毀興光樓并敕水¶
衡量省御乗永太元年四月甲寅改元大赦五月以太子¶
中庶子梁王爲雍州刺史已酉崩于正福殿年四十七帝¶
明審有吏才持法無所借大存儉約罷丗祖所起新林苑¶
以地還百姓廢文帝所起太子東田賣之永明中輿輦舟¶
乗剔去金銀還主衣庫太官進食有裹蒸帝白可四片破¶
之餘充晚食丗祖掖庭中宫殿服御一無所改¶
　　　　　蕭寳卷¶
蕭子顯書曰東昏侯諱寳卷字智藏髙宗第二子建武元¶
年立爲皇太子髙宗崩太子即位永元元年正月大赦改¶
元辛卯祀南郊詔二品清官以上應食禄者有二親或祖¶
父母年登七十並給見錢二千貫二年八月甲申夜宫内¶
<pb:KR3k0012_SBCK_129-7a>¶
失火十二月雍州刺史梁王起義兵於襄陽三年正月丙¶
申合朔事畢與宫人於閱武堂元㑹皇后正位帝戎服臨¶
視三月南康王寳融即皇帝位於江陵以太子左率李居¶
士揔督西討諸軍事屯新亭九月義軍至南州輔國將軍¶
申曹軍二萬人於姑熟奔歸丙辰李居士與義軍戰于新¶
亭敗績十月冀青二州刺史桓和入衛屯東宫已邜以衆¶
降光禄大夫張瓌先守石頭弃城奔還於是閇宫城自守¶
李居士以新亭降軍築長圍守宫城十二月王珍國侍中¶
張謏等帥兵入殿廢帝帝在東宫便好弄不喜書學及即¶
位性重澁少言不與朝士接唯親信閹人日夜於後堂戯¶
馬五更方卧至晡乃起漸出遊走屏逐居民從萬春門遊¶
東宫以東至於郊外數十百里皆空家静室巷陌懸幔爲¶
髙障置仗防之謂之屏除夜出晨反火光照天拜愛&KR0078;潘¶
<pb:KR3k0012_SBCK_129-7b>¶
氏爲貴妃仍以金蓮帖地使妃行於其上曰此歩歩蓮花¶
耶每岀妃乗卧輿帝&KR0016;馬從後着織成袴褶金薄帽執七¶
寳&KR0414;矟戎服急裝不變寒暑凌冒雨雪不避坑阱馳騁渇乏¶
輙下馬解取腰邊蠡器酌水飲之復上馬馳去選無賴小¶
兒善走者爲逐馬左右百人常以自隨置射雉&KR0163;二百九¶
十六處翳中帷帳及歩障皆祫縁以紅錦金銀鏤弩牙瑇¶
瑁帖箭郊郭四民樵&KR0171;路絶吉凶失時&KR1221;疾弃屍不得殯¶
葬後宫遭火之後更起仙華神仙玉壽諸殿刻畫彫彩麝¶
香塗壁錦幔珠簾窮極綺麗又信&KR0017;神崔恵景事時蔣¶
子文神爲假黄鉞使持節相國太宰大將軍揚州牧鍾山王以¶
至尊爲皇帝迎神像及諸廟雜神皆入後宫禱祀祈福及¶
聞兵入趨岀户閹人黄大刀傷其𦞃仆地曰奴反耶直後¶
張齊斬首送梁王稱宣德皇后令依漢海昏侯故事追封¶
<pb:KR3k0012_SBCK_129-8a>¶
東昏侯¶
唐袐書監虞丗南公子先生論云公子曰宋齊二代廢主¶
有五並驕淫狂暴前後如一或身&KR0013;殺戮或傾墜宗社豈¶
厥性頑兇自貽非命將天之所弃用傾代業者乎先生曰¶
夫木之性直匠者揉以爲輪金之性剛工人理以成器豈¶
人事也唯上智下愚持禀異氣中庸之才全由訓習自宋¶
齊以來東宫師傅備貟而巳貴賤禮隔規獻無由且多以¶
位昇罕由德進善乎哉賈生之言昔者成王㓜在襁褓之¶
中召公爲太保周公爲太傳太公爲太師保則保其身體¶
𫝊則𫝊以德義師則導之教訓此三公之職也又置三少曰¶
少保少𫝊少師是與太子宴者也故乃孩提有職三公三少¶
同明者孝仁義禮以導習之遂去邪人不使見惡行選天¶
下之儒士孝悌愽聞有道術者以翼衛之使與太子居處¶
<pb:KR3k0012_SBCK_129-8b>¶
故太子生乃見正事聞正言行正道左右前後皆正人也¶
習與正人居無不能無正猶生長齊地不能不齊言習與¶
不正人居猶生長楚地不能不楚言也𥘿使趙髙𫝊胡亥¶
教之獄訟所習者非斬劓人則夷人之三族也故胡亥今¶
日即位明日射人有忠諌者謂之誹謗深計者爲之妖言¶
視殺人如刈草菅然豈胡亥之性惡哉彼其導之者非其¶
理也故選左右禆教之最急此五君者禀凡庸之性無周¶
召之師逺益友之箴規狎不尚之近習以斯下質生而楚¶
言覆國忘身理數然也¶
　　　　　蕭寳融¶
蕭子顯齊書曰和帝諱寳融字智昭髙宗第八子建武元¶
年封隨郡王永元元年改封南康王出爲荆州寧益梁南¶
北𥘿七州諸軍事西平郎將荆州刺史蕭頴胄殺巴西梓潼二¶
<pb:KR3k0012_SBCK_129-9a>¶
郡太守劉山陽奉王舉兵以雍州刺史蕭衍爲使持節都¶
督諸軍事左將軍以蕭頴胄爲右將軍督行諸軍事夏侯¶
亶自京師至江陵稱宣德太后令南康王冝纂成國祚光¶
臨億兆方俟清宫未即大號可且封十郡爲宣城王加相¶
國荆州牧又加黄鉞蕭頴胄爲左長史進號鎭軍蕭衍進¶
號征東將軍巳已群僚上尊號中興元年正月乙已即皇¶
帝位大赦改元以相國左長史蕭頴胄爲尚書令冠軍將¶
軍蕭衍爲雍州刺史十二月建康平皇太后令以蕭衍爲¶
大司馬録尚書事驃&KR0016;大將軍&KR0045;州刺史封建安郡公依¶
晉武陵王遵承制故事百僚致敬二年正月皇太后臨朝¶
入居内殿以大司馬蕭&KR0283;爲都督中外諸軍事殊禮進位¶
相國揔百揆揚州牧封十郡爲梁公備九錫之禮逺遊冠¶
位在諸王上二月進梁王爵爲王増封十郡建天子旍旗¶
<pb:KR3k0012_SBCK_129-9b>¶
警入蹕三月景辰遜位于梁丁卯梁奉帝爲巴陵王徙姑¶
熟戊辰薨年十五追爲和帝葬恭陵¶
史臣曰夏以桀亡殷因紂滅郊天改朔理無延丗而皇符¶
所集重興西楚神器蹔來雖有𡨕數徽名大號斯爲幸矣¶
太平御覽卷第一百二十九¶
