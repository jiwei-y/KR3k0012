# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:13.952765
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 292
#+PROPERTY: FILE SB11n0727-292太平御覽-卷之二百九十二.
<pb:KR3k0012_SBCK_292-1a>¶
太平御覽卷第二百九十二¶
兵部二十三¶
　　　　　用間¶
孫子曰興師十萬出師千里百姓之費公家之奉日費千¶
金内外騷動不得操事者七十萬家(古者八家爲隣一家從/軍七家奉之言十萬之)¶
(師不事不耕者/凢七十萬家也)相守數年以爭一日之勝是故明王聖主¶
賢君勝將所以動而勝人成功出於衆者先知不可取於¶
神&KR0017;(不可禱/祈以求)不可像於事也(不可以/事&KR0011;求)不可驗於事度(不可/以行)¶
(事度/也)必取於人知敵之情也(因人/也)故用間有五因間内間¶
反間死間生間五間俱起莫知其道是謂神紀人君之寳¶
也(用時任/五間也)因間者因其郷人而用之也(因敵郷人知敵表/裹虚實之情故就)¶
(而用之可/使伺候)内間者因其官人而用之者也(因在官失職者/&KR0002;刑戮之子孫)¶
(與受罰之家也因其/有&KR0169;就而用之也)反間者因其敵間而用之者也(敵使/間來)¶
<pb:KR3k0012_SBCK_292-1b>¶
<pb:KR3k0012_SBCK_292-1b>¶
(有急即呼之則不見何/止亦因以知敵之情)令吾間必索知之敵間之來間我¶
者因而利之導而舎之(舎居止也今吾人遺以重利/復遇而舎止之可令詭其辝)故反¶
間可得而用也(故能取敵/之間而用)因是而知之故郷間内間可得¶
而使也(因反敵間而知敵情郷/間内間者皆可得使也)因是而知之故死間爲誑¶
事可使告敵因是可得而攻也(因誑事而知敵情生間往/反可使知其敵之腹心所)¶
(在)因是而知之故生間可使如期五間之事主必知之(人/主)¶
(當知五間之用/厚其禄豐其財)知之必在於反間故反間不可不厚也(反/間)¶
(者五間之夲事之要/也故當在厚待之)殷之興也伊摯在夏(伊/尹)周之興也吕¶
牙在殷(吕/望)故唯明主賢將能以上智爲間者必成大功此¶
兵之要三軍所恃而動者也(巳上注/出通典)¶
左傳曰楚師伐宋九月不服將去宋楚大夫申叔時曰築¶
室反耕者宋必聽命楚子從之(築室於宋分兵於田/示無去志王從其言)宋人¶
懼使華元夜入楚師登子反之牀起之曰寡君使元以病¶
<pb:KR3k0012_SBCK_292-2a>¶
告(兵法因其郷人而用之必先知其守將左古謁者門者/舎人之娃名因而利導之華元盖用此術得以自通)¶
曰敝邑易子而食析骸而㸑雖然城下之盟有以囯敝不¶
能從也(寕以囯敝不/從城下盟)去我三十里唯命是聽子反懼與之¶
盟而告楚子退三十里宋及楚平(華元&KR0002;不因間&KR0002;不用/課无由得入楚軍也)¶
又曰楚師伐鄭鄭人將奔楚師夜遁諜告曰楚幕有烏乃¶
止¶
禮記曰晉人之覘宋者反報於晉侯曰陽門之介夫死而¶
子罕哭之哀而民說殆不可伐也從之¶
戰國䇿曰鄭武公欲伐胡先以其子妻胡因問群臣曰吾¶
欲用兵誰可伐者大夫&KR0028;思其曰胡可伐武公怒而戮之¶
曰胡兄弟之囯子言伐之何也胡君聞之以鄭爲親巳而¶
不備鄭鄭襲胡取之(此用死/間之&KR0020;)¶
又曰燕昭王以樂毅爲將破齊七十餘城及惠王立與毅¶
<pb:KR3k0012_SBCK_292-2b>¶
有&KR0169;齊將田單乃縱反間於燕宣言曰齊王巳死城不拔¶
者二耳樂毅畏誅而不敢歸以伐齊爲名實欲連兵南靣¶
王齊齊人未附故且緩即墨殘矣燕王以爲然使&KR0016;劫代¶
毅燕人士卒離心單又縱反間曰吾懼燕人掘吾城外冢¶
墓僇先人燕軍從之即墨人激怒請戰大敗燕師所亡七¶
十餘城悉復之(僇與/戮同)¶
又曰&KR0087;師圍趙閼與(音/餘)趙將趙奢救之去趙國都三十里¶
不進&KR0087;間來奢善食遣之(食音/寺)間以報&KR0087;將以爲奢師怯¶
弱而止不行奢一隨而卷甲趨&KR0087;師擊破之(斯則反/用彼間)¶
又曰&KR0087;與趙兵相拒長平趙孝成王使廉頗爲將固壁不¶
戰秦數挑戰廉頗不岀&KR0087;之間言曰&KR0087;之所患獨畏馬服¶
趙奢之子爲將耳趙王信&KR0087;之間因以奢子爲將終爲&KR0087;¶
將白起所敗¶
<pb:KR3k0012_SBCK_292-3a>¶
史記曰楚漢相持未決勝負陳平言於漢王曰彼項王有¶
骨鯁之臣以亞父范増鍾離昧龍且周殷之屬(昧音妹且/于間切)¶
不過數人耳大王誠能岀&KR0162;數萬斤金行反間間其君臣¶
以疑其心項王爲人意忌信䜛必内相誅漢因舉兵攻之¶
破楚必矣漢王然之乃出黄金四萬斤與平恣所爲不問出¶
入平旣多以金縱反間於楚軍宣言諸將鍾離昧等爲項王¶
將功多矣然終不得裂地而王欲與漢爲一以滅項氏分王其¶
地項王果疑之使使至漢漢王爲太牢具舉進見楚使(舉鼎/俎而)¶
(來/也)即佯驚曰吾以爲亞父使乃項王使也復持去更以惡草¶
具進楚使(去肉更草/菜之具)使歸具以報項王項王果大疑亞父亞¶
父欲急擊下滎陽城項王不信不肯聽亞父聞項王疑之乃¶
大怒曰天下事大定矣君王自爲之願賜骸骨歸歸未至彭¶
城疽發背而死(疽㿈創也/音千餘切)漢遣紀信詐降而漢王霄遁終¶
<pb:KR3k0012_SBCK_292-3b>¶
滅項羽(羽不悟反/間而亡也)¶
又曰漢使酈食其說齊王田廣廣捨兵與酈生縱酒漢將¶
韓信因齊無備襲齊破之田廣烹食其(此偶成韓信/用死間之勢)¶
又曰漢髙帝&KR0013;匈奴單于昌頓圍於白登乃使間厚遺閼¶
氏乃謂昌頓曰兩主不相困今得漢地而單于終非能居¶
之也且漢王亦有神單于察之昌頓乃解圍之一角於是¶
髙帝令士皆持滿&KR0019;矢外郷從解角直出竟與大軍合而¶
昌頓遂引兵而去¶
又曰髙祖紀曰上問狶將皆故賈人也上曰吾知所以與¶
之乃以金㗖將狶將多降者(陳狶/也)¶
後漢書曰西域將兵長史班超發于闐諸國兵擊莎車&KR0027;¶
兹國揚言兵少不敵罷散乃隂緩生口歸以告&KR0027;兹王喜¶
而不虞超即潛勒兵馳莎車營大破降之(斯亦同死/間之&KR0020;)¶
<pb:KR3k0012_SBCK_292-4a>¶
晉書曰益州牧羅尚遣將隗伯攻蜀賊李雄於郫城牙有¶
勝負雄乃募武都人朴泰鞭之見血使譎羅尚欲爲内應¶
以火爲期尚信之悉出精兵遣隗伯等率兵從泰擊雄雄¶
將李&KR0750;於道設伏泰以長梯&KR0029;城而舉火伯軍見火起皆¶
爭縁梯泰又以繩汲上尚軍伯餘人皆斬之雄因放兵内¶
外擊之大破尚軍(此用内/間之勢)¶
又曰劉曜逼長安復圍北城太守麴昌遣使求救於麴允¶
允率歩&KR0016;赴之去城數十里賊繞城放火煙塵蔽天反縱間¶
詐允曰郡城已䧟焚燒向盡軍無及矣允信之衆懼而潰¶
後數日麴昌突圍赴長安北城遂䧟¶
崔鴻十六國春秋曰後涼吕光將吕延伐乞伏乹歸大敗之¶
乹歸乃縱反間稱衆潰東奔成紀延信而追之延司馬耿¶
雉曰告者視髙而色動必有姦計不可從相遇戰敗死之¶
<pb:KR3k0012_SBCK_292-4b>¶
後魏書曰陛俟擊呉於杏城大破之獲呉二叔諸將請送¶
京師俟獨不許曰呉一身藏竄非其親信誰能獲之&KR0002;停¶
十萬之衆以追一人非上䇿也不如私許呉叔免其妻子¶
使自追吴擒之必也諸將咸曰今來討賊旣破之獲其二¶
叔唯走一人何所復至俟曰呉之恃逆夲自天性今&KR0002;獲¶
免必誑惑愚人稱王者不死妄相扇動爲患必大遂遣呉¶
二叔與之期呉叔不至諸將皆咎於俟俟曰此未得其便¶
可必不背他日果斬呉以至皆如所言俟之明略皆此&KR0011;¶
也¶
通典曰東魏將段琛據冝陽遣將牛道&KR0106;扇誘邊人西魏¶
將韋孝寛拒之遣諜之訪獲道&KR0106;手跡令善書者僞作道¶
&KR0106;與孝寛書論歸欵之意又爲落燼燒迹&KR0002;火下書者還¶
令諜人遺之於琛營琛得書果疑之道所經略皆不見用¶
<pb:KR3k0012_SBCK_292-5a>¶
孝寛知其離沮因出竒兵掩襲擒道恒及琛等崤澠遂清¶
又曰東魏大將齊神武率兵趣沙苑西魏大將周文帝遣¶
將逹奚武覘之武從三&KR0016;皆衣敵人衣服至日暮去營數¶
百歩下馬潛聽得其軍號因上馬歷營&KR0002;警夜者有不如¶
法者往往撻之具知敵之情狀以告周文¶
又曰髙齊斛律光字明月爲當時名將後周將韋孝寛守¶
玉璧(今絳郡/禝山縣)忌光英勇孝寛叅軍曲嚴頗知卜筮謂孝寛¶
曰來年齊朝必大相殺戮孝寛因令嚴作謡言令間諜漏¶
其文於鄴曰百&KR0155;飛上天明月照長安又曰髙山不推自¶
崩槲樹不扶自堅祖珽因續之曰盲老公上下斧饒舌老¶
母不得語令小兒歌之於路穆提婆聞之以告其母陸令¶
萱令萱以饒舌斥巳也(陸令萱即/後主乳母)盲老公謂祖珽也遂相¶
與恊謀以謡言啓後主誅光周武帝聞之遂大赦境内始¶
<pb:KR3k0012_SBCK_292-5b>¶
有滅齊之志竟平其國¶
唐書曰黄州揔管周法明率兵擊輔公祏遇張善安阻兵¶
夏口法明屯荆口鎭登戰艦與所親飲酒善安遣刺客數¶
人詐爲漁者乗輕舟而至見者不以爲虞遂殺法明而去¶
又曰衛國公李靖伐突厥　可汗以唐儉先在突厥結¶
和親突厥遂不備靖因掩擊破之(亦以唐儉爲/死間之&KR0020;)¶
衛公兵法曰夫戰之取勝此豈求之於天地在乎因人以¶
成之歷&KR0026;古人之用間其妙非一也即有間其君者有間¶
其親者有間其賢者有間其能者有間其助者有間其隣¶
好者有間其左右者有間其縱横者故子貢史廖陳&KR0942;&KR0171;¶
&KR0087;張儀范雎等皆慿此術而成功也且間之道有五焉有¶
因其邑人使潛伺察而致詞焉有因其事故洩虚假令告¶
示焉有因敵之使矯使其事而返之焉有審擇賢能覘彼¶
<pb:KR3k0012_SBCK_292-6a>¶
向背虚實而歸說之焉有佯緩罪戾微漏我僞情浮計使¶
亡報之焉凢此五間皆須隱秘重之以賞密始可行焉&KR0002;¶
敵有寵嬖任以腹心者我當使間遺其珎玩恣其所欲順¶
而傍誘之敵有重臣失&KR0020;不滿其志者我則㗖以厚利詭¶
相親附採其情實而致之敵有親貴左右多詞誇誕好論¶
利害者我則使間曲情尊奉厚遺珎寳揣其所間而返間¶
之敵&KR0002;使聘於我我則稽留其使令人與之共處矯致殷¶
勤僞相親暱朝夕慰論倍供殊味&KR0026;其辭色而察之仍旦¶
暮令使獨與巳伴居我遣聦耳者潛於&KR0232;壁中聽所間使¶
旣遲違恐彼恠責必是竊論心事我知事計遣而用之且¶
夫用間以間人人亦用間以間巳巳以密往人以密來理¶
須獨察於心叅㑹於事則不失矣&KR0002;敵使人來欲推我虚¶
實察我動静覘知事計而行其間者我當佯爲不覺舎而¶
<pb:KR3k0012_SBCK_292-6b>¶
厚利善飯之微以我言誑事示以前却期㑹即我之所湏¶
爲彼之失者因其有間而返間之彼&KR0002;將我虚而以爲實¶
即我承其弊而得其志矣夫水所以濟舟舟亦因水覆没¶
間所以能成㓛亦慿間而傾敗&KR0002;束髮事主當朝正色忠¶
以盡節信以竭誠不詭伏以自容不權冝以爲利雖有善¶
間其可用乎¶
太平御覽卷第二百九十二¶
<pb:KR3k0012_SBCK_292-7a>¶
