# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:59.329386
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 955
#+PROPERTY: FILE SB11n0727-955太平御覽-卷之九百五十五.
<pb:KR3k0012_SBCK_955-1a>¶
太平御覽卷第九百五十五¶
　木部四¶
　　　　　桑¶
易曰其亡其亡繫于苞桑(苞桑藂/生桑也)¶
書曰青州厥篚檿絲(孔安國曰檿桑蚕&KR0093;/中琴瑟&KR0246;檿於琰切)¶
又曰伊陟相大戊亳有祥桑榖共生於朝(妖怪也二木合/七日大拱不恭)¶
(罰)¶
詩曰桑之未落其葉沃&KR0002;(桑女功之所起/沃&KR0002;猶沃然)于　鳩&KR0006;無食¶
桑葚桑之落矣其黄而隕¶
又曰交交黃鳥止于桑¶
又曰星言夙駕稅于桑田(教民稼穯/務農急也)¶
又曰女執懿筐爰求柔桑(柔桑穉/桑也)¶
又曰&KR0094;日條桑(條桑枝落/採其葉也)¶
<pb:KR3k0012_SBCK_955-1b>¶
又曰猗彼女桑(女桑少枝長條不/枚落者㨂而採之)¶
又曰肅肅鴇行集于苞桑¶
又曰將仲子&KR0006;無踰我墻無折我樹桑¶
又曰隰桑有阿其葉有儺(阿然羙貌也儺然盛貌也有以/利人也箋云隰中之桑條之阿)¶
(阿然長羙其葉又茂盛可庇䕃人興者/喻時賢人君子不用而處有覆養之得)旣見君子其樂如¶
何¶
禮記曰季春之月命野虞無伐桑柘¶
又曰古者天子諸侯必有公桑蠶室近川而爲之¶
左傳曰晉重耳及齊桓公妻之有馬二十乗公子欲安之¶
從者以爲不可將行謀於桑下蠶妾在(其/上)以告姜氏姜氏¶
殺之¶
又宣上曰趙宣子田於首山舎於翳桑(田獵也翳桑桑/之多䕃翳者也)見¶
靈輙餓問其病應之曰不食三日矣食之捨其半問之曰¶
<pb:KR3k0012_SBCK_955-2a>¶
官三年矣宦未知母之存否今近焉(去家/近也)請以遺之使盡¶
之而爲之簞食與肉(簞/笥)寘諸槖以與之旣(而/與)爲公介(靈輙/為公)¶
(甲/也)倒㦸以禦公徒而免問其故曰翳桑之餓人也問(其/名)居¶
(問所/居也)不告而退¶
春秋元命苞曰姜嫄遊閟宫其地扶桑履大人迹生稷(扶/桑)¶
(日所/出也)¶
春秋孔演圖曰孔子母徴在遊大冢之陂睡夢黒帝使請¶
巳徃夢交語女乳必於空桑之中&KR0116;則&KR0002;感生丘於空桑¶
之中(乳/生)¶
爾雅曰女桑挗桑(郭璞注曰谷呼小桑長條爾/爲女桑樹挗音拫又音夷)檿(鳥&KR0039;/切)桑¶
山桑(詩曰其檿其/柘林中弓也)桑柳醜條(阿郍垂/條也)¶
史記曰齊魯千畒桑其人與千户侯等¶
又曰吴公子光伐楚㧞居巢鐘離&KR0004;楚邊邑卑梁氏之處¶
<pb:KR3k0012_SBCK_955-2b>¶
女與吴邊邑之女爭桑二女家怒相㓕兩邊邑長聞之怒¶
而相攻㓕吴之邊邑吴王怒故遂伐楚¶
漢書曰息夫躬免官㱕國未有第宅&KR0009;居丘亭姦人以爲¶
侯家冨常夜守之賈惠徃過躬教以祝盗方以桑東南¶
枝爲七畫北斗七星其上躬夜自&KR0013;髪立中庭向北斗持¶
匕招指祝盗人有上書言躬懷怨恨繫雒陽詔獄死¶
東觀漢記曰蔡君仲汝南人王莽亂人相食君仲取桑椹¶
赤黒異器賊問所以君仲云黒與母赤自食賊義之遺鹽¶
二斗受而不食¶
謝承後漢書曰陳留申屠蟠恥郡無處士遂閉門養志處¶
蓬室依大桑樹以爲棟梁¶
又曰河内髙弘爲瑯瑘相妻子不歷官舎桑杯盛漿¶
又曰汝南尹昆爲汝隂功曹令新到官問曰園中有桑以¶
<pb:KR3k0012_SBCK_955-3a>¶
飯蠶何如昆曰非&KR0004;政所務令嘉其言¶
又曰張湛爲漁陽太守勸民耕種百姓歌曰桑無附枝麥¶
穗兩岐張君爲政樂不可支¶
又曰陳曄爲巫令有惠政桑　生二萬餘株民以爲給¶
魏略曰楊沛爲新鄭長課民益蓄桑椹䝁豆積浸得千餘¶
斛太祖遷天子軍無粮沛乃進乾椹後爲鄴令賜其生口¶
十人絹百疋以報乾椹也¶
蜀志曰先主舎東南角籬上有桑樹生髙丈餘遥望童(童/如)¶
小車蓋徃來者皆恠此樹非凡或謂當出貴人先主少時¶
(同/宗)中諸兒於樹下戲言吾必當乗此羽葆車蓋¶
晉書曰賈后將廢愍懷太子時有桑生於西廂長數日而¶
枯十二月后廢太子¶
又曰劉驎之尚書質素好道車&KR0016;將軍&KR0074;冲聞名辟爲長¶
<pb:KR3k0012_SBCK_955-3b>¶
史固辭冲嘗到其家驎之於樹條桑使者致命驎之曰使¶
君旣枉駕光臨冝先詣家君冲愧詣其父¶
又載記曰北燕馮跋下書曰今疆守無虞百姓寜業而田¶
畒荒穢有司不隨時督察欲令家給(人足/不亦)難乎桑柘之益¶
有生之夲此土少桑人未見其利可令百姓人植桑一百¶
二十根¶
崔鴻前凉録曰張天錫爲符堅破後歸晉孝武帝問之曰¶
北方何物爲羙錫對曰桑椹甘香䲻鴞革響淳酪養性人¶
無疾心¶
崔鴻十六國春秋後燕録曰&KR0004;晃之遷于龍城也植松爲¶
社主及&KR0087;滅燕大風吹(拔/之)後數年社處忽有桑二根生焉¶
先是遼川無桑及廆通于晉　晉求種江南平川之桑悉¶
由呉來¶
<pb:KR3k0012_SBCK_955-4a>¶
齊書曰太祖宅在武進宅南有桑樹擢夲三丈横出四枝¶
狀如車蓋上年數歳遊其下從兄敬宗謂曰此樹爲汝生¶
也¶
又曰沈瑀爲建德令教人一丁種十五株桑四株柿栗女¶
丁半之人咸歡恱頃之成林¶
又曰韓係伯襄陽人也事父母孝謹襄陽土俗鄰居種桑¶
樹於界上爲誌係伯以桑枝䕃妨他邊界上開數尺鄰畔¶
隨侵之係伯輙更叚種乆鄰人慙愧還所侵地躬徃謝之¶
又曰扶桑國(在/大)漢國東二萬餘里地在中國之東其土多¶
扶桑木故以爲名扶桑似桐&KR0004;生如笋國人食之實如梨¶
而赤績其皮爲布以爲衣亦以爲錦以扶桑皮爲&KR0083;¶
三國典略曰　宋子仙召吴令沈景令掌書記景固辭以¶
疾子仙怒命斬之景解衣就戮礙於路間桑樹乃更牽徃¶
<pb:KR3k0012_SBCK_955-4b>¶
他處或救之獲免¶
又曰齊長廣郡㕔梁木忽作人像太守惡而刷去之明日¶
復出郷人伐枯桑樹於中得死龍長尺餘識者以爲長廣¶
齊太上主太封也齊氏木得龍爲吉象木枯龍死非吉徴¶
焉¶
隋書曰齊河清中定令丁給永業二十畒爲桑田其中種¶
桑五十根榆三根&KR0037;五根土不冝桑者給麻田如桑田法¶
唐書曰李龍譽居家以儉約自處每謂子孫曰吾性不好¶
貨財遂至貧乏然吾近京城有賜田十頃耕之可以充食¶
桑&KR0002;干根採之可以充衣¶
家語曰殷太戊之時道鈌法圯以致天　孽桑榖生朝七¶
日大栱占者曰桑榖野木而生于朝意者朝亡乎太戊恐¶
駭側身修德¶
<pb:KR3k0012_SBCK_955-5a>¶
范子計然曰桑葉出三輔¶
列子曰晉文公㑹欲伐衛公子鉏仰而&KR0015;公問何&KR0015;曰臣之¶
鄰人有送妻適私家者道見桑婦恱而與言然顧視其妻¶
亦有招之者臣竊&KR0015;此也公寤其言乃止引師還未至而¶
有伐其北鄙者¶
孟子曰孟子謂梁惠王曰五畒之宅樹之以桑五十者可¶
以衣帛矣¶
孫卿子曰孔子適楚於陳蔡之間七日不食曰居不隱者¶
思不生身不佚者志不廣汝庸知吾不得之桑落之¶
韓子曰子産開畒樹桑鄭人謗訾¶
鄒子曰季夏取桑柘之火¶
吕氏春秋曰伊尹之母居伊水上孕夢有神吿之曰臼出¶
水而東走無顧明日視臼中出水告其鄰東走顧其邑盡¶
<pb:KR3k0012_SBCK_955-5b>¶
爲水身因化爲桑有莘氏採桑得嬰兒於桑之中獻之於¶
君君命乳之命之曰伊尹¶
又曰季春之月也命野虞母伐桑柘(野虞主林官也桑與/柘皆可養&KR0094;故命其)¶
(宦使民不/得斫伐)鳴鳩拂其羽戴勝降於桑¶
淮南子曰原&KR0094;一歳再登非不利也(登成/也)然王法禁之者¶
爲其殘桑也(殘害/也)¶
又曰扶桑在&KR0665;州日所拂(此東方十日所出扶桑在暘谷/中九日無下枝一日君上枝也)¶
山海經曰宣山上有桑大五十疋圍五丈其枝四衢(枝交/四出)¶
葉大尺赤理青葉名曰帝女之桑(郭璞曰婦人主/桑故以名爲桑)¶
又曰東北海外圎丘南有三桑無枝皆髙万仞¶
又曰&KR0665;谷上有扶木(郭璞曰/扶桑)十日所浴¶
穆天子傳曰甲寅夫子作居范宫(范離宫/别名)以觀桑者(詩曰/桑者)¶
(閑二/&KR0006;)乃飲于桑中(桑林/之中)天子命桑虞(主桑/者也)出桑者用禁&KR0064;¶
<pb:KR3k0012_SBCK_955-6a>¶
民(不得令妾/&KR4569;犯桑也)○神異經曰東方有樹焉髙八十尺敷張自輔¶
葉長一丈廣六七尺曰扶桑有椹焉長三尺五寸¶
任昉述異記曰桓冲爲江州刺史遣人周行廬山兾覩靈¶
異陟崇巘有一湖匝生桑樹湖有敗艑赤鱗魚使者渴極¶
欲徃飲水赤鱗張鬣向之使者不敢飲¶
列女傳曰魯秋胡子納妻五日而官於陳後歸未至家見¶
路傍有羙婦人方採桑秋胡恱之下車願託桑隂下婦人¶
採桑不輟(秋/胡)曰力田不如逢年力桑不如見郎今吾有金¶
願與夫人婦人不受胡乃歸母呼其婦乃向採桑者也數¶
胡之罪而自投于河¶
又曰齊瘤女者齊東郭採桑之女項有大瘤閔王遊至東¶
郭百姓盡觀獨瘤女採桑如故王恠召問之對曰受父母¶
教採桑不受教觀大王王曰此竒女恱娉迎之¶
<pb:KR3k0012_SBCK_955-6b>¶
又曰東辨女者陳國採桑之女也晉大夫解居甫使於宋¶
(解居甫/宋大夫)道過陳遇採桑之女止而戲之曰女爲我哥吾將捨女¶
(捨置不/留女也)採桑女乃歌曰墓門有&KR0068;斧以斯之夫也不良國¶
人知之¶
益部&KR0132;舊傳曰何祗夢桑生井之中解桑字四十八君壽¶
恐不可過此祗四十八而卒¶
荆州先賢傳曰龐士元師事司馬德操不矜小名衆莫知¶
之德操&KR0094;月躬採桑後園士元助之因與談断丗廢興其¶
言&KR0002;神遂移日忘飡德操於是異之¶
甄異傳曰沛國張伯逺年十歳時病亡見泰山下有十餘¶
小兒共推一大車車髙數丈伯逺亦推之時天風&KR0064;起揚¶
塵伯逺因桑枝而住聞呼聲便歸遂&KR0171;髮中皆有沙塵後¶
年大至泰山識桑如死時所見¶
<pb:KR3k0012_SBCK_955-7a>¶
十洲記曰扶桑在碧海中上有天帝宫東王公所治有椹¶
樹長數千丈二千圍兩兩同根更相依&KR0029;故曰扶桑仙人¶
(食/其)椹椹體作金色其樹雖大椹如中夏桑椹也稀而色赤¶
九千歳一生實耳味甘香¶
玄中記曰天下之髙者扶桑無枝木焉上至天盤蜿而下¶
屈通三泉¶
括地圖曰化民食桑二十七年化而自裏九年生翼十年¶
而死¶
石虎鄴中記曰幸梓苑中盡種桑三月三日及蠶時虎皇¶
后將宫人數千出(採/桑)遊戲其下¶
汜勝之書曰種桑五月取椹著水中濯洒取子隂乾之好¶
治肥田十畒荒乆不耕者先好耕治之&KR0112;椹子各三&KR0155;合¶
和種之&KR0112;桑當頃俱生鉏之桑令稀䟽調適&KR0112;熟穫之桑¶
<pb:KR3k0012_SBCK_955-7b>¶
生正與&KR0112;髙下平因以利鎌歷地刈之曝令燥後有風調¶
放火燒之常逆起火桑至春生一畒食三簿&KR0094;¶
神仙傳曰麻姑謂王方平云吾見東海三爲桑田¶
夲草經曰桑根旁行出土上者名伏蛇治心痛¶
神農夲草曰桑根白皮是今桑樹根上白皮常以四月採¶
或採無時出見地上名馬領勿取毒殺人¶
典術曰桑木者箕星之精¶
楚辭曰衣攝葉以儲與&KR0006;(攝葉儲與不/舒展之貌)左祛絓於扶桑(祛/神)¶
(也得巳衣服長大攝葉儲與不得舒展得能弘/廣不得施用東行則左䄂絓於扶桑无所不㐲)右祍拂於¶
不周&KR0006;六合不足以肆行¶
又曰路室女之方桑(路室/客室)孔子過之以自待(言孔子出過/於客舎其女)¶
(方採桑一心不視/&KR0002;貞信故以自待)¶
古詩曰柘桑知天風海水知天寒¶
<pb:KR3k0012_SBCK_955-8a>¶
繁欽桑賦曰上似華蓋紫極比形下象鳯闕萬桷一楹¶
陸機桑賦曰&KR0004;丗祖武皇帝爲中壘將軍植桑一株丗更¶
三代年漸三紀緑葉興而盈尺崇條曼而増㝷¶
曹植艶歌曰出自蒯北門遥望胡池桑枝枝自相植葉葉¶
自相當¶
太平御覽卷第九百五十五¶
<pb:KR3k0012_SBCK_955-8b>¶
