# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:15.405061
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 319
#+PROPERTY: FILE SB11n0727-319太平御覽-卷之三百一十九.
<pb:KR3k0012_SBCK_319-1a>¶
太平御覽卷第三百一十九¶
　兵部五十¶
　　　　　拒守上¶
孫子曰昔之善戰者先爲不可勝(先諮之廟堂虜其危難/然後髙壘&KR0055;溝使兵士)¶
(練習故敵/不得勝)以待敵之可勝(以此守備之固待/敵之闕則可勝也)不可勝在己¶
(言守備之固/制敵在外也)可勝在敵(守備之固自脩理以&KR0049;敵之虗解/巳見敵敵有闕漏之形然後可勝)¶
(也)故善戰者能爲不可勝不能使敵必不可勝巳(&KR0002;敵曉/練兵事)¶
(䇿與道合&KR0055;爲已/備者亦不可強勝)故曰勝可知(見成/形也)而不可爲也(敵有備/也已料)¶
(見形者則勝&KR0018;可知&KR0002;敵宻而無形亦不可強使爲/敗故范蠡曰時不至不可強生事不究不可強成)不可¶
勝者守也(形藏也&KR0002;未見其形/彼衆我寡則自守也)可勝者攻也(敵攻巳乃可/勝也己見其)¶
(形彼寡我/衆則可攻)故善守者藏於九地之下(善守備者務因其山/川之阻丘𨹧之固使)¶
(不知所攻言其&KR0055;/宻藏於九地之下)¶
又曰城有所不攻(固而/多重)¶
<pb:KR3k0012_SBCK_319-1b>¶
易曰利用禦㓂不利爲㓂¶
左傳曰晉侯伐齊齊侯禦諸平隂壍防門而守之廣里夙¶
沙衛曰不能戰莫如守險𣈆將范宣子告齊大夫折文子¶
曰吾知子敢匿情乎魯人莒人皆請以車千乗自其郷入¶
旣許之矣&KR0002;入君必失國子盍圖之子家以告公公恐晏¶
嬰間之曰君固無勇而又聞是弗能乆矣(不能/乆敵)齊師夜遁¶
又曰倍則攻敵則戰少則守¶
後漢書曰涼州賊王國圍陳倉左將軍皇甫嵩督前軍董¶
卓救之卓欲進赴陳倉嵩不聽卓曰智者不後時勇者不¶
留決速救則城全不救則城滅全滅之𫝑在於此也嵩曰¶
不然百戰百勝不如不戰而屈人之兵是以先爲不可勝¶
以待敵之可勝不可勝在我可勝在彼彼守不足我攻有¶
餘有餘者動於九天之上不足者䧟於九地之下今陳倉¶
<pb:KR3k0012_SBCK_319-2a>¶
雖小城守固備非九地之䧟也王國雖強而攻我之所不¶
救非九天之𫝑夫𫝑非九天攻者受害䧟非九地守者不¶
㧞國今巳䧟受害之地而陳倉保不&KR0162;之地我可不煩兵¶
動衆而取全勝之功將何救焉遂不聽王國陳倉自冬迄¶
春八十餘日城堅守固竟不能㧞賊衆疲弊果自解去¶
又曰來歙與征虜將軍𥙊遵襲略陽遵道病還分遣精兵¶
隨歙合二千餘人伐山開道從畨湏迴中(畨湏廻中並地/名也畨音盤武)¶
(帝元封四年幸雍通囬中道前書音/義曰回中在汧汧今隴州汧元縣也)徑至略陽(徑直/也)斬&KR0349;¶
守將金梁因其保城&KR0349;大驚曰何其神也(東&KR0026;漢記曰上/聞得略陽甚恱)¶
(左右怪上數破大敵今得小城何足以喜然上/以略陽&KR0349;所依阻心腹巳壞制則其支躰也)乃悉兵數萬¶
人圍略陽斬山築堤激水灌城歙與將士固死堅守矢盡¶
乃發屋斷木以爲兵&KR0349;盡銳攻之自春至秋其士卒疲弊¶
帝乃大發𨵿東兵自將上隴&KR0349;衆潰走圍解於是置酒髙¶
<pb:KR3k0012_SBCK_319-2b>¶
㑹勞賜歙班坐絶席在諸將之右賜歙妻縑千疋詔使留¶
屯長安悉&KR0101;護諸將¶
又曰大司徒鄧禹西征定河東張宗詣禹自歸禹聞宗素¶
多&KR0096;謀乃表爲偏將軍禹軍到徇邑赤眉大衆且至禹以¶
徇邑不足守欲引師進就堅城而衆人多畏賊追憚爲後¶
拒禹乃書諸將名於竹簡署其前後亂着笥中令各&KR0677;之¶
(笥以竹爲之鄭玄注禮/記云圎曰簞方曰笥)宗獨不肯&KR0677;曰死生有命張宗豈¶
辭難就逸乎禹歎息謂曰將軍有親弱在營奈何不顧宗¶
曰愚聞一卒畢力百人不當萬夫致死可以横行宗今擁¶
兵數千以承大威何遽其必敗乎遂留爲後拒諸營旣引¶
宗方勒厲軍士堅壘壁以死當之禹到前縣議曰以張將¶
軍之衆當百萬之師猶以小雪投沸湯雖欲勠力其𫝑不¶
全也乃遣歩&KR0016;二千人反還迎宗宗引兵始發而赤眉至¶
<pb:KR3k0012_SBCK_319-3a>¶
宗與戰却之乃得歸營於是諸將服其勇¶
又曰隗&KR0349;大將王捷別在戎丘登城呼漢軍曰爲隗王城¶
守者皆必死無二心願諸軍亟罷(亟紀/力切)請自殺以明之遂¶
自刎頸死¶
又曰丗祖即位遣宗正劉延攻天井𨵿與田邑連戰十餘¶
合延不得進邑迎母弟妻子爲延所獲(東觀漢記曰鄧禹/使積弩將軍馮愔)¶
(將兵擊邑愔悉/得邑母弟妻子)後邑聞更始敗乃遣使詣洛陽獻璧馬即¶
拜爲上黨太守¶
晉書曰陶&KR0754;使&KR0074;宣李陽平襄陽侃使宣鎭之以其淮南¶
部曲立義成郡宣招懷初附勸課農桑簡刑罰略威儀或¶
載鉏耒於軺軒或親芸穫於壠畒十餘年間石季龍再遣¶
&KR0016;攻之宣能得衆心以寡弱拒守議者以爲次於祖逖周¶
訪¶
<pb:KR3k0012_SBCK_319-3b>¶
又曰呉彦爲呉建平太守時王濬將伐呉造舡於蜀彦覺¶
之請増矣爲備皓不從彦乃輙爲鐡鎻撗断江路及師臨¶
境縁江諸城皆望風降附或見攻而㧞唯彦堅守大衆攻¶
之不能剋退舎禮之¶
梁書曰侯景反兵逼建業衆皆兇懼梁將羊侃爲守城督¶
侃僞稱得外射書云邵陵王西昌侯兵巳至路衆乃少安¶
賊爲尖頭木驢攻城矢石所不能制&KR0754;作雉尾炬施鐡鏃¶
以油灌之擲驢上燒之俄盡賊又東西四面起土山以臨¶
城城中震駭侃命爲地道潛引其土山不能立賊又作登¶
城樓車髙十餘丈欲臨射城内侃曰車髙塹虗彼來必倒¶
可卧而觀之不勞設備及車動果倒衆皆服焉賊頻攻不¶
捷㑹侃病死城方䧟¶
又曰蔡道恭爲司州刺史魏圍司州時城中衆不滿五千¶
<pb:KR3k0012_SBCK_319-4a>¶
人食&KR0138;半歳魏軍攻之晝夜不息乃作大車載圡四面俱¶
前欲以填塹刺史蔡道恭塹内作蒙艟&KR0720;艦以待之魏人¶
不得進又潛作伏道以決壍水道恭載土填塞之相持百¶
餘日前後斬獲不可勝計魏大造梯衝攻圍日急道恭用¶
四石烏&KR0238;大弓射所中皆洞甲飲羽一發或貫兩人敵人¶
望弓皆靡又於城内作土山多作大矟長二丈五尺施長¶
刃使壯士執以刺魏人魏軍甚憚之¶
陳書曰冝黄侯慧紀鎭荆州隨師濟江慧紀率將士三萬¶
人舡艦千餘乗㳂江而下欲趣臺城遣南康太守吕肅將¶
兵據巫峽以五條鐡鎻横江肅竭其&KR0059;財以充軍用隋將¶
楊素&KR0108;兵擊之四十餘戰爭馬鞍山及磨刀澗守險隋軍¶
死者五千人陳人盡取其鼻以求功賞旣而隋軍屢捷獲¶
陳之士三縱之肅乃遁¶
<pb:KR3k0012_SBCK_319-4b>¶
後周書曰李遷哲天和三年進位大將軍詔遷哲率金上¶
等諸州兵鎭襄陽五年陳將章昭逹攻逼江陵梁主蕭¶
告急於襄州衛公直令遷哲徃救焉遷哲率其所部守江¶
陵外城與陳將程文季交戰兵稍却遷哲乃親自䧟陣手¶
殺數人㑹江陵㹅管陸騰出兵助之陳人又因水汎長壞¶
龍川寜朔堤引水灌城城中驚擾遷哲乃先塞水又募驍¶
勇出擊之頻有斬獲衆心稍定俄而敵人郭内焚燒人家¶
遷哲自率&KR0016;出南門又令歩兵自北門出兩軍合勢首尾¶
邀之陳人復敗多投水而死是夜陳人又竊於城西堞以¶
梯登者巳百數人遷哲又率驍勇扞之陳人復潰俄而大¶
風暴起遷哲乗闇出兵擊其營陳人大亂殺傷甚衆陸騰¶
復破之於西堤陳人乃遁¶
又曰太祖以王羆爲荆州刺史進號撫軍將軍梁復遣曹¶
<pb:KR3k0012_SBCK_319-5a>¶
義宗衆數萬國荆州堰水灌城不没者數板時旣内外多¶
虞未遑救援乃遺羆鐡劵云城全當授夲州刺史城中糧¶
盡羆煑粥與將士均分而食之每出戰嘗不擐甲胄大呼¶
曰荆州城孝文皇帝所置天&KR0002;不祐國家使賊箭中王羆¶
不爾王羆湏破賊屢經戰陣亦不&KR0013;傷彌歴三年義宗方¶
退進封霸城縣公㝷遷車&KR0016;大將軍¶
又曰王羆華州刺史沙苑之役齊神武士馬甚盛太祖以¶
華州衝要遣使勞羆令加守備羆語使人曰老羆當道卧¶
驩子安得過太祖聞而壯之及齊神武至城下謂羆曰何¶
不早降羆乃大呼曰此城是王羆家生死在此欲死者來¶
齊神武遂不敢攻¶
又曰王思政守頴川兼河南諸軍事東魏太尉髙岳行臺¶
慕容紹宗儀同劉豐生等率&KR0016;十萬來攻頴川城内卧鼓¶
<pb:KR3k0012_SBCK_319-5b>¶
偃旗&KR0002;無人者岳恃其衆謂一戰可屠乃四面鼓噪而上¶
思政選城中驍勇開門出入岳衆不能當引軍亂退思政¶
登城遥見岳陣不整乃率歩&KR0016;三千出邀擊之殺傷甚衆¶
然後還城設守禦之備岳知不可卒攻乃多修營壘又隨¶
地𫝑髙處築土山以臨城中飛梯大車晝夜盡攻擊之法¶
思政亦作火鑚(子筭/切)因迅風便投之土山又以火箭射之¶
燒其攻具仍募勇士縋而出戰岳衆披靡其守土山人亦¶
弃山而走思政即命據其兩土山置折堞以助防守岳等¶
於是奪氣不敢復攻齊文襄更益岳兵堰(於建/反)洧水以灌¶
城城中水泉湧溢不可防止懸釡更炊糧力俱竭慕容紹¶
宗劉豐生及其將慕容永珍共乗樓船以望城内令善射¶
者俯射城中俄而大風暴起船乃飄至城下城上人以長¶
鈎牽船弓弩亂發紹宗窮急透水而死豐生向土山復中¶
<pb:KR3k0012_SBCK_319-6a>¶
矢而斃生擒永珎思政謂之曰僕之破亡在於晷漏誠知¶
殺卿無益然人臣之節守之以死乃流涕斬之并収紹宗¶
等尸以禮埋&KR0287;¶
又曰將賀&KR0002;敦率歩&KR0016;六千渡江取陳湘川陳將侯瑱討¶
之江路遂斷糧援旣絶人懷危懼敦於是分兵抄掠以充¶
資費恐瑱等知其糧少乃於營内聚土覆之以米集諸營¶
軍士人各持囊遣官司部分&KR0002;給糧者因召側近村民佯¶
有所訪問令於營外遥見隨即遣之瑱等聞之良以爲實¶
乃據守要險欲曠日老敦敦又増脩營壘造廬舎示以持¶
乆敦軍數有叛人乗馬投瑱者遂納之敦又別取一馬趣¶
船船中逆以鞭鞭之如是者再三馬便畏船不上後伏兵¶
於江岸遣人乗畏船馬以招瑱軍詐稱降附瑱遣兵迎接¶
竟來牽馬馬旣畏船不上敦發伏掩之盡殪又湘之人乗¶
<pb:KR3k0012_SBCK_319-6b>¶
輕船載米粟乃籠鷄鴨以餉瑱軍敦患之乃爲土人裝船¶
伏甲士於中瑱兵見之謂餉舡至逆來爭之敦甲士出而¶
擒之此後實有饋餉乃亡命奔瑱者猶謂敦之設詐逆遣¶
扞擊並不敢受相持歳餘瑱不能制¶
北史曰西魏將韋孝寛守玉壁東魏大將齊神武命攻之¶
連營數十里至於城下乃於城南起土山欲乗之以入當¶
其山處城上先有兩髙樓孝寛更&KR0350;木接之令極峻多積¶
戰具以禦之敵人以樓髙不得入遂於城南鑿地道又於¶
城北起土山且作且攻晝夜不息孝寛復掘長塹截其道¶
乃置戰士屯於塹上城外每穿至塹戰士即擒殺之又於¶
塹外積柴貯火敵人有在地道内者便下柴火以皮　吹¶
之(蒲/拜切)火氣一衝咸即灼爛城外又作攻車車之所及莫¶
不摧毀雖有排楯莫之能抗孝寛乃縫布爲幔隨其所向¶
<pb:KR3k0012_SBCK_319-7a>¶
則張設之布旣懸於空中其車竟不能壞城外又&KR0350;松麻¶
於竿灌油加火規以燒布并欲焚樓孝寛復長作鐡鉤利¶
其鋒刃火竿亦來以鉤遥割之松麻俱落城外又於城西¶
面穿地作二十一道分爲四路於其中各施梁柱作訖以¶
油灌柱放火燒之柱折城並崩壞孝寛又隨壊處堅木柵¶
以扞之敵不得入城外盡其攻擊之術孝寛咸拒破之竟¶
以全¶
隋書曰梁士彦遷熊州刺史後從武帝㧞晉州進位柱國¶
除使持節晉絳二州諸軍事晉州刺史及帝還後齊後主親¶
緫六軍而圍之獨守孤城外無聲援衆皆震懼士彦慷&KR0099;目¶
&KR0002;賊盡銳攻之樓楪皆盡城雉所存㝷仞而巳或短兵相¶
接或交馬出入士彦謂將士曰死在今日吾爲尓先於是¶
勇烈齊&KR0108;呼聲動地無一不當百齊師必却乃令妻妾軍¶
<pb:KR3k0012_SBCK_319-7b>¶
民子女晝夜脩城三日而就帝率六軍亦至齊師解圍營¶
於城東十餘里士彦見帝持帝&KR0161;而泣曰臣幾不見陛下¶
帝亦爲之流涕時帝以將士疲倦意欲班師士庻叩馬而¶
諌曰今齊師遁衆心皆動因其懼也而攻之其𫝑必舉帝¶
從之大軍遂進帝執其手曰余之有晉州爲平齊之基&KR0002;¶
不固守則事不諧矣朕無前慮惟恐後變善爲我守之¶
又曰郭榮宇文護擢中外府水曹叅軍時齊㓂屢侵護令¶
榮於汾州觀賊形𫝑時汾州與姚襄鎭相去懸逺榮以爲¶
二城孤逈𫝑不相救請於州鎭之間更築一城以相控攝¶
護從之俄而齊將祖孝先攻䧟姚襄汾州二城唯榮所立¶
者獨能自守護作浮橋出兵渡河與孝先戰孝先於上流¶
縱火筏以擊浮橋護令榮督便水者引取其筏以功授大¶
都督護¶
<pb:KR3k0012_SBCK_319-8a>¶
又曰劉弘字仲逺拜泉州刺史㑹髙智慧作亂以兵攻州¶
弘城中守百餘日救兵不至前後出戰死亡太半糧盡無¶
所食與士卒數百人煑犀角腰帶及剥樹皮而食之一無¶
離叛賊知其飢餓欲降之弘抗節彌厲賊悉衆來攻城䧟¶
爲所害上聞而嘉歎者乆之賜物二千叚¶
又曰李景檢校代州揔管漢王諒作亂并州景發兵拒之¶
諒遣劉嵩襲景戰於東城昇樓射之無不應弦而倒選壯¶
士擊之斬獲略盡諒復遣嵐州刺史喬鍾葵率勁勇三萬攻¶
之景戰士不過數千加以城池不固爲賊衝擊崩毀相繼¶
景且戰且築士卒皆殊死闘屢挫賊鋒司馬馮孝慈司法¶
叅軍吕玉並驍勇善戰儀同三司侯莫陳又多謀畫上拒¶
守之術景知將士可用其後推誠於此三人無所關預唯¶
在閤持重時出撫循而巳月餘朔州緫管楊義臣以兵來¶
<pb:KR3k0012_SBCK_319-8b>¶
