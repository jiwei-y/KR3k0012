# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:57.524092
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 933
#+PROPERTY: FILE SB11n0727-933太平御覽-卷之九百三十三.
<pb:KR3k0012_SBCK_933-1a>¶
太平御覽卷第九百三十三¶
　鱗介部五¶
　　　　虵上¶
周易繫辭下曰尺蠖之屈以求信也龍虵之蟄以存身也¶
爾雅曰螣螣虵(龍𩔖也能興雲霧而/遊其中淮南云蟒虵)蟒王虵(郭璞注曰蟒/虵最大者故)¶
(曰王/虵)¶
左傳莊公曰初内虵與外虵闘於鄭南門之中内虵死六¶
年而厲公入¶
又文下曰有虵自泉宫出入于國如先君之數(自伯禽<折 t="33"/>至/僖公十七君)¶
秋八月辛未聲姜薨毀泉臺(魯人以爲虵妖所出/而聲姜薨故壞之)¶
又襄三叔向母曰深山大澤實生龍虵¶
又襄五梓愼曰今兹宋鄭其饑乎虵乗龍(虵玄武之𪧐/虚危之星)¶
史記曰秦文公夢黃虵自天下屬地其口岀於鄜衍文公¶
<pb:KR3k0012_SBCK_933-1b>¶
問史敦敦曰此上帝之徴君其祠之於是作鄜峙¶
漢書曰髙祖以亭長送徒驪山夜行經豐西大澤中有大¶
虵當道拔劒斬之遂行後人至者見一老嫗哭虵曰此白¶
帝子也向赤帝子過而殺之媪因忽然不復見¶
後漢書曰華他嘗行道見有病咽塞者(咽喉/也)因語之曰向¶
來道隅有賣餅人䓑韲甚酸可取三升飲之病自當去即如¶
他言乃立吐一虵¶
晉書曰杜預先在荆州因宴集醉卧齋中外人聞嘔吐聲¶
竊窺於户而見一大虵垂頭而吐聞者異之¶
又曰樂廣常有親客乆闕不復來廣問其故荅曰前在坐¶
蒙賜酒方欲飲見盃中有虵意甚惡之旣飲而疾于時河¶
南㕔事壁上角漆𦘕作虵廣意盃中虵即角影也復置酒¶
於處謂客曰酒中復有所見不荅曰所見如&KR0004;廣乃告其¶
<pb:KR3k0012_SBCK_933-2a>¶
所以客豁然而解沉痾頓愈¶
又曰趙王倫簒位殿上有大蟒及小蟒耳間垂&KR0079;似重孝¶
幘小蟒亦然¶
又曰慕容熈遊干城南止大柳樹下&KR0002;有人呼曰大王且¶
止熈惡之伐其樹乃有虵長丈餘從樹中而出¶
又曰沮渠蒙遜攻浩舋而虵盤於帳前蒙遜𥬇曰前爲一¶
騰虵今盤在吾帳天意欲吾回師先定酒泉燒攻具而還¶
沈約宋書曰劉秀之少孤貧有志操十許歳時與諸兒戲¶
於前渚忽有大虵來𫝑甚猛莫不顛沛驚呼秀之獨不動¶
衆並異焉¶
南史曰梁主衣庫見黒虵長丈許數十小虵隨之舉頭髙¶
丈餘南望俄失所在帝又與宮人幸玄州𫟍復見大虵盤¶
屈於道羣小虵遶之並黒色帝惡之宫人曰此非恠也恐¶
<pb:KR3k0012_SBCK_933-2b>¶
是錢龍帝勑所司即日取數十萬錢鎮於虵處以厭之因¶
設法㑹赦囚徒賑窮乏退居栖心省又有虵從屋墜落帝¶
帽上忽然便失又龍光殿上所御肩輿復見小虵縈屈輿¶
中以頭駕夾𦞃前金龍頭上見人走逐之不及¶
梁書曰倭國有獸如牛名山䑕又有大虵吞此獸虵皮堅¶
不可斫其上有孔乍開乍閉時或有光射中之虵則死矣¶
陳書曰後主末年昬&KR0075;政亂秘書&KR0101;𫝊縡上書諌諍後主¶
逼令自盡死後有惡虵上屋來靈床當前受祭酹而去復¶
來百有餘日時有彈指聲俄而陳滅¶
後魏書曰東魏孝靜帝武定中有大虵見武牢城上時北¶
豫州刺史髙仲&KR0097;以孝牢叛死者數千人後武消難之任¶
武牢虵又見消難亦叛土人謂之雌龍¶
隋書曰煬帝大業末年翟讓&KR0004;見李宻衣在格上宻腰帶¶
<pb:KR3k0012_SBCK_933-3a>¶
化爲赤虵讓心異之竟爲宻所殺¶
又曰薛濬初爲童兒時與宗中諸兒遊戲于澗濵見一黃¶
虵有角及足召羣兒共視了無見者濬以爲不祥歸而憂¶
悴母逼而問之濬以賔對時有胡僧詣宅乞食濬母怖而¶
告之僧曰此乃兒之&KR0123;應且是兒也早有名位然壽不過¶
六七耳言終而出忽然不見時咸異之旣而壽終於四十¶
二六七之言於是驗矣¶
又曰李宻據偃師王世充領兵討之夜有班蛇長丈餘向¶
寢屋作聲如牛吼執伏者斬之明日戰大潰疋馬歸國¶
唐書曰太宗屯桓壁常欲覘敵潜軍逺抄&KR0016;皆四散太宗¶
與一甲士登丘而睡俄然賊兵四靣雲合不之覺也㑹有¶
虵逐䑕觸甲士驚起因見賊至遽白太宗而俱上馬馳百¶
餘歩爲賊所及發大羽箭射之殪其驍將賊&KR0016;乃退當時¶
<pb:KR3k0012_SBCK_933-3b>¶
以爲神異焉¶
又曰建中三年趙州寧晉縣仁孝里沙北有棠樹甚茂百¶
姓禱之爲神忽有羣虵數千自東南來趨北岸集棠樹下¶
爲二積留居南岸者爲一積俄有三龜徑寸繞行積傍積¶
虵盡死而後各登其積野人以告虵腹皆有瘡&KR0002;矢所中¶
又曰元和中五坊小使毎群聚於賣酒食家肆情飲啖將¶
去留虵一篋誡之曰吾以此虵致供奉鳥雀可善飼之無¶
使飢渇主人賂而謝之方肯携虵篋而去¶
又曰李朝晟爲邠州刺史城方渠無水師徒囂然遽有青¶
虵乗髙而下視其跡水隨而流朝晟令築防環之遂爲停¶
泉軍人仰飲以足圖其事上聞詔致祠焉¶
又曰𦋺賔國有䑕喙尖而尾赤能食虵有&KR0013;虵螫者䑕輙¶
嗅而尿之其瘡立愈¶
<pb:KR3k0012_SBCK_933-4a>¶
<pb:KR3k0012_SBCK_933-5a>¶
止猶爲虵足昭陽解軍而歸〇孫子兵法曰善用兵者譬¶
如率然率然常山之虵也擊其首則尾至擊其尾則首至¶
擊其中身則首尾俱至¶
慎子曰騰虵游霧飛龍乗雲雲罷霧散與蚯蚓同¶
韓子曰昔黃帝合&KR0017;神於西太山作爲青角虎狼在前蟲虵¶
伏後¶
又曰蟺似虵而&KR0345;似蠋(音/屬)人見虵則驚駭見蠋則毛起漁¶
者持蟺婦人拾𧖟利之所在皆爲賁諸¶
又曰鴟夷子皮事田成子成子去齊亡之燕鴟夷子皮&KR0018;¶
傳而從至望邑曰子獨不聞涸澤之虵乎澤涸將徙有小¶
虵謂大虵曰大虵行而小虵隨之人以爲虵之行者耳必¶
有殺子子不如相衘&KR0018;我以行人必以我爲神也乃相&KR0018;¶
越公道而行人皆避之今子美而我惡以子爲我上客一¶
<pb:KR3k0012_SBCK_933-5b>¶
乗之君也以子爲我使者萬乗之卿也不如爲我舎人田¶
成子&KR0018;傳而隨之至逆旅君待之甚敬因獻酒&KR0079;¶
淮南子曰越人得蚺虵以爲上肴中國得而棄之無用(蚺/虵)¶
(大虵也其/長數丈)¶
又曰犧牛騂毛冝於牲其象以致雨不若黒戾(黒戾黒色/虵屬也戾)¶
(潜於水神象/能致雨也)¶
又曰神虵能斷而復屬而不能使人勿斷也¶
又曰昔容成氏之時道路鴈作行而處(容成黃帝/時造暦上)記嬰兒於¶
巢上致餘糧於𠭇首虎豹可尾虵&KR3280;可蹷¶
又曰虎豹不可使縁木蝮虵不可以安足¶
淮南万畢術曰烏喙虵肝病病作不苦(取烏喙虵肝各等/治和丸如梧桐實)¶
(欲作吞一丸/人不倦矣)¶
枹朴子曰巳日山中稱寡人者社中虵也¶
<pb:KR3k0012_SBCK_933-6a>¶
又曰或問隱居山澤治虵蝮之道曰昔貟丘多大虵又生¶
好藥黃帝將登焉廣成子教之佩雄黃而虵去也今帶武¶
都雄黃色如鷄冠者五兩以入山林則不畏虵虵&KR0002;中人¶
以少許雄黃末𫝊之瘡中登愈¶
又曰虵𩔖雖多唯有虵蝮中人至急一日不治則殺人&KR0002;¶
不曉方術而爲此虵所中者但以刀割瘡&KR0079;投地其&KR0079;沸¶
如火湏&KR0119;燋盡而人得活也¶
山海經曰㤗華山有虵名曰肥遺六足四翼見則天下大旱¶
又曰巴虵吞象三歳而出骨君子服之巳心腹之疾(今南/方蚺)¶
(虵吞鹿巳爛自絞於樹腹中/骨皆穿鱗甲間出此𩔖也)¶
又曰大同之山有虵名曰長虵其毛如&KR0510;豪其音如皷柝¶
(如皷人擊/柝身音吒)¶
又曰鱗山多鳴虵其狀如虵四翼音如磬見則大旱¶
<pb:KR3k0012_SBCK_933-6b>¶
又曰黒齒人爲人黒齒有虵一赤一青在其傍¶
又曰雨師爲人黒手各操一虵¶
星經曰騰虵二十二星在室北近河主蟲虵¶
說苑曰齊景公獵上山見虎下澤見虵問晏子曰此不祥¶
耶曰有賢不知知而不用用而不任此不祥耶山是虎室¶
澤是虵窟何不祥乎¶
新序曰太子申生至靈臺虵遶左輪御曰速得國之祥太¶
子遂不反伏劒而死¶
賈&KR0105;書曰𣈆文公出田前駈還曰前有大虵其髙如隄横¶
道而處文公曰還車而歸其御曰臣聞祥則迎之妖則凌¶
之今前有妖請攻之公曰不可吾聞天子夢惡則脩道諸¶
侯夢惡則脩政大夫夢惡則脩身善是則禍不至今我有¶
失行而天戒以妖我&KR0002;攻之是逆天令也乃歸齋𪧐而請¶
<pb:KR3k0012_SBCK_933-7a>¶
於廟退而脩政居三日夢夭誅虵曰爾何敢當聖君之路¶
文公覺令人視之虵巳魚爛矣(新序/同)¶
又曰孫叔敖之爲兒出遊還憂而不食其母問其故泣而¶
對曰今旦見兩頭之虵恐死母問曰今虵安在曰聞見兩¶
頭虵者死恐他人復見之巳殺而埋之母曰無憂汝不死¶
矣吾聞之有隂德者天報以福(新序/同)¶
列仙傳曰玄俗者自言河間人餌巴豆雲母賣藥於都市¶
七丸一錢治百病河間王病買服之下虵十餘頭¶
酈善長水經注曰南郷故城城南外舊有郡社栢樹大三¶
十圍蕭欣爲郡伐之言有大虵從樹腹中墜下大數十圍長¶
三丈小虵數十隨之入南山聲如風雨伐樹之前見夢於¶
欣欣不以厝意及伐之少日果死¶
又曰漢水又東合洛水水有二源合注壑於神虵戍西左¶
<pb:KR3k0012_SBCK_933-7b>¶
右山溪多五色虵性馴良不爲物毒¶
又曰交州山多大虵名曰蚺虵長十丈圍七八尺常在樹¶
上伺鹿獸鹿獸過便低頭繞之有頃鹿死先濡令濕訖便¶
合頭角噉之骨皆鑚皮出山夷始見虵不動時便以大竹¶
籖籖虵頭至尾殺而食之以爲珎異故楊氏南裔異物志¶
曰蚺唯大虵旣洪且長采色駮犖其文錦章食&KR0069;吞鹿膄¶
成養創賔享嘉宴是豆是&KR1824;言其養創之時昉膄甚肥¶
太平御覽卷第九百三十三¶
<pb:KR3k0012_SBCK_933-8a>¶
