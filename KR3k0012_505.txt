# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:26.356217
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 505
#+PROPERTY: FILE SB11n0727-505太平御覽-卷之五百五.
<pb:KR3k0012_SBCK_505-1a>¶
太平御覽卷第五百五¶
　　逸民部五¶
　　　　　逸民五¶
蕭子顯齊書曰禇伯玉字元璩呉都錢塘人也年十八父¶
爲婚婦入前門伯玉從後門出遂徃剡居瀑布山時人比¶
之王仲都在山三十餘年隔絶人物王僧逹爲呉郡苦禮¶
致之伯玉不得巳停郡信&KR0043;才交數言而退寧朔將軍丘¶
彌孫與僧逹書曰聞禇先生出居貴館此子滅影雲棲不¶
事王侯抗髙木食有年載矣自非折節好士何以致之望¶
其還䇿之日蹔紆清塵亦願助爲譬&KR0003;荅曰禇先生從白¶
雲逰舊矣此子索然唯朋松石介於&KR0012;峯絶嶺者積數十¶
載近故要其來此兾慰日夜比談討芝桂借訪荔蘿&KR0002;巳¶
窺煙波臨滄洲矣知君欲見之當爲申譬太祖即位手詔¶
<pb:KR3k0012_SBCK_505-1b>¶
呉㑹二郡以禮迎遣又辭疾上不欲違其志勑於剡白石¶
山立太平館居之¶
又曰明僧紹字承烈平原聶人也隱長廣郡嶗山詔徴爲¶
正貟郎稱疾不就其後上與崔思祖書曰不食周粟而食¶
周薇古猶發議在今寧得息談耶僧紹弟慶符爲青州刺¶
史罷任僧紹隨歸住江乗攝山太祖謂慶符曰卿兄髙尚¶
其事亦堯之外臣與朕雖不相接有時通夢乃贈紹竹根¶
如意¶
南史曰郭希林武昌人也曽祖翻晉丗髙尚不仕希林少¶
守家業徴召一無所就卒子蒙亦隱居不仕¶
又曰辛普明字文逹少就&KR0028;康之受業至性過人居貧與¶
兄共處一帳兄亡仍帳施靈蚊甚多通夕不得寢而終不¶
道侵螫僑居㑹稽㑹稽士子髙其行當葬兄皆送金爲贈¶
<pb:KR3k0012_SBCK_505-2a>¶
後至者不復肯受人問其故荅曰夲以兄墓不周故不逆¶
親友之意今實巳足豈可利亡者餘贈耶¶
又曰杜京産字景齊呉郡錢塘人也父道鞠州從事善彈¶
棊京産少恬静閑意榮官頗渉文義專修黄老㑹稽孔覬¶
清剛有峻節一見而爲交郡命主簿州辟從事皆稱疾去¶
與同郡顧懽同契始寜東山開舎受學齊建元中武陵王¶
瞱爲㑹稽齊髙帝遣儒士劉瓛入東爲曄講瓛故往與之¶
逰曰杜生當今之臺尚也永明十年孔珪陸澄沈約表薦¶
京産徴爲奉朝請不至於㑹稽聚徒教授建武&KR0004;徴貟外¶
散&KR0016;常侍郎京産曰莊生持釣豈爲白璧所廽辤疾不就¶
又曰孔道徽㑹稽山隂人守志業不仕與杜京産友善道¶
徽父祐至行通神隱於四明山谷中有數百斛錢視之如¶
瓦石太守王僧䖍與張緒書曰孔祐敬康曽孫也行動幽¶
<pb:KR3k0012_SBCK_505-2b>¶
祗德標松桂引爲主簿遂不可屈此古之遺德也道徽少¶
厲髙行能丗其家風隱居南山終身不窺都邑豫章王嶷¶
爲楊州辟西曹書佐不至郷宗慕之¶
又曰臧榮緒東莞莒人也少&KR0012;躬自灌園以供&KR0021;祀母喪¶
洒掃堂宇置筵席朔望輒拜薦焉甘珎未常先食純好學¶
括東西晉爲一紀録志傳一百一十卷隱居京口教授齊¶
髙帝爲楊州刺史徴榮緒爲主簿不到建元中司徒禇彦¶
囬啓髙帝稱&KR0274;其羙以祕閣榮緒謂人曰昔宫尚奉丹書¶
武王致齋降位李釋教誡並有禮敬之儀因甄明至道乃¶
著拜五經序論常以宣尼庚子日生其日陳五經拜之自¶
號披&KR0260;先生又以飲酒亂德言常爲誡永明六年卒&KR0004;榮¶
緒與&KR0028;康之俱隱在京口時號爲二隱¶
又曰呉苞字天蓋濮陽鄄城人也儒學善三禮及老莊宋¶
<pb:KR3k0012_SBCK_505-3a>¶
㤗始中過江聚徒敎學冠黄葛巾&KR0188;食二十餘年與劉瓛俱於禇¶
彦回宅講授齊隆昌元年徴爲太學愽士不就始安王遥光及¶
(江祐徐孝嗣共爲立館於鐘山下教授朝士多到門焉當/時稱儒者自劉瓛巳後聚徒講授唯苞一人而巳以壽終)¶
又曰樓惠明字智逺立性貞固有道術居金華山舊多毒¶
害自惠明居之無復辛螫之苦藏名匿跡人莫之知宋明¶
帝召不至齊髙帝徴又不至文惠太子在宫苦延方至仍¶
又辞歸俄自金華輕棹西下及就路廻之豐安旬日聞俄¶
賊起唯豊安獨全時人以爲有先&KR0116;齊武帝勑爲立館¶
又曰漁父者不知姓名亦不知何許人也太康孫&KR0225;爲尋¶
陽太守落日逍遥渚際見一輕舟凌波隱顯俄而漁父至¶
神韻蕭灑垂綸長嘯&KR0225;甚異之乃閑問有魚賣乎漁父&KR0015;¶
而荅曰其釣非釣寧賣魚者耶&KR0225;益恠焉遂褰裳渉水謂¶
曰&KR0060;觀先生有道者也終朝鼓枻良足勞止吾聞黄金白¶
<pb:KR3k0012_SBCK_505-3b>¶
壁重利也駟馬髙蓋榮勞也方今王道文明守在海外隱¶
鱗之士靡然向風子胡不賛緝熈之羙何晦其用&KR0002;是也¶
漁父曰僕山海狂人不逹丗務未辨貴賤無論榮貴乃歌¶
曰竹竿籊籊河水悠悠相忘爲樂貪餌吞釣非夷非恵&KR0147;¶
以忘憂於是悠然鼓棹而去¶
又曰顧歡字景怡呉興塩官人也家丗寒賤父祖並爲農¶
歡獨好學年六七&KR0010;知推六甲家貧父使田中駈雀歡作¶
黄雀賦而歸雀食稻過半父怒欲撻之見賦乃止郷中有¶
學舎歡貧無以受業於舎壁後&KR0029;聽無遺忘者夕則燃松¶
節讀書或燃糠自昭及長篤志不倦聞呉興東遷邵玄之¶
傳五經文旬假爲書師從之受業同郡顧凱之臨縣見而¶
異之遣諸子與逰從豫章雷次宗諮玄儒諸義母亡水漿¶
不入口廬于墓側遂隱不仕於剡天台山開館聚徒受業¶
<pb:KR3k0012_SBCK_505-4a>¶
諸生常近百人歡早&KR0012;讀詩至哀哀父母生我劬勞輙¶
執書慟哭由是受學者廢蓼莪篇不復講焉¶
又曰蔡㑹字休明陳留人清玩不與俗人交李撝謂江斆¶
曰古人稱安貧清白曰夷&KR0314;而不緇曰白至如蔡休明者¶
可不謂之夷白乎¶
又曰徐伯珍字文楚東陽太末人也少&KR0012;貧無紙常¶
以竹葉箭&KR0002;甘蔗及地上學書山水&KR0064;出漂溺宅¶
舎村隣皆奔走伯珍累床而坐講書不輟叔父璠¶
之與顔延之友善還祛䝉山立精舎講授伯珍徃¶
從學積十年究尋經史逰學者多依之太守琅邪¶
王曇生呉郡張淹並加禮辟伯珍應召便退如此¶
者凡十二焉如釋氏老莊兼明道術歳常旱伯珍¶
筮之如期而雨舉動有禮過曲水之下趍而避早¶
<pb:KR3k0012_SBCK_505-4b>¶
䘮妻晩不復重娶自此曽參宅南九里有山伯珎¶
移居之階户之間木生皆連理門前梓樹一年便¶
合抱白雀一&KR0031;栖其户牖論者以爲隠徳之感¶
也¶
又曰沈麟士字雲禎呉興武康人也父䖍之爲樂¶
安令麟士㓜而俊敏年七歳聽叔父岳言玄賔散¶
言無所遣失岳撫其肩曰若斯文不絶其爾乎及¶
長愽通經史有髙尚之志親亡居䘮盡禮服闋忌¶
日輙涕泣彌旬居貧織簾誦書口手不息郷里號¶
爲織簾先生常行路隣人認其所着屐麟士曰是郷¶
屐耶即跣而返隣人得屐送前者還之麟士&KR0015;而受之¶
宋文帝令何尚之抄撰五經訪舉學士縣以麟士應選¶
不得巳至都尚之&KR0055;相接及去尚之謂子偃曰山藪¶
<pb:KR3k0012_SBCK_505-5a>¶
固多竒士沈麟士黄叔度之流也汝師之麟士常苦無書¶
因遊都下歴觀四部畢乃歎曰古人亦何人哉少時稱疾¶
歸郷不與人物通或勸之仕荅曰魚懸獸檻天下一契聖¶
人玄悟所以每履&KR0123;先吾誠未能景行坐忘何能不希企¶
日損乃作&KR0007;散賦以絶丗隱居呉差山講經從學之¶
士數百人各管屋宇依止其側時爲之語曰呉差山中有¶
賢士開門教授居成市¶
又曰諸葛璩字㓜玟琅邪人也丗居京口璩㓜事徴士&KR0028;¶
康之愽渉經史復師徴士臧榮緒榮緒著晉書稱璩有發¶
擿之功方之靈壷齊建武&KR0004;江祀薦璩於明帝言璩安貧¶
守道閱禮敦詩如其簡退可&KR0045;清激濁辟爲議曹從事帝¶
許之璩辝不赴陳郡謝眺爲東海太守下教揚其風槩餉¶
榖百斛梁天監中舉秀才不就璩性勤於誨誘後出就學¶
<pb:KR3k0012_SBCK_505-5b>¶
者日至居宅狹陋無以容之太守張庂爲起講舎璩處身¶
清正妻子不見喜愠之色旦夕孜孜講誦不輟時人益以¶
此宗之¶
又曰劉慧斐字宣文彭城人也少愽學能屬文起家梁安¶
成王法曹行叅軍常還都途經尋陽逰於匡山遇處士張¶
秀相得甚歡遂有終焉之志因不仕居東林寺又於山北¶
搆園一所号曰離垢園時人因謂離垢先生逺近欽慕之¶
簡文遺以机杖論者云自逺法師殁後將二百年始有張¶
劉之盛矣¶
又曰范元琰字伯珪居父憂時童孺哀慕盡禮親黨異之¶
及長好學&KR0054;通經史兼精佛義祖母患癱常自含吮與¶
人言常恐傷物居家不出城市雖獨居如對賔客見者莫不¶
改容憚之家貧唯以園&KR0188;爲業常出行見人盗其菘元琰¶
<pb:KR3k0012_SBCK_505-6a>¶
遽退走母問其故具以實荅問盗者爲誰荅曰向所退畏¶
其愧耻今啓其名願不泄也於是母子祕之或有渉溝盗¶
其筍者元琰因伐木爲橋以度之自是盗大慙一郷無復¶
草&KR0060;齊建武&KR0004;爲曹武平西參軍不至于時始安王遥光¶
爲楊州謂徐孝嗣曰曹武叅軍豈是禮賢之職欲以西曹¶
書佐聘之㑹遥光敗不果時人以爲恨¶
梁書曰阮孝緒字士宗尉氏人父彦之誡曰冝思自朂以¶
庻爾躬荅曰願追赤松子於滄海逐許由於穹谷耳自是¶
屏居一室非晨昏定省未常出户外兄王晏貴顯緒度必¶
顚覆聞笳聲至門孝緒乃穿籬逃迸及晏誅竟&KR0023;免時中¶
丞任昉欲往見之不肯乃歎曰其室雖邇其人何逺自是¶
飲風者莫不歛祍望塵而息也¶
又曰陶弘景字通明丹陽人生十&KR0010;讀&KR0081;洪神仙傳曰仰¶
<pb:KR3k0012_SBCK_505-6b>¶
青雲覩白日不覺爲逺齊髙祖作相引爲侍讀永明&KR0004;脫¶
朝服掛神武門上表辝禄詔乃許之居勾容曲山自号華¶
陽隱居武帝即位有&KR0123;㓙征討大事皆使咨問時人号爲¶
山中宰相預知梁祚覆没乃製詩曰夷甫任散誕平叔坐¶
論空豈悟昭陽殿遂作單于宫及侯景傾䧟&KR0434;位果在昭¶
陽殿皆如其言大同&KR0004;卒年八十五顔色不變屋中有異¶
香氣累日　氲謚貞白先生有肘後方枕中術及夲草¶
又曰沈顗呉興人也性有至介常慕黄叔度徐孺子之爲¶
人每獨處一室罕見其面從叔㪍貴顯當朝每還呉賔客¶
迎送填咽顗送迎不出域㪍乃歎曰吾乃今知貴不如賤¶
也¶
又曰何&KR0039;字士哲廬江人也&KR0039;雖不出入城府而遨逰于¶
外不簪不帶駕柴車躡草履恣心所適致醉而歸士大夫¶
<pb:KR3k0012_SBCK_505-7a>¶
多慕從之時人謂之通隱¶
後周書曰韋夐字敬逺孝寛之兄也志尚夷簡淡於榮利¶
太祖經略王業仄席求賢備禮辝之終不能起彌加敬重¶
丗宗即位禮遇逾厚勑有司日給河東酒一㪷号曰逍遥¶
公年七十而卒¶
陳書曰馬樞字要理扶風人&KR0004;爲梁邵陵王綸學士綸舉¶
兵援臺城留書二萬卷&KR0009;樞肆意尋覽將遍乃喟然歎曰¶
吾常聞貴爵位者以巢由爲桎梏愛山林者以伊吕爲管¶
庫今乃稽諸史典篤論其義亦各從其所好乃隱於茆山¶
曰精洞¶
太平御覽卷第五百五¶
<pb:KR3k0012_SBCK_505-7b>¶
