# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:04.856393
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 114
#+PROPERTY: FILE SB11n0727-114太平御覽-卷之一百一十四.
<pb:KR3k0012_SBCK_114-1a>¶
太平御覽卷第一百一十四¶
　　皇王部三十九¶
　　　唐憲宗章武皇帝　穆宗文惠皇帝¶
　　　敬宗昭愍皇帝¶
　　　　憲宗章武皇帝¶
唐書曰憲宗章武皇帝諱純順宗長子母曰莊憲　皇后¶
大暦十三年生於長安之東宫内六七歳時德宗抱置&KR0176;¶
上問曰汝誰子在吾懷對曰是第三天子德宗異之貞元¶
四年六月封廣陵王順宗即位之年四月&KR0125;爲皇太子八月¶
乙巳即皇帝位於宣政殿先是連月霖雨是日晴霽人情忻¶
恱丁未始御紫宸殿對百僚庚戍詔曰朕以寡昧纂丕洪¶
業永思理本所寳惟賢至如嘉禾神芝竒禽異獸盖王化¶
之虚美也所以光武形於詔令春秋不書祥瑞朕誠德薄¶
<pb:KR3k0012_SBCK_114-1b>¶
思及前人自今巳後所有祥瑞有司不得上聞其珍禽竒¶
獸亦冝停進冬十月壬申貶中書侍郎同中書門下平章¶
事韋執&KR0105;爲崖州司馬以交王叔文也元和元年春正月¶
景寅朔皇帝率群臣於興慶宫奉上太上皇尊號丁夘御含¶
元殿受朝賀禮畢御丹鳯樓大赦天下改元癸未詔以太¶
上皇舊恙愆和親侍藥膳權不聽政以髙崇文檢校工部¶
尚書充神䇿行宫節度使甲申太上皇崩乙酉宰相杜佑¶
攝家宰戊子制曰劒南西川疆界素定藩鎮守備各有區¶
分頃因元臣薨謝隣藩不睦劉闢乃因虚搆&KR0169;以忿結讎¶
遂勞三軍兼害百姓朕志存含垢務欲安人遣使宣諭委¶
之旄&KR0207;如聞道路擁塞未息干戈輕肆攻圍擬圖吞併爲¶
君之體義在勝殘命將興師蓋非獲巳冝令興元嚴礪東川李¶
康掎(音/巳)角應接神䇿行營節度使髙崇文神䇿兵馬使李元¶
<pb:KR3k0012_SBCK_114-2a>¶
弈率歩&KR0016;之師與東州興元之師&KR0011;㑹進討甲午髙崇文由¶
斜谷路李元弈由&KR3508;谷路俱㑹于梓潼&KR0028;辛夘群臣請聽政¶
戊戌上謂宰臣曰前代帝王或怠於聽政或躬覽繁務其道¶
何如杜黄裳對曰帝王之務在於修己簡易擇賢委任不冝¶
怠肆安逸然事有綱領小大常務其逺者大者至如簿書獄¶
訟百吏能否本非人主所自任也但擇人委任責其成效賞¶
罰必信誰不盡心傳稱帝舜之德曰夫何爲哉恭己正南¶
面而已誠以能舉十六相去四凶也豈與勞神疲體自任¶
耳目之主同年而語哉但人主常&KR0020;患在不能推誠人臣¶
之弊患在不能自竭由是上疑下詐禮皃或&KR0220;欲求致理¶
自然難致苟無此弊何患不至於理上稱善乆之五月辛¶
夘&KR0125;太上皇后王氏爲皇太后九月辛亥髙崇文奏收成¶
都擒劉闢以獻癸丑以山人李渤爲左拾遺徴不至二年¶
<pb:KR3k0012_SBCK_114-2b>¶
春正月上親朝獻太清宫御丹鳯樓大赦天下巳酉以户¶
部侍郎武元衡爲門下侍郎同平章事以中書舎人翰林¶
學士李&KR0123;甫爲中書侍郎同平章事二月庚午司天造新¶
暦成詔題爲元和觀象暦九月庚申李錡據潤州反殺判¶
官王澹大將趙&KR0318;遂令&KR0171;常杭湖睦五州戍將殺刺史修¶
石頭故城欲謀僣逆癸酉潤州大將張子良李奉仙等執¶
李錡以獻十一月斬錡詔削屬籍十二月景辰上謂宰臣¶
曰朕覽國書見文皇帝行事少有過差諌臣論諍往復數¶
日况朕之寡昧渉道未明今後事或未當卿當每事十論¶
不可一二而止巳夘史官李&KR0123;甫撰元和國計簿揔計天¶
下方鎮凡四十八管州府二百九十五縣一千四百五十¶
三户二百四十四萬二百五十四其鳯翔鄜坊邠寧振武¶
涇原銀夏靈鹽河東易定魏&KR0054;鎮兾范陽滄景淮西淄青¶
<pb:KR3k0012_SBCK_114-3a>¶
十五道凡七十一州不申户口每歳賊入&KR0029;辦止於浙江¶
東西宣歙淮南江西鄂嶽福建湖南等八道合四十九州¶
一百四十四萬户比量天寳供稅之户則四分有一天下¶
兵戎仰給縣官者八十三萬餘人比量天寳士馬則三分¶
加一率以兩户資一兵其他水旱所損徴科發歛又在常¶
役之外是歳吐蕃廻紇奚契丹渤海牂牁(上音藏/下音哥)南詔並¶
朝貢三年春正月癸巳羣臣上尊號曰睿聖文武皇帝御¶
宣政殿受&KR0125;禮畢御丹鳯樓大赦天下庚子涇原叚祐請¶
修臨涇城在涇州北九十里扼犬戎之衝要詔從之四年秋¶
七月御製前代君臣事迹十四篇書於六扇屏風是月出書¶
屏以示宰臣丁未渭南&KR0064;水壞廬舎二百餘户口溺死六百人¶
命府司賑給八月安南都護張舟奏破壞王國三萬餘人獲¶
戰象兵械并王子五十九人十月&KR0125;鄧王寧爲皇太子癸巳¶
<pb:KR3k0012_SBCK_114-3b>¶
以&KR0125;儲肆赦繋囚死罪降從流巳下遞减等工部侍郎歸¶
登給事中吕元膺爲皇太子諸王侍讀五年八月乙亥上謂¶
宰臣曰神仙之事信乎李藩對曰神仙之&KR0003;出於道家道¶
家所宗老子五千文爲本老子指歸與六經無異前代好¶
恠之流假託老子爲神仙之&KR0003;故秦始皇遣方士載童女¶
入海求仙藥漢武帝嫁女與方士求不死藥二主受惑卒¶
無所得文皇帝服胡僧長生藥遂致&KR0064;疾不救古詩云服¶
食求神仙多爲藥所悮誠哉是言也君人者但務求理四¶
海樂推社稷延永自然長年也上深然之六年十一月乙¶
丑制以户部侍郎李綘爲中書侍郎同平章事十二月辛¶
夘皇太子寧薨謚曰惠昭七年五月上謂宰臣曰卿言吴¶
越去年水旱昨有御史自江淮廻言不至爲灾人非甚困¶
李綘對曰臣得兩浙淮南狀繼言歉旱方隅授任皆朝廷¶
<pb:KR3k0012_SBCK_114-4a>¶
信重之臣御史非良或容希媚此正當姦侫之目况推誠之¶
道君人大本任大臣以事不可以小臣言間之伏望明示御¶
史姓名正之典刑上曰卿言是也朝廷大體以恤人爲本¶
一方不稔即冝賑救濟其飢寒况可疑之耶向者不思而¶
有此問朕言過矣八年三月辛未上以乆旱親於禁中祈¶
雨是夜澍&KR0040;霑足六月景寅京師大風&KR0040;毀屋飄瓦人多&KR0953;¶
死所在川瀆&KR0064;漲行人不通辛丑出宫人二百車任從所適¶
以水災故也九年十月甲子制朕嗣膺寳位于兹十年每¶
推至誠以御方夏庻以仁化臻於大和宵衣旰食意屬於¶
此今淮西一道未逹朝經擅自繼襲肆行㓂掠將士等迫¶
於受制非是本心思去三靣之羅庻遵兩階之義冝以山¶
南東道節度使嚴綬兼充申光蔡等州招撫使十年正月¶
嚴綬帥師次蔡州界巳亥制削奪吴元濟官爵六月鎮州節¶
<pb:KR3k0012_SBCK_114-4b>¶
師度使王承宗遣盗夜伏於靖安坊刺宰相武元衡死之刺¶
御史中丞裴度傷首而免十二年五月隨唐節度使李愬¶
奏敗賊於吴房獲賊將李祐七月以裴度守門下侍郎同平¶
章事充彰義軍節度申光蔡觀察處置等使仍充淮西宣慰¶
使十月李愬率師入蔡州執吴元濟以獻淮西平十三年正¶
月御含元殿受朝賀禮畢御丹鳯樓大赦天下七月詔削奪¶
淄青節度使李師道官爵仍令宣武魏&KR0054;義成等五鎮之師¶
分路進討十二月上謂宰臣曰人臣事君但力行善事自致¶
公望何乃好樹朋黨朕甚惡之裴度對曰君子小人未有¶
無徒者君子之徒則同心同德小人之徒是朋是黨上曰¶
他人之言亦與卿等相似豈易辯之哉度曰君子小人觀¶
其所行當自區別矣上曰凢好事口&KR0003;則易躬行則難卿¶
等旣言之湏行之勿空言&KR0003;度等謝曰陛下處分可謂¶
<pb:KR3k0012_SBCK_114-5a>¶
至矣臣等敢不激厲然天下之人從陛下所行不從陛下¶
所言臣等亦願陛下每言之則行之上頗忻納十四年春¶
正月以東師&KR0043;野不受朝賀三月上謂宰臣曰聽受之間¶
大是難事推誠選任所謂委&KR0009;必合盡心及至所行臨事¶
不無偏黨朕臨御已來歳月斯乆雖不明不敏然漸見物¶
情每於行爲務欲詳審比令學士集前代昧政之事爲辯¶
謗略每欲披閱以爲鑒戒耳崔羣對曰無情曲直辯之至¶
易稍懷欺詐審之實難故孔子有衆好衆惡之論浸潤¶
膚受之&KR0003;蓋以曖昧難辯故也&KR0002;擇賢而任之待之以誠¶
糾之以法則人自歸公孰敢行僞陛下詳觀載籍以廣聦¶
明實天下幸甚七月羣臣上尊號曰元和聖文神武法天¶
應道皇帝是日御宣政殿受&KR0125;御丹鳯樓大赦天下八月¶
上謂宰臣曰天下事重不可一日曠廢&KR0002;遇連假不坐有¶
<pb:KR3k0012_SBCK_114-5b>¶
事即詣延英請對崔羣以殘暑方甚目同列將退上止¶
之曰數日一見卿等時雖暑&KR0044;朕不爲勞九月上謂宰相¶
曰朕讀玄宗實録見開元&KR0004;銳意求理至十六年巳後稍¶
似懈倦開元末又不及中年何也崔羣對曰玄宗少歴民¶
間身經迍難故即位之&KR0004;知民疾苦躬勤庶政加之姚崇¶
宋璟&KR0171;頲盧懷愼等守正之輔孜孜獻納故致治平及後¶
承平日乆安於逸樂漸逺端士而近小人宇文融以聚歛¶
媚上心李林甫以姦邪惑上意加之以國忠故及於亂願¶
陛下以開元&KR0004;爲法以天寳末爲戒即社稷無疆之福也¶
時皇甫鏄以謟刻欺蔽在相位故羣因奏以諷之上服方¶
士栁泌金丹藥起居舎人裴隣上表切諌以金石含酷烈¶
之性加燒錬則火毒難制&KR0002;金丹巳成且令方士自服一¶
年觀其効用則進御可也上怒貶隣爲江陵令十五年春¶
<pb:KR3k0012_SBCK_114-6a>¶
正月甲戍朔上以餌金丹小不豫罷元㑹庚子夕上崩于大¶
明宫之中和殿享年四十三謚曰聖神章武孝皇帝廟號¶
憲宗葬于景陵¶
　　　　穆宗文惠皇帝¶
唐書曰穆宗文惠皇帝諱&KR0106;憲宗第三子也母曰懿安皇¶
后郭氏貞元十一年七月生於大明宫之別殿&KR0004;名宥封¶
建安郡王元和七年十月&KR0125;爲皇太子改今諱十五年正月¶
憲宗崩閏月景午即皇帝位於太極殿東序戊申上見羣¶
臣於紫宸門外辛亥以蕭俛叚文昌爲中書侍郎同平章¶
事上始御延英對宰臣二月丁丑御丹鳯樓大赦天下壬¶
寅勑舉賢良方正直言極諌科目人冝令中書門下尚書¶
省四品巳上於尚書省同試三月壬子召侍講學士韋處¶
厚路隨於太液亭講毛詩&KR0028;睢尚書洪範等篇旣罷並賜¶
<pb:KR3k0012_SBCK_114-6b>¶
緋九月辛丑大合樂於魚藻宫觀競渡又召李光愬李光¶
顔入朝欲於重陽日宴群臣拾遺李班等上䟽諫云元朔¶
未改園陵尚新雖易月之期俯從人欲而三年之制猶服心¶
䘮夫遏宻施禁蓋爲齊人合樂内庭事將未可不聽十月¶
鎮州王承元以所部四命請命以魏&KR0054;節度等使田&KR0042;正爲¶
鎮州節度使以承元　爲滑州節度使長慶元年正月巳亥¶
朔上親薦獻太清宫太廟是日法駕赴南郊日抱珥宰臣賀¶
於前辛丑祀昊天上帝於圎丘即日還宫御丹鳯樓大赦天¶
下改元長慶内外文武及致仕官三品巳上賜爵一級二月¶
景子上觀雜&KR0458;樂於麟德殿歡甚謂給事中丁公著曰比聞¶
外間公卿士庻時爲歡宴蓋時和民安甚慰予心公著對曰¶
誠有此事然臣之愚見風俗如此亦不足嘉百司庻務漸¶
恐勞煩聖慮上曰何至於是對曰夫賔宴之禮務逹誠敬¶
<pb:KR3k0012_SBCK_114-7a>¶
不繼以滛故詩人美樂且有儀璘異屢舞前代名士良辰¶
宴聚或清談賦詩投壷雅歌雖以盃酌獻酬不至於亂國¶
家自天寳已後風俗奢靡宴席以諠譁沉&KR0698;爲樂而居重¶
位秉大權者優雜倨肆於公吏之間曽無愧恥公私相効¶
漸以成俗由是物務多廢獨聖心求理安得不勞宸慮乎¶
陛下冝頒訓令禁其過差則天下幸甚時上荒于酒樂公¶
著因對諷之頗深嘉納三月幽州劉緫請分割地土入朝¶
公卿皆疑獨上推誠納之以宣武節度使張&KR0042;靖爲幽州¶
節度使以緫爲鄆州節度使秋七月壬子羣臣上尊號曰¶
文武孝德皇帝上受&KR0125;於宣政殿禮畢御丹鳯樓大赦天¶
下甲寅幽州&KR0101;軍使奏軍亂囚節度使張&KR0042;靖於别館害判¶
官韋雍張宗元崔仲卿鄭塤軍人取朱滔子洄爲留後洄自¶
以年老令軍人立其子克融爲留後八月己巳鎮州&KR0101;軍宋¶
<pb:KR3k0012_SBCK_114-7b>¶
惟澄奏軍亂節度使田&KR0042;正并家屬將佐三百餘口並遇害¶
軍人推衙將王庭湊爲留後二年二月甲子詔雪王庭湊仍¶
授鎮州大都督府長史充成德軍節度等使三軍將士待¶
之如&KR0004;仍令韓愈往彼宣諭十月詔江淮諸州旱損田苗頗¶
多所在米價不免踴貴眷言疲瘵湏議優矜冝委淮南浙東¶
浙西宣歙江西福建等道觀察使各於當道有水旱處取常¶
平義倉斛斗據時估减半價出糶以惠貧民十一月庚午命景¶
王率禁軍五百&KR0016;侍從皇太后幸華清宫又幸石甕寺癸酉¶
上幸華清宫迎太后廵狩于驪山下即日馳還太后翌日方¶
還庚辰上與内官擊鞠禁中有内官歘然墜馬如物所擊上¶
恐罷鞠升殿遽足不能履地風眩就牀自是外不聞上起居¶
者三日十二月丁亥詔五坊鷹隼並解放獵具並毀之庚寅¶
宰臣李逢吉率百僚至延英門請見上不許中外失色與裴度等¶
<pb:KR3k0012_SBCK_114-8a>¶
三上䟽請立皇太子辛夘上於紫宸殿見百官李逢&KR0123;奏景¶
王成長請立爲皇太子左僕射裴度又極言之癸巳詔立景¶
王爲皇太子景午上御宣政殿&KR0125;皇太子受&KR0125;畢百寮謁太¶
子於東宫三年正月丁巳上以疾苦不受朝賀是日大風昏¶
翳竟日四年正月辛亥上御正殿受朝如常儀上餌金石¶
之藥處士張皐上䟽切諌上恱召之求皐不獲辛未上大¶
漸詔皇太子&KR0101;國事壬申上崩於寢殿時年三十謚曰睿¶
聖文惠孝皇帝廟號穆宗葬于光陵¶
　　　　敬宗昭愍皇帝¶
唐書曰敬宗昭愍皇帝諱湛穆宗長子母曰恭僖太后王¶
氏元和四年六月七日生於東内之别殿長慶元年封景¶
王二年立爲皇太子四年正月穆宗崩皇太子即位時年¶
十六二月辛巳朔上縗服見羣臣於紫宸門外癸未貶户¶
<pb:KR3k0012_SBCK_114-8b>¶
部侍郎李紳爲端州司馬辛夘勑没掖庭宫人先配内園¶
宫人並冝放出任其所適巳亥&KR0125;大行皇帝皇太后爲太¶
皇太后三月上御丹鳯樓大赦天下天下常貢之外不得¶
進獻六宅十宅諸王女冝令每年於選人中選擇降嫁甲¶
寅始於延英對宰臣甲子故山南東道節度使牛元翼家屬¶
悉爲王庭湊所害上惜其&KR0072;横傷悼乆之仍歎宰執非才¶
縱姦臣跋扈翰林學士韋處厚奏曰理亂之本非有他術¶
順人則理違人則亂陛下當食歎息恨無蕭曹今有一¶
裴度尚不能用此馮唐所以感悟漢文雖有頗牧不能用也¶
戊辰羣臣入閤日髙猶未坐有不任立而踣者諌議大夫李¶
渤出次白宰相俄而始坐班退左拾遺劉棲楚極諌頭叩¶
龍墀血流上爲之動容景申賊張韶等百餘人至右銀臺¶
門殺閽者揮兵大呼進至清思殿登御榻而食攻弓箭庫¶
<pb:KR3k0012_SBCK_114-9a>¶
右神䇿軍兵馬使康藝全率兵入宫討平之是日上聞變¶
急幸左軍丁酉上還宫羣臣稱慶諌議大夫李渤以上輕¶
易致盗言甚激切五月制以吏部侍郎李程户部侍郎竇¶
易直並同中書門下平章事十二月廻鶻吐蕃奚契丹遣¶
使朝貢寳暦元年春正月辛亥親祀昊天上帝于南郊禮¶
畢御丹鳯樓大赦改元二月桂管防禦觀察使李德&KR0073;獻¶
丹扆箴六首上深嘉之命學士韋處厚優其荅詔四月羣¶
臣上微號曰文武大聖廣孝皇帝御宣政殿授&KR0125;禮畢御丹¶
鳯樓大赦天下七月甲申拾遺李漢舒元褒薛廷老於閤内¶
論曰近日除授往往不申中書進擬多是内中宣出臣恐¶
紀綱寖壞姧邪恣行伏希詳察上然之詔度支進銅三千¶
斤金薄十萬飜修清思院新殿及昇陽殿圖障二年五月¶
幽州軍亂殺其帥朱克融及男延齡軍人立其第二子延嗣¶
<pb:KR3k0012_SBCK_114-9b>¶
爲留後辛巳神䇿軍苑内古長安城中修漢未央宫掘池獲¶
白玉牀長六尺六月減放苑内役二千五百人帝性好土木¶
自春至冬興作相繼庚申鄆州進驢打毬人石定寛等四人¶
辛酉幸凝碧池令兵士千餘人於池中取大魚送入新池癸¶
亥以旱命京城諸司䟽理繫囚帝好深夜自捕狐狸宫中謂¶
之打夜狐十二月辛丑帝夜獵還宫與中官劉克明田務¶
澄許文端打毬軍將&KR0171;佐明王嘉憲石定寛等飲酒帝方¶
酣入室更衣殿上燭忽滅劉克明等同謀害帝即時殂於¶
室内時年十八謚曰睿武昭&KR0598;孝皇帝廟號敬宗葬莊陵¶
太平御覽卷第一百一十四¶
