# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:01.263471
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 43
#+PROPERTY: FILE SB11n0727-043太平御覽-卷之四十三.
<pb:KR3k0012_SBCK_043-1a>¶
太平御覽卷第四十三¶
　地部八¶
　　　　　　　啇洛襄鄧淮蔡諸山¶
　　白於山　啇山　玄扈山　望楚山¶
　　石梁山　薤山　峴山　白馬塞山¶
　　髙車山　桐栢山　武當山　大狐山¶
　　石魚山　苦菜山　大洪山　赤岸山¶
　　莫耶山　雲母山　濠塘山　九闘山¶
　　塗山　八公山　蔡山　玉鏡山¶
　　睆山　雞籠山　梁山　都梁山¶
　　斗山　臺子山　長圍山¶
　　　　　　白於山¶
水經曰白於山今名女郎山上多松栢下多櫟檀其獸多¶
<pb:KR3k0012_SBCK_043-1b>¶
㸲(音/昨)牛䍫羊鳥多白鴞洛水出于其陽東注于涇也¶
又云洛水源出縣北白於山¶
又曰漢水女郎山山上有女郎冢逺望山墳崔嵬狀髙及¶
即其所裁有墳形山上直路下岀不生草木世人謂之女¶
郎道下有女郎廟及擣衣石言張魯女也¶
　　　　　啇山¶
盛弘之荆州記曰上洛有啇山班孟堅西都賦所謂啇洛¶
縁其隅髙士傳謂地肺即此也¶
晉書曰董景道少好學千里追略不與人交通永平中知¶
天下將亂隱啇洛山衣木皮葉食樹果彈琴歌嘯以自娱¶
至劉曜時徴拜常辭以壽終¶
　　　　　&KR0007;扈山¶
春秋合成圖曰黃帝遊&KR0007;扈上洛與大司馬容光左右輔¶
<pb:KR3k0012_SBCK_043-2a>¶
周昌等百二十人臨之有鳯衘圖以置帝前(&KR0007;扈山在上/洛縣北一百)¶
(里)¶
　　　　　望楚山¶
襄陽記曰望楚山有三名一名馬鞍山一名災山宋元嘉¶
中武陵王駿爲刺史屢登之鄙其舊名望郢山因改爲望¶
楚山後遂龍飛是孝武望之處時人號爲鳯嶺髙處有三¶
墱即劉弘山簡九日宴賞之所也¶
　　　　　石梁山¶
襄陽記曰襄州石梁山山起白雲則雨黃雲則風黒雲則¶
蠻多病¶
　　　　　薤山¶
襄陽記曰襄陽縣薤山山上有竹三年生一笋笋成竹死¶
代謝如春秋焉¶
<pb:KR3k0012_SBCK_043-2b>¶
　　　　　峴山¶
十道志曰羊祐常與從事鄒潤甫共登峴山垂泣曰自有¶
宇宙便有此山由來賢逹勝士登此逺望如我與卿者多¶
矣皆湮滅無聞不可得知念此使人悲傷我百年後魂魄¶
猶當此山也潤甫對曰公德冠四海道嗣前哲令聞令望¶
當與此山俱傳&KR0002;湛軰乃當如公語耳後以州人思暮遂¶
立羊公廟并碑於此山¶
　　　　　白馬塞山¶
盛弘之荆州記曰孟達爲新城太守登白馬塞山而歎曰¶
劉封申眈據金城千里而不能守豈丈夫也爲上渚吟方土¶
今猶傳此聲韻憤激其哀思之音乎遊者云重山疊鄣事¶
亦信然也¶
　　　　　髙車山¶
<pb:KR3k0012_SBCK_043-3a>¶
髙士傳曰髙車山上有四皓碑及祠皆漢惠帝所立也漢¶
髙后使張良詣南山迎四皓之處因名髙車山也¶
　　　　　桐栢山¶
河圖括地象曰桐栢山爲地穴上爲維星¶
荆州圖副曰桐栢山禹貢所謂導淮自桐栢者也其山則¶
雲峯秀峙林惟椅栢潜潤吐霤伏流數里¶
　　　　　武當山¶
山記曰武當山區域周廻四五百里中央有一峯名曰叅¶
嶺髙二十餘里望之秀絶出於雲表清朗之日然後見峯¶
一月之間不見四五輕霄盖于上白雲帶其前旦必西行¶
夕而東返常謂之朝山盖以衆山朝揖之主也¶
又南雍州記曰武當山有石門石室相承云尹喜所棲之¶
地又隂君内傳云君字長生入武當山昇仙是也¶
<pb:KR3k0012_SBCK_043-3b>¶
又郭仲産南雍州記曰武當山廣三四百里山髙巄峻&KR0002;¶
博山香炉苕亭峻極于霄岀霧學道者常百數相継不絶¶
&KR0002;有於此山學者心有隆替&KR0186;爲百獸所逐¶
山海經曰&KR0021;水源伏流三百餘里漢武帝遣殿上將軍戴¶
生之此山採仙藥遂得道不返¶
甄異傳曰歷陽謝允字道通年十五爲&KR0171;峻賊軍王免所¶
掠賣属東陽蔣鳯家嘗行山中見虎檻中狗竊念狗餓以¶
飯飴之人檻方見虎攀木仰看允謂虎曰此檻木爲汝施¶
而我幾死其中汝不殺我我放汝乃開檻出虎賊平之後¶
允詣縣别良善烏程令張球不爲申理桎梏栲楚允夢見¶
人曰此中易入難岀汝有慈心當救拯廻見一少年通身¶
黃衣遥在柵外時進獄中與允言語獄吏知是異人由此¶
不敢枉允&KR0041;理還都西上武當山太尉&KR0067;公聞而&KR0598;之給¶
<pb:KR3k0012_SBCK_043-4a>¶
其粮資隨到襄陽見道士說吾師戴先生孟盛子非丗間¶
人也勑&KR0002;有西上欲見我者可將來得無是君允因隨去¶
入武當山齋戒三日進見先生乃是昔日所夢人也問允¶
復見黃童不因賜以神藥三丸服之便不飢渇無所思欲¶
先生亦無常處時有祥雲紫氣䕃其上或聞芳香之氣徹¶
於山谷¶
　　　　　太狐山¶
水經注曰大胡山在泚陽北如東三十餘里廣圎五六十¶
里¶
張衝賦曰都所謂天封大胡者也胡一作狐南陽圖注曰¶
山有大石如狐¶
　　　　　石魚山¶
水經注曰石魚山本名立石山髙八十餘丈廣十里石色¶
<pb:KR3k0012_SBCK_043-4b>¶
黒而理&KR0002;雲母開發一重&KR0186;有魚&KR0305;鱗鰭首尾有&KR0002;刻&KR0030;¶
長數寸魚形備足燒之作魚膏腥因以名之¶
　　　　　苦菜山¶
郡國志曰苦菜山即黃城山也自葉至泚陽南北相毗連¶
旦百里亦曰長城山即長沮桀溺耦耕處下有東流水即子¶
路問津之所尸子云楚狂接輿耕於方城即此山也春秋¶
曰方城以爲城是也¶
　　　　　大洪山¶
水經注曰蔡陽縣東南大洪山山在隋郡之西南竟陵之¶
東北盤基所跨廣圎一百餘里峯曰懸鈎處衆阜之中爲¶
諸嶺之秀山下有石門俠鄣層峻岩髙皆數百許仞入石¶
門又得鍾乳穴穴上素崖壁立非人跡所及穴中多鍾乳¶
凝膏下垂望齊冰雪微津細液滴瀝不斷幽穴潜逺行者¶
<pb:KR3k0012_SBCK_043-5a>¶
不窮其深而穴内常有風&KR0020;火無能以經乆故也隕水岀¶
于其隕隂初流淺狹逺乃寛廣可以浮舟栰矣時人以隕¶
水所導故亦謂之爲隕山¶
　　　　　赤岸山¶
南兖州記曰爪歩山東五里江有赤岸山南臨江中羅君¶
章云赤岸&KR0002;朝霞即此&KR0011;也濤水自海入江衝激六七百¶
里至此岸側其&KR0020;始衰郭景純江賦云鼔洪濤於赤岸¶
　　　　　莫&KR0088;山¶
壽春圖經曰莫耶山長老傳云古者於此山鑄莫耶劒因爲¶
山名○史記賈&KR0105;吊屈原篇云莫耶爲鈍&KR0006;鈆刀爲銛注云¶
莫耶呉大夫姓也〇王僧䖍呉郡地理志云呉人造劒二¶
陽曰干將隂曰莫耶莫耶其妻名也○又淮南記云&KR0293;水¶
合流千金塘源出縣西莫耶山是也¶
<pb:KR3k0012_SBCK_043-5b>¶
　　　　　雲母山¶
壽春圖經曰雲母山一名濠上山在州東南四十里按神¶
仙傳云彭祖服食雲母時人共傳採於此山今或有道者¶
採取不巳¶
　　　　　濠塘山¶
壽春圖經曰濠塘山在縣南六十里有濠水岀焉古老所¶
傳縁山泉灌濠成塘故以爲名山穴多岀鍾乳并有蝙蝠¶
白艾色於穴中倒懸微帶紫色居人或有九月巳後二月¶
巳前採取服之頗益壽¶
　　　　　九&KR0242;山¶
壽春圖經曰九&KR0242;山一謂隂陵山¶
江表傳云項羽敗烏江取此山過漢遣灌嬰兵追羽至此¶
一日九戰因名九&KR0242;山今石猶有磨刀礪鏃之跡¶
<pb:KR3k0012_SBCK_043-6a>¶
　　　　　塗山¶
應劭漢地理志曰禹娶塗山塗山有禹墟¶
太康地記曰塗山古當塗國夏禹所娶也山西南又有禹¶
村盖禹㑹諸侯於塗山在禹貢楊州之域今九江當塗縣¶
有禹娶之地今邑界有當塗故城存焉即漢爲縣後廢¶
郡國志曰平阿縣有當塗山淮水岀于荆山之左當塗之¶
右奔流二山之間而楊濤北注也¶
春秋左氏傳曰哀公七年諸大夫對孟孫曰禹合諸侯於¶
塗山執玉帛者萬國杜預注曰塗山在壽春東北非也余¶
案家語曰吴伐越至㑹稽獲骨焉其節專車吴子使使問¶
孔子孔子曰丘聞之昔禹致群臣於㑹稽之山防風氏後¶
至禹殺之其骨專車此爲大也盖丘明親丞聖旨録爲實¶
證矣又案劉向說苑辯物王肅之叙孔子世孫孔鼂所出¶
<pb:KR3k0012_SBCK_043-6b>¶
先人書家語並岀此事故塗山有㑹稽之名考校群書及¶
方土之目疑非此矣盖周穆之所㑹矣¶
　　　　　八公山¶
水經注曰壽春縣八公山山無樹木唯重阜耳山上有淮¶
南王劉安廟劉安是漢髙帝之孫厲王長之長子也折節¶
下士篤好儒學養方術之徒數千人多神仙祕法鴻寳之¶
道忽有八公皆&KR0161;眉皓素詣門希見門者曰吾王好長生¶
今先生無住衰之術未敢聞八公咸變成童王甚敬之八¶
士並能錬金化丹從有入無乃與安登山埋金於地白日¶
昇天餘藥在器雞犬舐之者俱得上昇其所昇之處踐石¶
皆䧟入焉故山即以八公爲目¶
　　　　　蔡山¶
懷寕圖經曰蔡山岀大&KR0027;尚書云九江納錫大&KR0027;即謂蔡¶
<pb:KR3k0012_SBCK_043-7a>¶
山也¶
　　　　　玉鏡山¶
懷寕圖曰玉鏡山在縣北萬歳郷界貞元二年從睆山東¶
面忽然爆裂皎然如玉行路逺見如鏡懸焉其年刺史吕¶
謂聞奏因山改萬歳爲玉鏡郷其山西隅連睆山東面¶
　　　　　睆山¶
漢書地理志曰睆山在&KR0998;山天柱峯相連其山三峯鼎峙¶
疊嶂重巒拒雲槩日登渉無由山經云睆山東面有激水¶
冬夏懸流狀如瀑布下有九井井有一石床可容百人其¶
井莫知深淺&KR0002;天時亢旱則殺一犬投其中即降雷雨犬¶
亦流岀¶
　　　　　鷄籠山¶
歷陽圖經曰鷄籠山在縣西北淮南子云麻湖初陷之時¶
<pb:KR3k0012_SBCK_043-7b>¶
有一老母提鷄籠以登此山因化爲石今山有石狀如鷄¶
籠因爲名也¶
　　　　　梁山¶
歷陽圖經曰梁山在縣南俯臨江水南之博望山〇宋書云¶
孝武帝大明七年登梁山大閱水軍于中江是日有雀二¶
集于華盖有司奏請改元爲神雀元年帝不許因立&KR0031;闕¶
於梁山¶
　　　　　都梁山¶
盱眙圖經曰都梁山周廻三十里在縣南按廣志云都梁¶
山生淮蘭草一名梁香草故以爲名在楚州西南二百九¶
里¶
又阮昇之記云都梁山通鍾離郡廣袤甚逺出桔梗芫花¶
䓁藥〇伏滔北征記云有都梁香草因以爲名¶
<pb:KR3k0012_SBCK_043-8a>¶
又曰隋大業元年焬帝立宫在都梁東隣鬱西枕長淮南¶
望岩峯北瞰城郭其中宮殿三重長廊周廻院之西又有¶
七眼泉涌合爲一流於東泉上作流盃又於宫西南淮側¶
造釣魚臺臨淮髙峯别造四望殿其側又有曲河以安龍¶
舟大舸枕&KR0029;淮湄縈帶宫殿至十年爲孟讓賊於此置營¶
遂廢¶
　　　　　斗山¶
盱眙圖經曰斗山周廻二十里在縣西南與都梁山相連¶
枕淮水險峻名曰斗山¶
　　　　　臺子山¶
盱眙圖經曰臺子山周廻一十里在縣東一里案宋書云¶
元嘉二十七年宋將臧質引兵下造弩臺以射城中因以¶
爲名按臺子山在楚州西南是¶
<pb:KR3k0012_SBCK_043-8b>¶
　　　　　長圍山¶
盱眙圖經曰長圍山周廻四里在縣北七里上置軍營將¶
士一千人守捉至德二年節度使髙適置按宋書云元嘉¶
二十七年宋文帝遣藏質拒魏太武帝遂於梁山築長圖¶
城造浮橋絶水路即此山又改爲長圍山當在楚州西南¶
一百八十里¶
太平御覽卷第四十三¶
