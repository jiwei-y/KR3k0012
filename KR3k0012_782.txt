# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:45.661267
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 782
#+PROPERTY: FILE SB11n0727-782太平御覽-卷之七百八十二.
<pb:KR3k0012_SBCK_782-1a>¶
太平御覽卷第七百八十二　四夷部三¶
　東夷三¶
　　　俀　曰夲　紵嶼人　蝦夷國¶
　　　　　俀¶
後漢書曰俀在韓東南大海中依山島爲居凢百餘國武¶
帝滅朝鮮使驛通於漢者三十許國俀王居邪馬臺國(俀/今)¶
(名邪魔惟/音之訛反)樂浪郡徼去其國萬二千里其地大較在㑹稽¶
東冶與朱崖儋耳相近故其俗多同土冝禾稲麻紵蚕桑¶
知織績爲縑布出白珠青玉其山有丹土氣温煖冬夏生¶
菜茹無牛馬虎豹羊鵲(鵲或/作鷄)其兵有矛楯木弓竹矢或以¶
骨爲鏃男子皆黥靣文身以其文左右大小別尊卑之差¶
其男衣皆横幅結束相連女人&KR0013;髮屈紒衣如單&KR0013;貫頭¶
而着之並以丹朱坋身(&KR0003;文曰坋塵/也音蒲頓切)如中國之用粉也有城¶
<pb:KR3k0012_SBCK_782-1b>¶
柵屋宇父母兄弟異處唯㑹同男女無别飲食以手而用¶
籩豆俗皆徒跣以蹲踞爲恭敬(其/人)性嗜酒多壽考至百餘¶
歳者甚衆國多女子大人皆有四五妻其餘或兩或三女¶
人不滛不妬又俗不盗竊少爭訟犯法者沒其妻子重者¶
滅其門族其死者停喪十餘日家人哭泣不進酒食而等¶
&KR0011;就&KR0084;舞爲樂灼骨以爲卜用决&KR0123;凶行來渡海令一人¶
不櫛沐不食肉不近婦人名曰持衰&KR0002;在塗吉利則雇以¶
財物如病疾遭害以爲持衰不謹便共殺之¶
魏志曰倭國在帶方東南大海中依山島爲舊國百餘小¶
國漢時有朝見者今令使譯所通其三十國從帶方至倭¶
循海岸水行歷韓國從乍南乍東到其北岸拘耶韓國七¶
千餘里至對馬國户千餘里大官曰卑狗副曰卑奴母離¶
所居絶島方四百餘里地多山林無良田食海物自活乗¶
<pb:KR3k0012_SBCK_782-2a>¶
舩南北市糴又南渡一海一千里名曰瀚海至一大國置¶
官與對馬同地方三百里多竹木叢林有三千許家亦有¶
田地耕田不足食方行市糴又渡海千餘里至未盧國户¶
四千濵山海居人善捕魚水無深淺皆能沉没取之東南¶
陸行五百里到伊都國官曰爾支副曰泄謨觚柄渠觚有千¶
餘户丗有王皆統屬女王帶方使徃來常止住又東南至¶
奴國百里置官曰先馬觚副曰卑奴母離有二萬餘户又¶
東行百里至不彌國户千餘置官曰多模副曰卑奴母離¶
又南水行二十日至於投馬國(户/五)萬置官曰彌彌副曰彌¶
彌郍利又南水行十日陸行一月至耶馬臺國户七萬女¶
王之所都其置官曰伊支馬次曰彌馬叔次曰彌馬獲支¶
次曰奴佳鞮其屬小國有二十一皆統之女王之南又有¶
狗奴國男子爲王其官曰狗石智卑狗者不屬女王也自¶
<pb:KR3k0012_SBCK_782-2b>¶
帶方至女國萬二千餘里其俗男子無大小皆黥靣文身¶
聞其舊語自謂太伯之後又云自上古以來其使詣中國¶
草傳辭&KR0003;事或蹲或跪兩手據地謂之恭敬其呼應聲曰¶
噫噫如然諾矣¶
又曰倭國本以男子爲王漢靈帝光和中倭國亂相攻伐¶
無定乃立一女子爲王名卑弥呼事鬼道能惑衆自謂年¶
已長大無夫壻有男弟佐治國以婢千人自侍唯有男子¶
一人給飲食傳辭出入其居處宫室樓觀城柵守衛嚴峻¶
景&KR0004;三年公孫淵死倭女王遣大夫難&KR0155;米等言帶方郡¶
求詣天子朝見太守劉夏送詣京師難&KR0155;米致所獻男生¶
口四人女生口六人班布二疋詔書賜以雜錦采七種五¶
尺刀二口銅鏡百枚眞珠鈆丹之屬付使還又封下倭王¶
印綬女王死大作&KR0193;殉葬者百餘人更立男王國中不¶
<pb:KR3k0012_SBCK_782-3a>¶
伏更相殺數千人於是復更立卑弥呼宗女臺舉年十¶
三爲王國中遂定其倭國之東渡海千里復有國皆倭種¶
也又有朱中儒國在其南人長三四尺去倭國四千餘里¶
又有躶國墨(齒囯/復在)其南舩行可一年至¶
南史曰倭國風俗不淫男女皆露髻冨貴者以錦綉雜來¶
爲帽似中國胡公頭晋安帝時有倭王讃遣使朝貢宋武¶
帝永&KR0004;二年詔曰倭王讃逺誠冝甄可賜除授文帝元嘉二¶
年讃又遣使奉表獻方物讃死弟珎立遣使貢獻自稱使¶
持節都督倭百濟新羅任郍&KR0087;韓六國諸軍事安東大將¶
軍倭國王詔除安東將軍倭國王珎又求除正倭洧等十¶
三人平西征虜(冠/軍)号詔並聽之自此朝貢不絶至順帝昇¶
明二年倭王武遣使上表言自昔祖禰躬擐甲胄跋渉山¶
川不遑寧處東征毛人五十五國西服衆夷六十六國陵¶
<pb:KR3k0012_SBCK_782-3b>¶
平海北九十五國王道融㤗廓土遐畿累葉朝宗不愆于¶
&KR0010;道過百濟裝飾舩舫而句麗無道圗欲見吞臣亡考濟¶
方欲大舉奄喪父兄使垂成之功不獲一簣今欲練兵甲¶
父兄之志&KR0060;自假開府儀同三司其餘咸各假授以勸忠¶
節詔除武使持節督倭新羅(任郍加羅/秦韓六囯)諸軍事安東大將¶
軍倭國王至齊建元中及梁武帝時並來朝貢¶
北史曰隋開皇二十年倭王姓何毎宇多利思比&KR0012;號河¶
軰雞弥遣(使/詣)闕上令所司訪其風俗使者言倭王以天爲¶
兄以日爲弟天明時岀聽政跏趺坐日坐便理務云委我¶
弟文帝曰此大無義理於是訓令改之王妻姓雞弥&KR0255;官¶
有女六七百人名太子爲利歌弥多弗利¶
又曰倭國内官有十二等一曰大德次小德次大仁次小¶
仁次大義次小義次大禮次小禮次大智次小智次大信¶
<pb:KR3k0012_SBCK_782-4a>¶
次小信貟無定數有軍尼一百二十人猶中國牧宰八十¶
户置一伊尼翼如今里長也十伊尼翼屬一軍尼¶
又曰倭國男子服飾衣裙&KR0237;其䄂微小履如屨形漆其上¶
繫之脚人庻多跣足不得用金銀爲飾故時衣横幅結束相連¶
而無縫頭亦無冠但垂髮於兩耳上至隋時王始制冠以錦¶
綵爲之以金銀鏤花爲飾婦人束髮於後亦衣裙&KR0237;裳皆¶
有&KR1638;纎竹聚以爲梳編草爲薦&KR0258;皮爲表縁以&KR0258;文皮¶
文曰倭國兵有弓矢&KR1483;斧添皮爲甲骨爲矢鏑雖有兵無¶
征戰其王朝㑹必陳設儀仗其國樂户户可十萬俗殺人¶
強盗及姦皆死盗者計&KR0141;酬物無財者&KR0255;身爲奴自餘輕¶
重或流或杖毎訊&KR0072;獄不承引者以木壓&KR0176;或置小石於¶
沸湯中令所&KR1313;者探之云理曲者即手爛或置虵甕中令¶
取之云曲者即螫手人頗恬静罕爭訟少盗賊樂有五弦¶
<pb:KR3k0012_SBCK_782-4b>¶
琴笛男女多黥面文身&KR0255;水捕魚無文字唯刻木結繩後¶
於百濟求得佛經始有文字知卜筮尤信巫覡毎至正月¶
一日必射戯飲酒其餘節略與華同好棊博握槊樗蒲之¶
戯氣候温煖草木冬青土地膏&KR0254;水多陸少以水環挂鸕¶
鷀項令入水捕魚日得百餘頭俗無盤爼藉以槲葉性質¶
直有雅風女多男少女婚嫁不取同姓男女相恱者即爲¶
婚婦入夫家必先跨火乃與夫相見婦人不淫妬死者歛¶
以棺椁親賔就屍者歌舞妻子兄弟以白布製服貴人三¶
年殯庻人卜日而瘞及葬置屍舩上陸地牽之或以小輿¶
又曰倭國有阿&KR0171;山其石無故大起接天者俗以爲異因¶
行禱&KR0021;有如意寳珠其色青大如雞&KR0401;夜則有光新羅百¶
濟皆以倭爲大國多珎物並仰之恒通使徃來¶
又曰隋大業三年倭國王多利思比&KR0012;遣朝貢使者曰聞¶
<pb:KR3k0012_SBCK_782-5a>¶
海西菩薩天子重興佛法國書曰日出處天子致書日&KR0255;¶
處天子無恙云云帝覽不恱謂鴻臚卿曰夷書有無禮者¶
勿復以聞明年上遣文林郞裴丗清使倭國王遣小德何¶
軰䑓從數百人設儀仗鳴鼓角來迎後十日又遣大禮歌¶
多毗從三百餘&KR0016;郊勞旣至彼都其王與丗清來貢方物¶
此後遂絶¶
唐書曰倭國土風頗&KR0011;新羅貞觀五年遣使獻方物太宗¶
矜其道逺勑所司無令&KR0010;貢又遣新州刺史髙表仁持節¶
徃撫之表仁無綏逺之才與王子爭禮不宣朝命而還至¶
二十二年又附新羅奉表以通起居¶
　　　　　日本國¶
唐書曰日本國者倭國之别種也以其國在日邊故以日¶
本爲名或云倭國自惡其名不雅改爲日本或云日本舊¶
<pb:KR3k0012_SBCK_782-5b>¶
小國併倭國之地其人入朝者多自矜大不以實對故中¶
國疑焉又云其國界東西南北皆數千里西界南界咸至¶
大海東界北界有大山爲限山外即毛人之國長安三年¶
其大臣朝臣眞人來貢方物朝臣真人者猶中國户部尚¶
書冠進德冠其頂爲花分而四散身服紫&KR0129;以帛爲腰帶¶
眞人好讀經史解屬文容止温雅則天宴之於麟德殿授¶
司膳卿放還本國¶
又曰開元&KR0004;日夲國遣使來朝因請儒士授經詔四門助¶
教趙玄黙就鴻臚寺教之乃遺玄黙闊幅布以爲束脩之¶
禮題云白&KR0027;元年調布人亦疑其僞爲此題所得&KR0236;賚盡¶
市文籍泛海而還其偏使朝臣仲滿慕中國之風因留不¶
去改姓名爲朝衡仕歴左&KR0024;闕儀王友衡留京師五十年¶
好書籍放歸郷逗留不去¶
<pb:KR3k0012_SBCK_782-6a>¶
又曰貞元二十一年日夲國遣使來朝留學生橘免&KR0020;學¶
問僧空海元和元年朝貢使判官髙階真人上言前件學¶
生藝業稍成願歸夲國便請與臣同歸從之開成四年又¶
遣使朝貢○&KR0047;海經曰&KR0047;倭北倭屬(倭國在帶方東大海/中以女為王其俗零)¶
(結衣服無鈄功以丹朱塗/身不妬忌一男子數十婦)¶
　　　　　紵嶼人¶
外國記曰周詳汎海落紵嶼上多紵有三千餘家云是徐¶
福僮男之後風俗似呉人¶
　　　　　蝦夷國¶
唐書曰蝦夷國海島中小國也其使鬚長四尺尤善弓矢¶
挿箭於首令人戴觚而立數十歩射之無不中者明慶四¶
年十月隨倭國使入朝¶
<pb:KR3k0012_SBCK_782-6b>¶
¶
太平御覽卷第七百八十二¶
