# -*- mode: mandoku-view -*-
#+TITLE: 太平御覽
#+DATE: 2015-09-23 10:14:04
#+PROPERTY: LASTPB  <md:KR3k0012_SBCK_781-1a>
#+PROPERTY: JUAN 783


<md:KR3k0012_SBCK_782-1a>¶
<pb:KR3k0012_WYG_782-1a>
欽定四庫全書
　太平御覽卷七百八十二
　　　　　　　　　　　　　宋　李昉等　撰
　　四夷部三¶
　　　東夷三¶
　　　倭　　　　　　　　　日本
　　　紵嶼人　　　　　　　蝦夷國¶
　　　　倭
<pb:KR3k0012_WYG_782-1b>
後漢書曰倭在韓東南大海中依山島為居凡百國漢
武¶帝滅朝鮮使馹通於漢者三十許國倭王居邪馬臺
國(倭音之訛反/今¶名邪摩推)樂浪郡徼去其國二千里其地大較在
㑹稽¶東冶之東與朱崖儋耳相近故其俗多同土宜禾稻麻
紵蠶桑¶知織績為縑布出白珠青玉其山有丹土氣温
煖冬夏生¶菜茹無牛馬虎豹羊鵲(鵲或/作雞)其兵有矛矟木
弓竹矢或以¶骨為鏃男子皆黥面文身以其文左右大
小别尊卑之差¶其男衣皆横幅結束相連女人被髮屈
<pb:KR3k0012_WYG_782-2a>
紒衣如單被貫頭¶而着之並以丹朱坋身(說文曰坋塵/也音蒲頓切)
如中國之用粉也有城<md:KR3k0012_SBCK_782-1b>¶栅屋宇父母兄弟異處唯㑹同
男女無别飲食以手而用¶籩豆俗皆徒跣以蹲踞為恭
敬人性嗜酒多壽考至百餘¶歲者甚衆國多女子大人
皆有四五妻其餘或兩或參女¶人不淫不妬又俗不盗
竊少爭訟犯法者没其妻子重者¶滅其門族其死者停
喪十餘日家人哭泣不進飲食而等¶類就歌舞為樂灼
骨以為卜用决吉㓙行來渡海令一人¶不櫛沐不食肉
<pb:KR3k0012_WYG_782-2b>
不近婦人名曰持衰若在塗吉利則賜以¶財物如病疾
遭苦以為持衰不謹便共殺之¶
魏志曰倭國在帶方東南大海中依山島為舊國百餘
小¶國漢時有朝見者今令使譯所通其三十國從帶方
至倭¶循海岸水行歴韓國乍南乍東到其北岸拘耶
韓國七¶千餘里至對馬國户千餘里大官曰卑狗副曰
卑奴毋離¶所居三島方四百餘里地多山林無良田食
海物自活乘<md:KR3k0012_SBCK_782-2a>¶船北行市糴又南渡一海一千里名曰瀚
<pb:KR3k0012_WYG_782-3a>
海至一大國置¶官與對馬同地方三百里多竹木叢林
有三千許家差有¶田地耕田不足食亦行市糴又渡海
千餘里至末盧國户¶四千濵山海居人善捕魚水無深
淺皆能沉没取之東南¶陸行五百里到伊都國官曰爾
支副曰泄謨觚柄渠觚有千¶餘户世有王皆統屬女王
國郡使徃來常止住又東南至¶奴國百里置官曰兕馬
觚副曰卑奴母離有二萬餘户又¶東行百里至不彌國
户千餘家置官曰多模副曰卑奴母離¶又南水行二十
<pb:KR3k0012_WYG_782-3b>
日至於投馬國户萬置官曰彌彌副曰彌¶彌那利又南
水行十日陸行一月至耶馬壹國户七萬女¶王之所都
其置官曰伊支馬次曰彌馬升次曰彌馬獲支¶次曰奴
佳鞮其屬小國有二十一皆統之女王之南又有¶狗奴
國男子為王其官有狗古智卑狗者不屬女王也自<md:KR3k0012_SBCK_782-2b>¶帶
方至女國萬二千餘里其俗男子無大小皆黥面文身¶
聞其舊語自謂太伯之後又云自上古以來其使詣中
國¶草傳辭說事或蹲或跪兩手據地謂之恭敬其呼應
<pb:KR3k0012_WYG_782-4a>
聲曰¶噫噫如然諾矣¶
又曰倭國本亦以男子為王漢靈帝光和中倭國亂相
攻伐¶無定乃立一女子為王名卑彌呼事鬼道能惑衆
自謂年¶已長大無夫婿有男弟佐治國以婢千人自侍
唯有男子¶一人給飲食傳辭出入其居處宫室樓觀城
栅守衞嚴峻¶景初二年公孫淵死倭女王遣大夫難升
米等詣帶方郡¶求詣天子朝獻太守劉夏送詣京師難
升米致所獻男生¶口四人女生口六人班衣二疋詔書
<pb:KR3k0012_WYG_782-4b>
賜以雜錦采七種五¶尺刀二口銅鏡百枚真珠鉛丹之
屬付使還又封下倭王¶印綬女王死大作塜殉葬者百
餘人更立男王國中不<md:KR3k0012_SBCK_782-3a>¶服更相殺數千人於是復更立
卑彌呼宗女壹與年十¶三為王國中遂定其倭國之東
渡海千里復有國皆倭種¶也又有侏儒國在其南人長
三四尺去倭國四千餘里¶又有裸國黒齒國復在其東
南船行可一年至¶
南史曰倭國風俗不淫男女皆露髻富貴者以錦繡雜
<pb:KR3k0012_WYG_782-5a>
采¶為㡌似中國胡公頭晉安帝時有倭王讚遣使朝貢
宋武¶帝永初二年詔曰倭王讚逺誠宜甄可賜除授文
帝元嘉二¶年讚又遣使奉表獻方物讚死弟珍立遣使
貢獻自稱使¶持節都督倭百濟新羅任那秦韓慕韓六國
諸軍事安東大將¶軍倭國王詔除安東將軍倭國王珍
又求除正倭洧等十¶三人平西征虜等號詔並聽之自
此朝貢不絶至順帝昇¶明二年倭王武遣使上表言自
昔祖禰躬擐甲胄跋涉山¶川不遑寧處東征毛人五十
<pb:KR3k0012_WYG_782-5b>
五國西服衆夷六十六國陵<md:KR3k0012_SBCK_782-3b>¶平海北九十五國王道融
泰廓土遐畿累葉朝宗不愆于¶歲道過百濟裝飾船舫
而句麗無道圖欲見吞臣亡考濟¶方欲大舉奄喪父兄
使垂成之功不獲一簣今欲練兵申¶父兄之志竊自假
開府儀同三司其餘咸各假授以勸忠¶節詔除武使持
節都督倭新羅任那加羅秦韓慕韓六國諸軍事安東
大將¶軍倭王齊建元中及梁武帝時並來朝貢¶
北史曰隋開皇二十年倭王姓阿每字多利思比孤
<pb:KR3k0012_WYG_782-6a>
號阿¶輩雞彌遣使詣闕上令所司訪其風俗使者言倭王
以天為¶兄以日為弟天明時出聽政跏趺坐日出便停理
務云委我¶弟文帝曰此大無義理於是訓令改之王妻
姓雞彌後宫¶有女六百人名太子為利歌彌多弗利¶
又曰倭國内官有十二等一曰大德次曰小德次大仁
次小¶仁次大義次小義次大禮次小禮次大智次小智
次大信<md:KR3k0012_SBCK_782-4a>¶次小信員無定數有軍尼一百二十人猶中國
牧宰八十¶户置一伊尼翼如今里長也十伊尼翼屬一
<pb:KR3k0012_WYG_782-6b>
軍尼¶
又曰倭國男子服飾衣裙襦其袖小履如屨形漆其上¶
繫之脚人庶多跣足不得用金銀為飾故時衣横幅結
束相連¶而無縫頭亦無冠但垂髪於兩耳上至隋其王
始制冠以錦¶綵為之以金銀鏤花為飾婦人束其髪於
後亦衣裙襦裳皆¶有襈織竹以為梳編草為薦聚皮為
裘縁以雜文皮¶
又曰倭國有弓矢䂎斧漆皮為甲骨為矢鏑雖有兵無
<pb:KR3k0012_WYG_782-7a>
征戰其王朝㑹必陳設儀仗其國樂戸可十萬俗殺
人¶强盗及奸皆死盗者計贓酬物無財者没身為奴自
餘輕¶重或流或杖每訊寃獄不承引者以木壓膝或置
小石於¶沸湯中令所競者探之云理曲者即手爛或置
蛇甕中令¶取之云曲者即螫手人頗恬靜罕爭訟少賊
盗樂有五絃<md:KR3k0012_SBCK_782-4b>¶琴笛男女多黥面文身没水捕魚無文字
唯刻木結繩後¶於百濟求得佛經始有文字知卜筮尤
信巫覡每至正月¶一日必射戲飲酒其餘節畧與華同
<pb:KR3k0012_WYG_782-7b>
好棊博握槊樗蒲之¶戲氣候温煖草木冬青土地膏腴
水多陸少以小環掛鸕¶鷀項令入水捕魚日得百餘頭
俗無盤爼籍以槲葉性質¶直有雅風女多男少婚嫁
不娶同姓男女相恱者即為¶婚婦入夫家必先跨火乃
與夫相見婦人不淫妬死者斂¶以棺槨親賔就屍者歌
舞妻子兄弟以白布製衣服貴人三¶年殯庶人卜日而
遷及葬置屍船上陸地牽之或以小輿¶
又曰倭國有阿蘇山其石無故火起接天者俗以為大異
<pb:KR3k0012_WYG_782-8a>
因¶行禱祭有如意寳珠其色青大如鷄卵夜則有光新
羅百¶濟皆以倭為大國多珍物並仰之恒通使徃來¶
又曰隋大業三年倭國王多利思比孤遣朝貢使者曰
聞<md:KR3k0012_SBCK_782-5a>¶海西菩薩天子重興佛法國書曰日出處天子致書
日沒¶處天子無恙云云帝覽不悦謂鴻臚卿曰蠻夷書
有無禮者¶勿復以聞明年上遣文林郎裴世清使倭國
王遣小德何¶輩臺從數百人設儀仗鳴鼔角來迎後十
日又遣大禮哥¶多毗從二百餘騎郊勞既至彼都其王
<pb:KR3k0012_WYG_782-8b>
與世清來貢方物¶此後遂絶¶
唐書曰倭國土風頗類新羅貞觀五年遣使獻方物太
宗¶矜其道逺勑所司無令歲貢又遣新州刺史髙仁表
持節¶徃撫之仁表無綏逺之才與王子爭禮不宣朝命
而還至¶二十二年又附新羅奉表以通起居¶
　　　　日本國¶
唐書曰日本國者倭國之别種也以其國在日邊故以
日¶本為名或云倭國自惡其名不雅改為日本或云日
<pb:KR3k0012_WYG_782-9a>
本舊<md:KR3k0012_SBCK_782-5b>¶小國併倭國之地其人入朝者多自矜大不以實
對故中¶國絶焉
又云其國界東西南北皆數千里西界南界咸至¶大海
東界北界有大山限阻山外即毛人之國長安三年¶其
大臣朝臣真人來貢方物朝臣真人者猶中國户部尚¶
書冠進德冠其頂為花分而四散身服紫袍以錦為腰
帶¶真人好讀經史解屬文容止閒雅則天晏之於便殿
授¶司膳卿放還本國
<pb:KR3k0012_WYG_782-9b>
又曰開元初日本國遣使來朝因請儒士授經詔四門
助¶教趙𤣥黙就鴻臚寺教之乃遺𤣥黙闊幅布以為束
修之¶禮題云白龜元年調布人亦疑其偽為此題所得
賜賚盡¶市文籍泛海而還其偏使朝臣仲滿慕中國之
風因留不¶去改姓名為朝衡仕歴左補闕儀王友衡留
京師五十年¶好書籍放歸鄉逗留不去<md:KR3k0012_SBCK_782-6a>¶又曰貞元二十一年日本國遣使來朝留學生橘免勢¶
僧空海肄業元和元年朝貢使判官髙階真人上言前
<pb:KR3k0012_WYG_782-10a>
件學¶生藝業稍成願歸本國便請與臣同歸從之開成
四年又¶遣使朝貢
海南經曰南倭北倭屬倭國在帶方東大海中以女為
王其俗零¶結衣服無針功丹朱塗身不妬忌一男子數
十婦¶
　　　　紵嶼人¶
外國記曰周詳泛海落紵嶼上多紵有三千餘家云是
徐¶福童男之後風俗似吳人
<pb:KR3k0012_WYG_782-10b>
　　　　蝦夷國¶
唐書曰蝦夷國海島中小國也其使鬚長四尺尤善弓
矢¶插箭於首令人戴觚而立數十步射之無不中者顯
慶四¶年十月隨倭使入朝<md:KR3k0012_SBCK_782-6b>¶　
　
　
　太平御覽卷七百八十二
