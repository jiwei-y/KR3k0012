# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:22.424957
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 440
#+PROPERTY: FILE SB11n0727-440太平御覽-卷之四百四十.
<pb:KR3k0012_SBCK_440-1a>¶
太平御覽卷第四百四十¶
　人事部八十一¶
　　　　　貞女中¶
唐書曰魏衡妻王氏梓州郪人也武德&KR0004;薛仁果舊將旁¶
企地侵掠梁部因獲王氏逼而妻之後企地漸強盛衡謀¶
以城應賊企地領衆將趍梁州未至數里飲酒醉卧王氏¶
取其佩刀斬之携其首入城賊衆乃散髙祖大恱封爲崇¶
義大夫人¶
又曰絳州孝女衛氏字無忌夏縣人也&KR0004;其父爲郷人衛¶
長則所殺無忌時年六歳母又改嫁更無弟兄及長常思¶
復讎無忌從伯嘗設宴爲樂長則時亦預坐無忌以&KR0366;擊¶
殺之旣而詣吏稱父讎旣報請就刑戮廵察大使黃門侍¶
郎禇遂良以聞太宗嘉其孝烈特令免罪¶
<pb:KR3k0012_SBCK_440-1b>¶
又曰鄒侍徴妻薄氏待徴大暦中爲嘗州山隂縣尉其妻¶
爲海賊所掠薄氏守節出待徴官告於懷中託付村人使¶
謂待徴曰義不受辱乃投江而死賊退潮落待徴於江岸¶
得妻屍焉江左文士多著節婦文以紀之¶
又曰奉天縣竇昇朝二女伯娘仲娘雖長於村野而㓜有¶
志操住與邠州接界永泰中草賊數千人持兵刄入其村¶
落行剽刼聞二女有容色姉年十九妹年十六藏於巖窟¶
間賊徒擬爲逼辱乃先曵伯娘出行數十歩又曵仲娘出¶
賊相顧自慰行臨深谷伯娘曰我豈受賊汚辱乃&KR0300;之於¶
谷賊方驚駭仲娘又&KR0300;於谷谷深數百尺姉㝷卒仲娘脚¶
折靣破血流&KR0013;體氣絶良乆而蘇賊義而去¶
又曰崔玄暐&KR0054;陵安平人也父行謹爲胡&KR0171;令夲名畢以¶
字下體有則天祖諱乃改爲玄暐少有學行深爲叔父秘¶
<pb:KR3k0012_SBCK_440-2a>¶
書&KR0101;行功所器重龍朔中舉明經累&KR0024;庫部貟外郎其母¶
盧氏嘗誡之曰吾見姨兄屯田郎中辛玄馭云兒子從官¶
者有人來云貧乏能有立此是好消息&KR0002;聞貲貨充足衣¶
馬輕肥此是惡消息吾嘗重此言以爲確論比見親表中¶
仕官者多將錢物上其父母但知喜恱竟不問此從何而¶
來必是禄俸餘資誡以善事如其非理所得此與盗賊何¶
别縱無大咎獨不内媿於心孟母不受魚鮓之饋盖爲此¶
也汝今坐食禄俸榮幸巳多&KR0002;其不能忠清何以戴天履¶
地孔子云雖日用三牲之飬猶爲不孝又曰父母唯其疾¶
之憂特冝修身㓗巳勿累吾此意也玄暐遵奉母氏教誡¶
以清謹見稱¶
又曰于琮尚廣德公主琮爲黃㓂所害而赦公主主視琮¶
受禍爲賊曰妾李氏女也義不獨存願與于公并命賊不¶
<pb:KR3k0012_SBCK_440-2b>¶
許公主入室自經而死¶
又曰幽州兵亂殺判官韋雍雍妻蕭氏聞難號呼專執夫¶
&KR0209;左右格去以死不從及雍臨刄蕭氏泣而告曰妾不幸¶
年少義不茍活今日之事願先就死執刄者斷其臂詞氣¶
不撓雖&KR0495;捍圜視無不傷歎其夕蕭氏亦卒¶
趙畢呉越春秋曰子胥至呉乞食至於溧陽溧陽有女子¶
澣紗瀬水之上筥中有少飯子胥遇見長跪而請之曰夫¶
人豈可乞一飡乎女子曰妾獨與母居年三十不嫁飯不¶
可得也子胥曰夫人賑窮者少飯有何嫌乎女知非恒人¶
言曰妾豈可逆人情乎即發其簞飯清其壷漿長跪而與¶
子胥子胥去顧見女子自沉¶
孔演漢魏春秋曰龐濟外祖父酒泉趙君安爲同縣李壽¶
所殺濟舅兄弟三人同時病死壽家喜相賀濟母娥自傷¶
<pb:KR3k0012_SBCK_440-3a>¶
讎不報乃推車䄂劔白日刺壽於都亭前訖徐詣縣顔色¶
不變曰父讎巳報請受戮禄福長尹嘉解印綬縱娥娥不¶
肯去遂強載還㑹赦得免州郡莫不嗟歎嘉其烈義刋石¶
以表其閭¶
張勃呉録曰呉入郢也自王以下位班處宮而妻其室次¶
及伯嬴伯嬴者昭王之母也伯嬴操刄曰公侯一國之儀¶
表也有失則其&KR0022;危亂夫婦之禮人倫之始王教之端&KR0002;¶
君王棄儀表則無以臨民妾犯非禮則無以自存貪生受¶
辱固不如死王乃止¶
和苞漢趙記曰今上殺晉散&KR0016;常侍梁緯召妻辛氏伏地¶
大&KR0152;仰白今上曰妾聞女不再醮男以義烈聞妾夫巳死¶
理無獨生乞就辟有司地下以事舅姑且婦人再娉明公¶
亦安用哉遂號哭不止上曰貞婦也其任之亦自殺¶
<pb:KR3k0012_SBCK_440-3b>¶
又曰魯陽侯王廣字廣之爲西揚州刺史晉末聚衆避丗¶
爲蠻梅芳扇動山夷圍廣城䧟蠻囚廣將詣芳廣女有美¶
色芳引入甚有寵入經一旬王伺芳睡引刀斬芳芳驚起¶
曰何故反耶王罵曰蠻畜我欲誅反賊何等謂我反乎吾¶
聞父仇不同天母仇不同地汝反逆無狀害我父母而復¶
無禮凌人吾所以不死者欲誅汝耳今死自吾分不待汝¶
殺我但恨不得梟汝首於通逵以塞大耻辭氣猛厲色無¶
變容乃自殺時年十五¶
劉義慶幽明録曰武昌陽新縣北山上有望夫石狀&KR0002;人¶
立者傳云昔有貞婦其夫從役逺赴國難婦携弱子餞送¶
此山立望而死形化爲石¶
列女傳曰息夫人者息君之夫人伐息破之虜其君使守¶
門將其夫人而納之於宫楚王出遊夫人遂出見息君謂¶
<pb:KR3k0012_SBCK_440-4a>¶
之曰人生要一死而巳何自苦乃作詩曰&KR0150;則異室死則¶
同穴謂予不信有如皎日息君止之夫人不聽遂自殺息¶
君亦自殺¶
又曰安定陳仲妻者同郡張叔明之妹名芝字李張年十¶
四&KR0244;仲朞年而寡執節不嫁叔明從軍芝與二嫂没賊恐¶
見侵略而相謂曰婦人以不汙身爲髙不虧節爲美豈可¶
委身待辱哉於是自刺二嫂旣死芝獨不死叔明言於將¶
軍耿弇耿弇以駙馬&KR0018;芝芝曰女子亡之餘汙將軍服乗¶
不可也弇竒其言更以他馬&KR0018;芝至營爲致醫藥因乃得¶
全郡表其閭九十壽終¶
又曰譙國曹文叔妻者同郡夏侯文寜之女字令女文叔¶
早死無子喪畢斷髪自誓不貳其後家欲嫁之又截兩耳¶
依文叔從兄爽爽後&KR0013;誅文寜上書與曹氏絶婚復欲嫁之¶
<pb:KR3k0012_SBCK_440-4b>¶
乃割鼻其母謂曰曹氏夷滅巳盡守此欲爲譙乎令女曰¶
仁者不以盛衰改節義者不以存亡易心曹氏前盛尚欲¶
保終况今衰滅何忍棄之太傅司馬公聞而嘉嘆聽乞子¶
爲曹氏後¶
又曰呉孫竒妻者廣陵范慎女名&KR0078;十八配竒一年而竒¶
亡慎以&KR0078;少寡無子起還其家&KR0078;不肯歸迎者以父命迫¶
之&KR0078;遂操刀割耳及鼻曰父迎我者不過以我年少色美¶
今巳殘矣行將焉之於是迎者空反¶
又曰丹陽華穆妻者下邳劉方之女字桃樹生一男而早¶
亡呉丁諝(相與/反)知名之士家將嫁許焉桃樹聞之乃操刀¶
割耳其子又亡樹桃安身守正動不踰禮¶
又曰呉沈伯陽妻者顧文宣之女字昭君早寡無嗣盡禮¶
供養其父隂許人姑聞之而哭昭君乃引刀剪髪割兩耳¶
<pb:KR3k0012_SBCK_440-5a>¶
以明其志¶
又曰呉許昇妻吕氏之女名榮&KR0155;遊誕&KR0054;戲不治操行榮¶
躬勤家業以養其姑勸&KR0155;學問未甞不垂淚而言榮父疾¶
&KR0155;呼榮欲改嫁之榮曰命之所遭義無離貳終不肯歸&KR0155;¶
後感悔㝷師逺學四年乃歸遂致名譽爲州所辟遇刼害¶
歳餘姑亡夫族多欲娉之誓不肯嫁後黃巾賊欲犯之榮¶
踰垣而走賊拔刀追榮曰從我則生不從立死榮曰義不¶
畏死而見虜辱也賊遂殺之¶
又曰河南貞義者樂羊子之妻羊子出學七年不歸鄰人¶
欲犯貞義而刼其姑貞義操刀而出鄰人曰從者可不從¶
者殺汝姑貞義仰天而歎以刀刎頸而死太守以大夫葬¶
之號曰貞義¶
皇甫謐列女傳曰漢中趙嵩妻者同郡張氏之女也字禮¶
<pb:KR3k0012_SBCK_440-5b>¶
脩遭賊嵩死君難理脩以碧塗靣亂髪稱病懷刀在身意¶
氣列决賊不迫也叔父矜其年少又世方喪亂欲更嫁禮¶
脩慷&KR0099;以死爲誓¶
又曰丹陽羅静者廣德羅勤之女爲同縣朱曠所婚禮未¶
成勤遇疫疾喪没鄰比齗絶曠觸冒經營㝷復病亡静感¶
其義遂誓不嫁與弟妹共居求者過十餘志無傾移有楊¶
祚者多將人衆自徃納幣静乃逃竄祚刼其弟妹静懼爲¶
祚所害乃出見之曰實感朱曠爲妾父而死是以託身亡¶
者自誓不貳辛苦之人願君哀而舎之如其不然請守之¶
以死祚乃舎之静守純固年六十餘卒¶
又曰蜀景竒妻者羅氏之女字貢羅竒亡無嗣貢羅專心¶
供養父青以許同郡宰詩貢羅與父母書陳其情志暦年¶
不歸後青使詩白州告縣發遣貢羅乃由徑道詣州自訴¶
<pb:KR3k0012_SBCK_440-6a>¶
言意慷&KR0099;請死不從州嘉而許焉貢羅恐詩於道路迫脅¶
乃請吏兵自衛還家執義終身¶
又曰犍爲相登妻者周氏之女名度適登一年而寡牢令¶
呉厚因人問度心執匪石引刀截髮縣長吏復遣媒欲娉¶
度曰前巳斷髮謂足表心何誤復有斯言哉取刀欲割鼻¶
左右救止表其閭¶
又曰廣漢馮季宰妻者季氏之女名珥字進娥早寡無嗣¶
奉飬繼姑及宰兄顯守心純固以義自防珥母愍其姑苦¶
隂有所許珥斷髮自明遂乞飬男女各一率道有法郷人¶
稱之¶
又曰廣漢王輔妻彭氏之女也名非輔遊學數年遂卒京¶
師迎䘮葬訖事姑孝敬彌篤非叔父以許&KR0171;孟非叩心泣¶
血訴情九族猶不見聽乃剪髮諸府乞終供養遂乞養子¶
<pb:KR3k0012_SBCK_440-6b>¶
静居年踰七十而卒¶
又曰沛國劉長卿妻者同郡桓始春之女少有名於桓宗¶
嫁於劉氏生一男字玉玉五歳而長卿卒懼見誘嫁旣不¶
歸寧兄弟時徃防漸逺疑言不及外玉年十五死其弟㑹¶
䘮援刀割耳明巳不貳在喪側者無不感傷宗婦謂之曰¶
家未有相嫁之計&KR0002;其有也徐可因姉妹以喻意何貴義¶
輕身之甚耶荅曰昔我君五更學爲儒宗尊爲帝師歴世¶
不替以忠孝顯女以貞順稱是以懼忝諸姑或以我年未¶
衰又喪子卒迫之間非所能防豈可不豫見其意哉郡表¶
其閭號曰景行義桓¶
皇甫謐列女傳曰沛公孫去病妻者同郡戴元丗之女旣¶
嫁乆而無子謂其夫曰妾不才得奉巾櫛歴年無嗣禮有¶
七出請願受訣以其夫不許復進曰福莫大於昌熾禍莫¶
<pb:KR3k0012_SBCK_440-7a>¶
大於絶嗣君不忍見遣當更廣室夫復不肯夫死服除父¶
母欲嫁之女遂操刀割鼻郡表其閭¶
又曰梁夏文生妻者沛國劉景賔之女名娥生一女而寡¶
娥誓不再嫁父以配同郡衡氏逼迫入門娥謂衡氏曰妾¶
聞婦人不改嫁越義失節妾所不爲君可見遣衡氏曰相¶
取有媒禮何遣之有衡氏妻服未闋娥因數之曰君衰麻¶
在身犯禮納室雖顔之厚奈相䑕何妾必死不爲君妻相¶
留不知辱乎&KR0108;衣而出衡氏不敢強留父復以許臨睢倪¶
氏強扶上舩俄陽不憂書與女别乃以刀割耳鼻曰所以¶
不死者老姑在堂&KR0012;女尚㓜故耳執義終身¶
<pb:KR3k0012_SBCK_440-7b>¶
¶
太平御覽卷第四百四十¶
