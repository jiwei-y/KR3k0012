# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:31.895201
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 588
#+PROPERTY: FILE SB11n0727-588太平御覽-卷之五百八十八.
<pb:KR3k0012_SBCK_588-1a>¶
風雅之意&KR0002;馬融廣成上林之屬純爲今賦之體而謂之¶
頌失之逺矣¶
文心雕龍曰四始之至頌居其極頌者容也所以羙盛德¶
而&KR0274;形容也昔帝嚳之丗咸累爲頌以歌九招自啇頌巳¶
下文理允備夫化偃一國謂之風風正四方謂之雅雅容¶
告神謂之頌風雅序人故事資變正頌主告神故義必純¶
羙魯以旦次編啇以前王追録斯乃宗廟之正歌非饗燕¶
之&KR0106;詠也時邁一篇周公所製哲人之頌規式存焉夫三¶
閭橘頌情采芬芳比𩔖屬興又覃及細矣至於𥘿政刻文¶
爰頌其德漢之惠景亦有&KR0274;容㳂丗並作相繼於時矣&KR0002;¶
夫子雲之表充國孟堅之序戴侯武仲之羙顯宗史岑之¶
述僖后或擬清廟或範䮐那雖深淺不同詳略有異其褒¶
德顯容典章一也原夫頌惟典懿詞必清鑠敷冩似賦而¶
<pb:KR3k0012_SBCK_588-1b>¶
不入華侈之區敬慎如銘而異於規式之域榆楊以發藻¶
汪洋以樹儀雖纎巧曲致與情而變其大體所弘如斯而¶
巳¶
漢書曰宣帝徴王褒爲聖主得賢臣頌褒對曰夫荷旃&KR0013;¶
毳者難與道純綿之麗宻羮藜唅糗者不足與論大牢之¶
滋味今臣僻在西蜀生於窮巷之中長於蓬茨之下無有¶
遊觀廣覽之知不足以塞厚望應明旨雖然敢不略陳愚¶
而杼情素¶
又曰成帝時西羗嘗有警上思將帥之臣追羙充國乃召¶
黃門郎楊雄即充國圖𦘕而頌之¶
後漢書曰帝召賈逵因勑蘭臺給筆札使作神雀頌¶
范曄後漢書曰肅宗治脩古禮廵狩方嶽崔駰上西廵頌¶
稱漢德帝雅好文章自見駰頌後常嗟歎之問侍中竇憲¶
<pb:KR3k0012_SBCK_588-2a>¶
曰寧知崔駰乎對曰班固數爲臣&KR0003;之然未見帝曰公愛¶
班固而忽崔駰此葉公之好龍也可試見之駰由此候憲憲¶
屣履迎門𥬇謂駰曰亭伯吾受詔交公何得薄我哉遂揖入¶
以爲上客¶
又曰傳毅與班固賈逵共典校書毅追羙孝明帝功德最¶
盛而廟頌未立乃依清廟作顯宗頌十篇奏之¶
又曰平望侯劉毅以和熹鄧太后有德教請令史官著長¶
樂宫聖德頌以敷宣景耀勒勲金石縣之日月攄之罔極¶
以崇陛下蒸蒸之孝帝從之¶
魏志曰黃&KR0004;三年黃龍見鄴西漳水中山王褒上頌賜黃¶
金十斤¶
晉春秋曰懷帝䧟於平陽劉聦加帝開府儀同三司㑹稽¶
郡公引帝入醼謂帝曰卿爲豫章王時朕與王武子俱造¶
<pb:KR3k0012_SBCK_588-2b>¶
卿武子稱朕於卿卿言聞名乆矣卿以所作樂府文示朕¶
曰劉君聞君善詞賦試爲㸔也朕與武子俱爲盛德頌卿¶
稱善者乆之又引朕射于皇堂朕得十二籌卿與武子俱¶
得九籌卿又贈朕柘弓銀硯卿頗憶否帝曰安敢忘之恨¶
尔日不得早識龍顔聦曰卿家骨肉何相殘之甚邪帝曰¶
此殆非人事皇天意也大漢將興應乾受暦故爲陛下自¶
相驅耳且臣家&KR0002;能奉武皇帝之業九族敦睦陛下何由¶
得之聦甚有喜色¶
晉書曰劉臻妻陳氏聦敏能屬文嘗正旦獻椒花頌其詞¶
曰旋穹周廻正朝肇建青陽散暉澄景載煥¶
臧榮緒晉書曰劉伶字伯倫沛國人也志氣曠放以宇宙¶
爲狹著酒德頌爲建威叅軍以壽終¶
崔鴻春秋前燕録曰慕容雋觀兵近郊見甘棠于道周從¶
<pb:KR3k0012_SBCK_588-3a>¶
者不識雋曰唏此詩所謂甘棠于道甘者味之主也木者¶
春之行也五德屬仁五行主土春以施生味以養物色又¶
赤者言將有赫赫之慶于中土吾謂國家之盛此其徵也¶
傳曰&KR0155;髙能賦可以爲大夫羣司亦各書其志吾將覽焉¶
於是内外臣竂並上甘棠頌¶
南史曰梁大同中嘗驟雨殿前徃徃有雜色寳珠梁武觀¶
之甚有喜色虞&KR0009;因上瑞雨頌帝謂&KR0009;兄荔曰此頌典裁¶
清拔卿之士龍也將加擢用&KR0009;聞之歎曰羙盛德之形容¶
以申擊壤之情耳吾豈買名求仕者乎¶
後周書曰顔之儀㓜潁悟三歳能讀孝經及長愽渉羣書¶
好爲詞賦嘗獻神州頌辭以雅贍梁元帝手勑報曰枚乗¶
二葉俱得遊梁應貞兩丗並稱文學我求才子鯁慰良深¶
江陵平之儀隨例遷長安丗宗以爲麟趾學士¶
<pb:KR3k0012_SBCK_588-3b>¶
隋書志曰比齊中書侍郎杜臺卿上丗祖武成皇帝頌齊¶
主以爲未能盡善令和士開以頌示卒德林宣旨云臺卿¶
此文未當朕意以卿有大才湏叙盛德即冝速作急進本¶
也德林乃上頌十六章并序武成覽頌善之賜名焉一疋¶
鄭玄别傳曰民有嘉𤓰者異本同實縣欲表附文辭鄙略¶
君爲改作又著頌二篇侯相髙其才¶
王充論衡曰古之帝王建鴻德者湏鴻筆之臣褒頌紀德¶
也¶
又曰永平中神雀羣集孝明詔上神雀頌百官上頌文比¶
瓦石唯班固賈逵傅毅楊終侯諷五頌文比金玉¶
崔駰西廵頌表曰臣聞陽氣發而鶬庚鳴秋風厲而蟋蟀¶
吟氣之動也唐虞之丗樵夫牧監擊轅中韶感於和也臣¶
不知手足之動音聲敢獻頌云¶
<pb:KR3k0012_SBCK_588-4a>¶
零陵先賢傳曰周不疑字文直曹公時有白雀瑞儒林並¶
已作頌不疑見操授&KR0083;筆立令復作操竒之¶
　　　　　讃¶
釋名曰稱人之羙曰讃讃纂也纂集其羙而叙之也¶
文心雕龍曰讃者明也助也昔虞舜之祀樂正重賛盖唱¶
發之詞也及益賛于禹伊陟賛于巫咸並颺言以明事嗟¶
嘆以助詞者也故漢置鴻臚以唱拜爲讃即古之遺語也¶
至如相如屬詞如賛荆軻及史班書記以讃褒貶約文以¶
惣録頌體而論詞又紀傳後評亦同其名而仲治流別謬¶
稱爲述失之逺矣及景純任雅動植必讃讃兼羙惡亦猶¶
頌之有變耳然本其爲義事生奬歎所以古來篇體促而¶
不廣必結言於四字之句槃桓于數韻之詞約舉以盡情¶
照灼以送文比其體也發言雖逺而致用盖寡大抵所歸¶
<pb:KR3k0012_SBCK_588-4b>¶
其頌家之細條也¶
李充翰林論曰容象圖而讃立冝使辭簡而義正孔融之¶
讃楊公亦其羙也¶
晉書曰𥞇含紹之孫也弘農王粹以貴公子尚主館字甚¶
盛圖莊周於室廣集朝士使含爲子讃含援筆爲之文不¶
加㸃其略曰嗟乎先生髙迹何局生處巖岫之居死&KR0009;雕¶
楹之屋旣非其所没有餘辱粹有愧色¶
又曰衛&KR0106;字巨山爲黄門郎善草𨽻太康元年汲縣人盗¶
發魏襄王冢得䇿書十餘萬言其一卷論楚者最爲工妙¶
&KR0106;恱之故竭思以賛其羙¶
丗&KR0003;曰羊孚作雪讃曰資清以化乗氣以霏遇象能鮮即¶
潔成輝桓伊遂以書扇¶
　　　　　箴¶
<pb:KR3k0012_SBCK_588-5a>¶
文心雕龍曰箴所以攻疾除患喻針石垣¶
又曰斯文之興盛於三代夏啇二箴餘句頗存及周之辛¶
甲百官箴闕唯虞箴一篇體義備焉迄至春秋微而未絶¶
故魏絳諷君於后羿楚子訓人於在勤戰伐巳來棄德務¶
功銘辭代興箴文萎絶至楊雄稽古始範虞箴卿尹州牧¶
二十篇及崔胡&KR0024;綴揔稱百官指事配位　鑒有徴可謂¶
追清風於前古攀辛甲於後代者也至於潘朂符節要而¶
失淺温嶠侍臣愽而患繁王濟國子引多事寡潘君乗輿¶
義正體蕪凢斯繼作鮮有克𠂻至於王㓪雜箴乃寘巾履¶
得其戒愼而失其所施觀其約文舉要憲章武銘而水火¶
井竈繁辭不巳志有偏也夫箴誦於經銘題於器名用雖¶
異而警戒實同箴全禦過故文資确切銘兼褒讃故理貴¶
弘潤取其要也然天言之道盖闕庸器之制乆淪所以箴¶
<pb:KR3k0012_SBCK_588-5b>¶
銘實用罕施後代惟秉文君子冝酌其逺大矣¶
陸士衡文賦曰箴頓挫而清壯¶
周書曰夏箴曰小人無兼年之食遇天饑妻子非其妻子¶
也大夫無兼年之食遇天饑臣妾非其臣妾也卿大夫無¶
兼年之食遇天饑臣妾&KR1221;馬非其有也國無兼年之食遇¶
天饑百姓非其有也¶
左傳襄元曰昔周辛甲之爲太史命百官官箴王闕(辛甲/周武)¶
(王太史也闕過也百官/各以箴以誡王過也)於虞人之箴曰(虞人掌/田獵者)芒芒禹跡¶
畫爲九州(芒芒逺貌/也畫分也)經啓九道(九道九州之/道也啓開也)民有&KR0230;廟獸¶
有茂草各有攸處德用不擾(人神各有歸/故德不亂也)在帝夷羿冐于¶
原獸(冐/貪)忘其國恤而思其麀牡(言但/念獵)武不可重(重猶/數也)用不¶
恢于夏家(羿以好武雖有夏/家而不能恢大也)獸臣司原敢告僕夫(獸臣虞/人也告)¶
(僕夫不敢/斥尊也)¶
<pb:KR3k0012_SBCK_588-6a>¶
范曄後漢書曰崔𤦺字子瑋梁兾聞其才請與交兾行多¶
不䡄𤦺數引古今成敗以誡之兾不能受作外戚箴¶
晉書曰張華懼后族之盛作女史箴以爲諷賈后雖凶妬¶
而知敬重華¶
又曰文帝子齊王攸武帝時爲太子太傅獻箴於太子其¶
略曰無曰父子之間昔有江充無曰至親靡二或容潘崇¶
䛕言亂眞譛潤離親驪&KR0078;之䜛晉侯疑申固親以道勿固¶
以恩修身以敬勿託以尊丗以爲工¶
後周書曰齊王憲友劉休徴獻王箴一首憲羙之休徴後¶
又以此箴上髙祖髙祖方剪削諸弟甚恱其文¶
唐書曰元和中吏部郎中栁公綽獻太毉箴曰寒暑滿天¶
地之間浹肌膚於外好愛溢耳目之前誘心知於内端㓗¶
爲隄奔射猶敗氣行無間隙不在大睿聖之姿清明絶俗¶
<pb:KR3k0012_SBCK_588-6b>¶
心正無斜志髙寡欲謂天髙矣氣蒙晦之謂地厚矣撗流¶
漬之聖情超遥萬方頼之飲食所以資身也過則生患衣¶
服所以稱德也侈則生慢惟過與侈心必隨之氣與心流¶
疾亦伺之上深嘉歎降中使勞問¶
又曰敬宗遊幸無度李德&KR0073;獻丹扆箴六首霄衣箴曰先¶
王聽政昧爽以俟鷄鳴旣盈日岀而視伯禹大聖寸隂爲¶
貴光武至仁反支不忌無俾姜后獨去&KR0426;珥彤管記言克¶
念前志又有正服罷獻納誨辨邪防微等箴文多不載帝¶
甚嘉之¶
胡廣百官箴叙曰箴諫之興所由尚矣聖君求之於下忠¶
臣納之於上故虞書曰予違汝弼汝無面從退有後言墨¶
子著書稱夏箴之辭¶
崔瑗叙箴曰昔楊子雲讀春秋傳虞人箴而善之於是作¶
<pb:KR3k0012_SBCK_588-7a>¶
爲九州及二十五管箴規匡救言君德之所冝斯乃體國¶
之宗也¶
太平御覽卷第五百八十八¶
