# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:15.724893
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 325
#+PROPERTY: FILE SB11n0727-325太平御覽-卷之三百二十五.
<pb:KR3k0012_SBCK_325-1a>¶
太平御覽卷第三百二十五　兵部五十六¶
　　乞師　救援　擒獲上¶
　　　　　乞師¶
左傳曰衛人伐齊公子遂如楚乞師(公子遂/魯卿)¶
又曰東門襄仲臧文如楚乞師(㐮仲居東門故以爲氏/文爲㐮仲副使故不書)¶
又曰夏公使如楚乞師以伐齊(公不事齊與晉盟/故懼而乞師於楚)¶
又曰晉侯使荀罃來乞師¶
又十三年晉侯使郗錡來乞師將事不敬(將事敬/君命也)孟獻子¶
曰郄氏亡乎禮身之幹也敬身之階也郄子無階且先君¶
之嗣卿受命以求師將社稷是衛而惰棄君命也不亡何¶
爲(郄錡郄克子故曰嗣卿爲/十七年春殺郄錡傳也)¶
又曰晉侯使士魴來乞師¶
又曰郄犨如衛遂如齊皆乞師焉欒黶來乞師孟獻子曰¶
<pb:KR3k0012_SBCK_325-1b>¶
晉有勝矣(卑讓有禮故知/其將勝楚也)¶
又曰秋齊侯聞將有晉師使陳無宇從薳啓彊如楚辭且¶
乞師(辭有晉師未/得相見也)¶
&KR0150;梁曰師出不必反戰不必勝故言乞也¶
戰國䇿曰楚圍雍氏韓使求救於&KR0087;&KR0087;師不下殽令斳尚¶
使謂&KR0087;王曰今韓巳病矣&KR0087;師不下脣竭齒寒願大王熟¶
計之宣太后召尚曰妾事先王也先王以髀如妾身妾困¶
弗支也盡身妾上而弗重也何以其少有利焉夫救韓日¶
費千金獨不使妾少有利&KR0088;靳尚歸韓襄王賂於太后復¶
使張翠至甘茂曰韓急翠曰未也茂曰先生言不急可乎¶
翠曰韓急(則折/而入)楚矣臣安敢來茂曰先生勿復言也乃言¶
於&KR0087;王曰今雍氏圍而&KR0087;兵不下是無韓也楚韓爲一魏¶
不敢不聽是楚以三國謀&KR0087;也&KR0087;王乃下師於郩以救韓¶
<pb:KR3k0012_SBCK_325-2a>¶
後漢書曰曹操與&KR0061;紹相持於官渡紹遣人求救劉表許¶
之而不至亦不援曹操且欲觀天下之變從事中郎南陽¶
韓嵩别駕劉先&KR0003;表曰今豪傑並起兩雄相持天下之重¶
在於將軍將軍&KR0002;欲有爲起乗其弊可也¶
　　　　　救援¶
春秋後齊語曰&KR0087;攻趙長平齊楚救之趙人無食請粟於¶
齊齊欲勿與周子曰不如與之以退&KR0087;兵不與則&KR0087;兵不¶
却是&KR0087;之計中而齊楚之計過也且趙之於齊楚捍蔽也¶
猶齒之於脣脣亡則齒寒今日亡趙明日患及齊楚是故¶
趙之務冝&KR0002;奉漏甕沃燋釡也夫救趙髙義也却&KR0087;兵顯¶
名也義救亡國威却強&KR0087;之兵不務爲此而務愛粟爲國¶
計者過矣齊王不聽&KR0087;破趙於長平遂圍邯鄲焉¶
又韓語曰襄王十二年楚圍雍氏韓令使者求救於&KR0087;冠¶
<pb:KR3k0012_SBCK_325-2b>¶
盖相望&KR0087;師不出使靳尚如&KR0087;謂&KR0087;王曰韓之於&KR0087;居爲¶
隱蔽出爲鴈行令韓病矣&KR0087;師不出脣亡齒寒願大王計¶
之也¶
史記曰趙平原君使者冠盖相屬讓信陵君以請救曰勝¶
所結爲婚姻者以公子髙義今縱輕勝獨不憐公子之姉¶
&KR0088;公子&KR0003;王不可乃將車&KR0016;欲與趙俱死行過夷門見侯¶
嬴坐而去公子曰侯生無一言半辭送我哉乃復見之生¶
曰知公子之必來乃謂曰嬴聞晉鄙之兵符常在王卧内¶
而如&KR0078;最幸可爲如&KR0078;復父之讎求其虎符奪晉鄙軍此¶
五覇之伐也然恐鄙有所疑臣客朱亥可與俱行至軍亥¶
以四十斤鐵椎殺晉鄙引兵救趙却&KR0087;軍趙王再拜曰自¶
古賢人未有及公子公子懼不歸趙以五城封之¶
魏志曰太祖征張繡荀攸言於太祖曰繡與劉表相恃爲¶
<pb:KR3k0012_SBCK_325-3a>¶
強然繡以逺軍仰食於表表不能供勢必離不如緩軍以待¶
之&KR0002;急之其勢必相救太祖不從遂進軍至襄繡戰急表¶
果救之軍不利太祖謂攸曰不用君言至是矣¶
魏略曰臧洪太祖爲族弟興平末太祖甞與洪出爲宼刼¶
失馬追者在後洪下馬與太祖太祖辭曰各自急洪言曰¶
天下諸將可无洪不可无君也太祖乃乗之遂相扶佐得¶
濟(魏志曰太祖/爲卓敗失馬)¶
晉書曰桓宣屯馬頭山爲祖煥桓撫所攻求援於盧江太守¶
毛寳宣遣子戎重請寳即隨戎赴之未至而賊巳與宣戰¶
寳軍縣兵少器仗艦惡大爲煥抚所破寳中箭貫髀徹鞌¶
使人蹋鞌抜箭血流滿鞾去舡所百餘里望星而行到先¶
哭戰亡將士洗瘡訖夜還救宣寳至宣營而煥撫亦退¶
又曰淮南妖賊張昌旬月之間衆三萬皆絳科頭攅之以¶
<pb:KR3k0012_SBCK_325-3b>¶
毛王歆上言妖賊張昌劉尼稱神聖犬羊万計絳頭毛面¶
挑刀走㦸其鋒不可當請諸軍以助¶
三十六國春秋曰姚㐮南至滎陽與髙昌李歷戰于麻田¶
馬中流矢死弟萇下馬授襄曰汝何以自免萇曰但令兄¶
濟此竪子何敢害萇㑹救至俱不死¶
北史曰齊蘭陵武王長恭一名孝瓘文襄第四子累迁并¶
州刺史突厥入晉陽長恭盡力擊之芒山之敗長恭爲中¶
軍五百&KR0016;再入周軍遂至金墉之下&KR0013;圍甚急城上人不¶
識長恭免胄示之靣乃下弩手殺之於是大捷武士共歌¶
謡之爲蘭陵王入陣曲是¶
後魏書曰齊將陳伯之進逼壽春㳂淮爲宼時司徒彭城¶
王勰廣陵侯衍同鎭壽春以九江初附人情未洽兼臺援¶
不至&KR0055;以爲憂詔遣&KR0019;永爲統軍領汝隂之兵三千人援¶
<pb:KR3k0012_SBCK_325-4a>¶
永揔勒士卒水陸俱下而淮水口伯之防甚固永去二千¶
餘里牽舡上汝南岸以水牛挽之直南趣淮下舡便渡¶
適上岸賊軍追及㑹時巳夜永乃潜進時曉逵壽春城下¶
勰衍聞外有軍共上門樓觀望然不意永至永免胄乃信之¶
遂引永上勰謂永曰北望以乆恐洛陽難復再見不意卿¶
能至也勰令永引軍入城永曰埶兵&KR0013;甲固敵是求&KR0002;如¶
教㫖便共殿下同&KR0013;圍守豈是救援之意遂&KR0012;軍城外與¶
勰并勢以擊伯之頻有克捷¶
又曰辛淵&KR0059;署凉王李暠&KR0016;將軍暠子欽亦厚遇之欽與¶
沮渠&KR0170;遊戰於&KR1419;泉軍敗失馬淵以所乗馬授欽而身死¶
於難以義烈見稱西土¶
又曰裴駿盖呉作亂於闕中汾隂人薛永宗聚衆應之殘¶
破諸縣來襲聞憙縣中先無兵杖人情駭動縣令憂惶計¶
<pb:KR3k0012_SBCK_325-4b>¶
無所出駿在家聞之便率厲郷豪曰在禮君父危臣子致¶
命府君今爲賊所逼是吾等徇節之秋諸君可不免乎諸¶
豪皆&KR0108;激請行駿乃簡&KR0016;驍勇數百人奔赴賊聞救至引¶
兵退走刺史嘉之以&KR0250;表聞㑹丗祖親討盖呉引見駿駿¶
陳叙事冝甚㑹機理丗祖大恱顧謂崔浩曰裴駿有當丗¶
才是且忠義可嘉&KR0024;中書&KR0054;士浩亦&KR0055;器駿目爲三河領¶
䄂轉中書侍郎¶
後周書曰蕭&KR0683;大統十五年乃遣使稱藩請爲附庸太祖¶
令丞相東閤&KR0021;酒榮權使焉&KR0683;大恱是歳梁元帝令柳仲¶
禮率衆進圖襄陽&KR0683;懼乃遣其妻王氏及丗子寮爲質以¶
請救太祖又令榮權報命仍遣開府楊忠率兵援之十六¶
年楊忠擒仲禮平漢東&KR0683;乃獲安¶
又曰李賢時有賊帥逹符顯圍逼州城晝夜攻戰屢&KR0013;摧¶
<pb:KR3k0012_SBCK_325-5a>¶
衂賢間赴雍州詣天光請援天光許之賢乃返而賊營壘¶
四合無因入城候日向夕乃僞&KR0018;薪與賊樵采者俱得至¶
城下城中垂布引之賊衆方覺乃弓弩亂發射之不中遂¶
得入城告以大軍將至賊聞之便即散走¶
又曰邵惠公顥太祖長兄德皇帝娶樂浪王氏爲德皇后¶
生顥及連次太祖德皇帝與衛可&KR0012;戰於武川臨陣墜馬¶
顥奔救擊殺數十人賊衆披靡德皇帝乃得上馬引去俄¶
而賊追&KR0016;大至顥遂戰殁保定&KR0004;追贈太師㝷追封邵公¶
又曰太祖率輕&KR0016;追侯景于河上景等北據河橋南屬邙¶
山爲陣與諸軍合戰太祖馬中流矢驚逸遂失之因此軍¶
中擾亂都督李穆下馬授太祖軍以復振於是大捷斬髙¶
敖曹及其儀同李猛¶
隋書曰張湏陁爲齊郡丞賊裴長才石予河等衆二萬奄¶
<pb:KR3k0012_SBCK_325-5b>¶
至城下縱兵大掠湏陁未暇集兵親率五&KR0016;與賊競赴之¶
圍百餘重身中數瘡勇氣弥厲㑹城中兵至賊稍却湏陁¶
督軍復戰長才敗走後數旬賊帥&KR0087;君弘郭方預等合軍¶
圍北海兵鋒甚銳湏陁謂官屬曰賊自恃強謂我不能救¶
吾今速去破之必矣於是簡精兵倍道而進賊果無備擊¶
大破之斬數萬級獲輜重三千兩¶
唐書曰李晟兼左金吾大將軍涇原四鎭都知兵馬使并¶
惣遊兵無何節度使馬璘與吐蕃戰於監倉兵敗晟率所¶
部撗擊之抜璘出於亂兵以功封合川郡王璘忌晟威名¶
又遇之不以禮令朝京師代宗知之留&KR0043;衛上即位吐蕃¶
㓂劒南時節度使崔寜在京師三川皆恐詔晟將神䇿兵¶
五百救援晟乃踰漏天攻㧞飛越廊清肅寜三城絶大渡¶
河獲虜首千餘級虜乃引去因留成都數月而還¶
<pb:KR3k0012_SBCK_325-6a>¶
又曰裴度征蔡州計築赫連城於池口未畢役度領師及¶
賔從徃觀之導&KR0016;將及城門左右曰五溝賊至言未畢賊¶
以突來哮謼争進城震壞者十餘板注弩挺刃勢將及度¶
頼李光顔决戰於前以却之時光顔先慮其來使田希以¶
二百&KR0016;伏於溝中出賊不意交擊之方得入城希又先扼¶
其溝中歸路賊多棄&KR0016;越溝相牽墮&KR0953;而死者千餘人是¶
日非光顔救度幾䧟¶
又曰辛讜性慷&KR0099;重然諾專務賑人之急年五十不求茍¶
進有濟時匡難之志咸通十年龐勛亂徐泗時杜慆守泗¶
州賊以郡當江淮要害極力攻之時兩淮郡縣皆䧟獨慆¶
守臨淮乆之援軍雖集賊未解圍時讜寓居廣陵乃仗劒¶
挐小艇趍泗口貫賊柵入城見慆慆素聞有義而不相面¶
喜讜至握手謝曰判官李延樞方話子爲人何遽至&KR0088;吾¶
<pb:KR3k0012_SBCK_325-6b>¶
無憂矣時賊三靣攻城王師結壘于洪源驛相顧不前讜¶
夜以小舟穿賊壘至洪源驛見監軍郭厚夲論泗州危急¶
且冝速救厚夲然之淮南都將王公弁謂厚夲曰賊軍衆¶
我寡無冝輕舉當俟可行讜坐中㧞劒瞋目謂公弁曰賊¶
百道攻城䧟在旦夕公等奉詔赴援而逗留不進心欲何¶
爲不唯有&KR0018;國恩丈夫氣義亦冝感發假如臨淮䧟賊淮¶
南即是㓂塲公何獨存耶即欲揮刃向公弁厚夲持之讜¶
望泗州大哭者經日帳下爲之流涕厚夲義其心選甲士¶
三百隨讜入泗州夜半斬賊柵大呼由水門而入賊軍大¶
駭旣知援兵入賊乃退舎人心遂固浙西觀察使杜審權¶
遣大將翟行約率軍三千赴援屯蓮塘驛慆欲遣人勞之¶
將吏皆憚其行讜曰杜相公以大夫宗盟急難相赴安得¶
令使者無言而還即賷慆書幣犒其使淮南大將李湘率¶
<pb:KR3k0012_SBCK_325-7a>¶
師五千來援受賊詐降敗於淮口湘與郭厚夲皆爲賊所¶
執自是無援賊併兵急攻以鐵索斷淮流梯衡雲合凢周¶
七月晝夜不息乗城之士不遑寢寐面目瘡生軍儲漸少¶
分食稀粥頼讜犯難仗義求救於淮北諸軍旣而馬舉以¶
大軍至賊解圍而去讜無子猶子山僧元老等&KR0009;在廣陵¶
每出城則書二姪名謂慆曰志之得嗣爲幸慆益感之賊¶
平授讜泗州團練判官侍御史〇繁欽丘儁碑曰故右扶¶
風都尉主簿有丘儁者從都尉討叛胡官兵敗績卒伍奔¶
散都尉臨陣墜馬儁於是下馬援甲以身禦寇遂致死戰¶
塲都尉乗儁馬得免¶
　　　　　擒獲上¶
左傳曰鄭將公子歸生伐宋戰于大&KR0068;宋師敗績宋將狂¶
狡輅鄭人鄭人入於井(輅迎也/五駕切)倒㦸而出獲狂狡君子曰¶
<pb:KR3k0012_SBCK_325-7b>¶
失禮違命冝其擒也戎昭果毅以聽之謂禮(聽謂常在放/身着於心想)¶
(聞其/政令)殺敵爲果致果爲毅&KR0150;梁曰宋華元帥師及鄭公子歸¶
生戰于大&KR0068;宋師敗績&KR0023;宋華元&KR0023;者不與之辭也¶
史記曰漢六年人有告楚王韓信反髙帝以陳平計發使¶
告諸侯㑹陳僞游雲夢實欲襲信信不知謁髙祖於陳上¶
令武士&KR0350;信載後車信曰狡兎死良狗烹天下巳定我固¶
當烹遂械繫信至洛陽赦信罪以爲淮隂侯¶
後漢書曰&KR0027;兹王攻破䟽勒殺其王而立&KR0027;兹人兠題爲¶
䟽勒王明年春班超從間道至䟽勒去兠題所居槃橐城¶
九十里逆遣吏田慮光徃降之勑慮曰兠題夲非䟽勒種¶
國人必不用命&KR0002;不即降便可執之慮旣到兠題見慮輕¶
弱殊無降意慮因其無備遂前刼&KR0350;兠題左右出其不意¶
皆警而立定慮馳報超超即赴之悉召䟽勒將吏&KR0003;以&KR0027;¶
<pb:KR3k0012_SBCK_325-8a>¶
兹無道之&KR0250;因立其故王兄子忠爲王(王兄子榆勒立之)¶
(更名曰/忠也)國人大恱¶
蜀志曰先主入益州還攻劉璋張飛等泝流而上分定郡¶
縣破璋將巴郡嚴顔先獲顔飛呵顔曰大軍至何以不降¶
而敢距戰顔曰卿等無&KR0250;侵奪我州我州有斷頭將軍無¶
降將軍也飛怒令斫頭顔曰斫頭便斫何爲怒&KR0088;飛壯而¶
釋之引爲賔客¶
晉書載記曰慕容皝將乗海討慕容仁群下咸諌以海道¶
危阻冝從陸路皝曰舊海水無凌自仁反巳來凍合者三¶
矣昔漢光武因滹沱之氷以濟大業天其或者欲吾乗此¶
而尅之乎吾計决矣有沮謀者斬乃率三軍從昌&KR0058;踐凌¶
而進仁不虞皝之至也軍去平郭七里候&KR0016;乃告仁狼狽¶
出戰爲皝所擒殺仁而還¶
<pb:KR3k0012_SBCK_325-8b>¶
又曰王凌遣督護王昌等率疾陸眷及第文鴦從弟末杯¶
攻石勒於襄國勒敗還壘末杯追入壘門爲勒所獲勒質¶
末杯遣使求和於疾陸眷疾陸眷將許之文鴦諌曰受命¶
討勒寜以末杯一人故縱成擒之㓂旣失凌意且有後憂¶
必不可許疾陸眷不聽以鎧馬二百五十疋金銀各一簏¶
贖末杯勒歸之¶
吕氏春秋曰湯以良車七十乗必死六十人戊子戰於郕¶
遂擒推移大犧(桀多力能推移/大犧因以爲号)¶
太平御覽卷第三百二十五¶
