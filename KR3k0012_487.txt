# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:25.219089
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 487
#+PROPERTY: FILE SB11n0727-487太平御覽-卷之四百八十七.
<pb:KR3k0012_SBCK_487-1a>¶
太平御覽卷第四百八十七¶
　人事部一百二十八¶
　　　　　哭¶
禮記曰孔子哭子路於中庭有人弔者而夫子拜之旣哭¶
進使者而問故使者曰醢之矣遂命覆醢¶
又曰伯髙死於衛赴於孔子孔子曰吾惡乎哭諸兄弟吾¶
哭諸廟父之友吾哭諸廟門之外師哭諸寢朋友吾哭諸¶
寢門之外所知吾哭諸野於野則巳䟽於寢則巳重夫由¶
賜也見我吾哭諸賜氏遂命子貢爲之主曰爲爾哭也來¶
者拜之¶
又曰子夏䘮其子而䘮其明曽子弔之曰吾聞之也朋友¶
䘮明則哭之¶
又曰哭有二道有愛而哭之有畏而哭之¶
<pb:KR3k0012_SBCK_487-1b>¶
又曰孔子惡野哭者(謂其/變衆)¶
又曰穆伯之䘮敬姜晝哭文伯之䘮晝夜哭孔子曰知禮¶
矣(䘮夫不夜&KR0152;/嫌思情性也)文伯之䘮敬姜據其牀而不哭曰昔者吾¶
有斯子也吾將以爲賢人也吾未甞以就公室今及其死¶
也朋友諸臣未有出涕者而内人皆行哭失聲斯子也¶
必多曠於禮矣夫¶
又曰孔子過㤗山側有婦人哭於墓者而哀夫子式而聽之¶
使子貢問之曰子之哭一似重有憂者曰然昔吾舅死於¶
虎吾夫又死焉今吾子又死焉夫子曰何爲不去曰無苛¶
政夫子曰小子識之苛政猛於虎¶
又曰陽門之介夫死司城子罕入而哭之哀晉人之覘宋¶
者反報於晉侯曰陽門之介夫死子罕哭之哀而民&KR0003;殆¶
未可伐也孔子聞之曰善哉覘國者乎¶
<pb:KR3k0012_SBCK_487-2a>¶
又曰朋友之墓有𪧐草而不哭焉(𪧐草陳根/也謂朞年)¶
又曰曽申問於曽子曰哭父母有常聲乎曽子曰中路嬰¶
兒失其母焉何常聲之有(言其若小兒亡母/啼號安得常聲乎)¶
又曰斬衰之哭&KR0002;徃而不反齊縗之哭若徃而反大功之¶
哭三曲而偯小功緦麻哀容可也¶
左傳曰衛叔武將沭聞君至喜捉髪走出前驅射而殺之¶
公知其無罪也杭其股而哭之¶
又曰孟明西乞白乙使出師于東門之外蹇叔哭之曰孟¶
子吾見師之出而不見其入¶
又曰秦伯素服郊次嚮師而哭曰孤違蹇叔以辱二三子¶
孤之罪也¶
又曰子産歸未至聞子皮卒哭且曰吾巳無為為善矣唯¶
夫子知我¶
<pb:KR3k0012_SBCK_487-2b>¶
又曰昭二十一年七月日蝕大夫叔輙莅事而哭昭子曰¶
叔輙將死矣非所哭也八月叔輙卒¶
又曰申包胥如𥘿乞師𥘿伯使辭焉曰寡人聞命矣子姑¶
就館將圖而告對曰寡君對越在草莽未獲所伏下臣何¶
敢即安立依於庭牆而哭日夜不絶聲勺飲不入口七日¶
𥘿師乃出¶
論語曰顔淵死子哭之慟從者曰子慟矣曰有慟乎非夫¶
人之爲慟而誰為¶
家語曰公父文伯卒其妻妾皆行哭失聲敬姜戒之曰吾¶
聞好外者士死之好内者女死之今吾子早夭吾惡其以¶
好内聞也¶
史記曰髙祖夜經澤中前有大蛇當逕㧞劒斬蛇後人來¶
至蛇所有一老嫗夜哭人問何哭嫗曰人殺吾子吾子白¶
<pb:KR3k0012_SBCK_487-3a>¶
帝子也化為蛇當道今者赤帝子斬之故哭人以嫗爲不¶
誠欲以苦之因忽不見¶
又曰鄭相子産卒鄭人皆哭泣悲之如亡親戚孔子與子¶
産如兄弟及聞死爲泣曰古之遺愛也¶
漢書曰何並字子廉爲頴川太守代陵陽嚴詡官屬祖道¶
詡據地哭曰吾哀頴川士我以柔弱徵必選剛猛代代到¶
將有僵仆者故相弔耳並至果大殺戮¶
又曰王莽末兵起莽憂不知所出崔發言周禮及春秋左¶
氏國有大灾則哭以厭之故易稱先號咷而後𥬇冝呼嗟¶
告天莽自知敗乃率群臣南郊陳符命本末仰天撫心大¶
哭諸生小民㑹旦夕哭爲設飱粥甚悲哀及能誦䇿文者¶
除以爲郎至五千餘人¶
謝承後漢書曰許慶字子伯家貧爲郡督郵乗牛車郷里¶
<pb:KR3k0012_SBCK_487-3b>¶
號曰軺車督郵慶甞與友人談論漢無統嗣幸臣專𫝑世¶
俗衰薄賢者放退&KR0099;然據地悲哭時稱許子伯哭丗¶
華嶠後漢書曰趙一造河南尹羊陟不得見一以公卿中¶
非陟無足與託名日徃其門㝷陟自強通陟卧未起一徑¶
上堂臨之曰&KR0060;伏西州抱髙風舊矣乃今方遇而便忽然¶
柰何命也因舉聲哭堂下大驚陟延與語大竒之明徃詣¶
一柴車草屏露𪧐其傍左右皆驚愕¶
東觀漢記曰逢萌素明隂陽知莽將敗携家屬於遼東乃¶
首戴盆盎哭於市言曰新乎新乎遂潜藏¶
漢名臣奏曰漢得隂山匈奴長老過之未甞不哭¶
魏志曰太祖擊黄巾濟北相鮑信&KR0720;死購求信䘮不得乃¶
刻木如信形&KR0250;𥙊而哭焉¶
又曰&KR0004;蘇則及臨淄侯植聞魏氏代漢皆發憤悲&KR0152;文帝¶
<pb:KR3k0012_SBCK_487-4a>¶
聞植如此而不聞則也甞從容曰吾應天受禪而聞有哭¶
者則謂爲見問𩯭髯悉張欲正論以對侍中𫝊巽搯則(搯/音)¶
(苦/治)曰不謂卿也乃止¶
呉志曰孫䇿薨以事授權權哭未及息䇿長史張昭謂權¶
曰孝廉此寧哭時耶乃改易權服扶令上馬¶
晉書曰顧榮素好琴及卒家人常置琴於靈座呉郡張翰¶
哭之慟旣而上牀鼔琴數曲撫琴而歎曰顧彦先復能賞¶
此不因又慟哭不弔䘮主而去¶
又曰顧愷之桓温引爲大司馬叅軍甚見親昵温薨後愷¶
之拜温墓賦詩云山崩溟海竭魚鳥將何依或問之曰卿¶
重桓公乃爾哭狀其可見乎荅曰聲如振雷破山淚如傾¶
河注海¶
又曰阮籍居䘮骨立幾致滅性裴楷徃弔之籍散髮箕踞¶
<pb:KR3k0012_SBCK_487-4b>¶
醉而直視楷弔哭畢便去或問楷凢弔者主哭客乃爲禮¶
籍旣不哭君何為哭楷曰阮方外之士故不崇禮典我俗¶
中之士故以&KR0100;儀自居¶
又曰𥘿秀性忌䜛佞疾之如讎素輕鄙賈充及伐吴之役¶
聞其爲大都督謂所親曰充文案小才乃居伐國大任吾¶
將哭以送師或止秀曰昔蹇叔知𥘿軍必敗故哭送其子¶
耳今呉君無道國有自亡之形群卒踐境將不戰而潰子¶
之哭也旣爲不知乃有不救之罪於是乃止¶
又曰魏舒子混字延廣清慧有才行爲太子舎人年二十¶
七先舒卒朝野咸爲舒悲舒每哀慟退而歎曰吾不及莊¶
生逺矣豈以無益自損乎遂不復哭¶
又曰王敦起郭璞爲記室叅軍是時頴川陳述爲大將軍¶
&KR0122;有美名爲敦所重未幾而没璞哭之哀甚呼曰嗣祖嗣¶
<pb:KR3k0012_SBCK_487-5a>¶
祖焉知非福未幾而敦作難¶
又曰阮籍時率意獨駕不由徑路車迹所窮輙慟哭而返¶
又曰衛玠卒謝琨哭之慟曰棟梁折不覺哀也¶
王隱晉書曰&KR0598;懷太子爲賈后所害詔立臧爲太孫趙王¶
行太𫝊趙王與太孫俱之東宫車服侍從皆&KR0598;懷之舊也¶
列銅馳街宫人哭侍從者皆哽咽路人泣焉¶
又曰阮籍隣家處女有才色女未嫁而死籍不識其父兄¶
徑往哭之盡哀而去¶
晉安帝紀曰廣州刺史呉隱之字處黙少有孝行遭母憂¶
哀毀過禮太常韓康伯隣居康伯之母楊州刺史殷浩之¶
妹聦明婦人也隱之毎哭康母輒輟事流涕悲不自勝旣¶
而語康伯曰汝後若居銓衡當用如此輩人及康伯爲吏¶
部尚書追隱之¶
<pb:KR3k0012_SBCK_487-5b>¶
晉中興書曰征北大將軍禇裒遣督護王堪迎流民軍次¶
岱陂爲石遵所破死傷過半裒還京聞哭聲甚衆問何哭¶
之多左右曰岱陂之役也裒耻恨發疾而薨¶
沈約宋書曰劉愼字德願爲𥘿郡太守德願爲性麤率丗¶
祖所狎侮上寵&KR0078;殷氏葬畢至墓謂德願曰卿&KR0152;貴妃&KR0002;¶
悲者當加厚賞德願應聲便號慟撫膺擗踊涕泗交橫上¶
甚恱以爲豫州刺史上又令醫術人羊志哭殷氏志亦嗚¶
咽他日有問志者卿郍得此副急淚志時新䘮愛&KR0078;荅曰¶
我爾日哭亡妾耳¶
崔鴻前燕録曰髙商渤海人也剛毅嚴重好學有事幹爲¶
范陽太守聞兄開戰没悲哭歐血病不能起扶杖乃行慕¶
容雋召見商泣謂左右曰自古友于之篤未有如商者也¶
拜昌&KR0058;太守商泣曰臣兄亡於此郡臣故不忍爲之雋愍¶
<pb:KR3k0012_SBCK_487-6a>¶
而授遼西¶
陳書曰張昭有至性及父卒兄弟並不衣錦帛不食鹽醋¶
日唯食一升麥屑粥而巳每一感慟必致敺血隣里聞其¶
哭聲皆爲之涕泣¶
隋書曰周羅㬋進授大將軍其年冬帝幸雒陽陳主卒羅¶
㬋請一臨哭帝許之縗絰送至墓所葬還釋服而後入朝¶
帝甚嘉尚丗論稱其有禮¶
唐書曰有鄭人唐衢者應進士乆而不第能爲歌詩意多¶
感發見人文章有所傷歎者讀訖必哭涕泗不能巳每與¶
人言論旣相別發聲一號音詞哀切聞之者莫不悽然泣¶
下甞客遊太原屬戎帥軍宴衢得預會酒酣言事抗音而¶
哭一席不樂爲之罷會故丗稱唐衢善哭爲名流稱重若¶
此終不登一命而卒¶
<pb:KR3k0012_SBCK_487-6b>¶
又曰李光弼兼范陽長史河北節度使拔趙郡自禄山反¶
常山爲戰場死人蔽野光弼酹其屍而哭之¶
又曰韋昭度知政事與李磎並命時宰相崔昭緯專政惡¶
李磎之爲人降制之日令知制誥劉崇魯&KR0152;麻以沮之¶
晏子春秋曰景公游臨淄聞晏子卒公乘而驅之自以爲¶
遟下車而趍知不若車之速又乗比至國四下而趍行哭¶
至伏尸號曰今天降禍齊國不加寡人加於夫子社稷危¶
矣百姓誰告¶
文子曰九夷八狄之哭異聲而皆哀¶
列子曰李梁之死楊朱望其門而不&KR0152;(盡生性之道以至/於亡故無所哀)¶
隨梧之死楊朱撫其尸而哭(生不幸而死/故可哀也)¶
又曰將隂夢火將病夢食飲酒者憂歌儛者哭¶
又曰韓娥東之齊過逆旅旅人辱之韓娥因曼聲哭(曼聲/長引)¶
<pb:KR3k0012_SBCK_487-7a>¶
一里老㓜悲愁垂涕相對¶
孟子曰華周杞梁之妻善哭其夫而變國俗¶
韓子曰子産晨出聞婦人哭撫其御手而聽之有間使執¶
而問焉則手殺其夫者異日御問夫子何以知之曰凡人¶
之於其所親愛也始疾而憂臨死而懼巳死而哀今夫巳¶
死不哀而懼是以知其姧也¶
淮南子曰故哭之發於口涕之出於鼻此皆憤於中而形¶
於外也¶
又曰楊子見衢而哭之爲其可以南可以北¶
韓詩外傳曰孔子行聞哭聲甚悲孔子曰驅之前有賢者¶
至則臯魚也&KR0013;&KR0260;擁鎌哭於道傍孔子避車而與之言曰¶
子非有䘮何哭悲也臯魚曰吾失之三少而好學周流諸¶
侯以後吾親失之一也髙吾志簡吾事不事庸君失之二¶
<pb:KR3k0012_SBCK_487-7b>¶
也少擇交遊寡於親友老而無託失之三也樹欲静而風¶
不止子欲養而親不待往而不可追者年也去而不可得¶
見者親也吾請從此辭矣立槁而死¶
又曰孔子出遊少原之野有婦人中澤而哭其音甚哀孔¶
子使弟子問焉婦人曰嚮者刈蓍薪亡吾簮吾是以哀弟¶
子曰刈&KR0433;薪而亡簮有何悲焉婦人曰非悲傷亡簮也哀其¶
亡故¶
賈&KR0105;新書曰鄒穆公死鄒之百姓&KR0002;失慈父行吟三月四¶
境之隣於鄒者士民嚮方道而哭沽家不售其酒屠者罷¶
刑而歸遨童不謳歌舂者不相杵¶
愽物志曰文王以周公爲灌壇令朞秊風不鳴條文王夢¶
見一婦人甚美當道哭曰我東太山女嫁爲西海婦而灌¶
壇令當路有道德吾不敢以風雨過¶
<pb:KR3k0012_SBCK_487-8a>¶
列女傳曰齊人杞梁襲莒戰而死其妻乃就夫尸於城下¶
哭之七日而城崩妻遂投淄水而死¶
車頻𥘿書曰符登率萬人直到姚萇營下同聲向哭哀¶
號動地萇心惡之與其衆議亦哭相應¶
&KR0003;苑曰孔子晨立堂前聞哭者聲音甚悲孔子援琴鼔之¶
其音同也孔子出顔回曰今者有哭其音甚悲非獨哭死¶
哭生離也孔子曰何以知之回曰以九山之鳥知之孔子¶
使人問之曰今者父死家貧賣子以葬¶
又曰季康子謂子游曰仁人者愛人乎曰然人亦愛之乎¶
曰然康子曰子産死鄭人丈夫捨珮婦人捨珠珥夫婦巷¶
&KR0152;之三月不聞竽瑟¶
又曰鮑叔死管仲哭之泣下如雨從者曰非君臣父子也管¶
仲曰生我者父母知我者鮑子士爲知巳者死而况爲之哀乎¶
<pb:KR3k0012_SBCK_487-8b>¶
劉向&KR0003;𫟍曰晉文公入國至於河令棄籩豆茵席顔色犁¶
黒手足胼胝者在後舅犯聞之中夜而哭文公曰吾亡也¶
十有九年矣今將還國夫人不喜哭何對曰籩豆茵席所¶
資者也而棄之顔色犁黒手足胼胝所以執勞苦者也而¶
皆後之不勝其哀故哭也文公曰禍福利害有不與舅氏¶
共之者有如河水¶
魏文典論曰上洛都尉王琰獲髙幹以封侯其妻哭於内¶
爲琰冨貴更取妾故也¶
語林曰王武子葬夕孫子荆哭之甚悲賔客莫不爲垂涕¶
哭畢向靈座曰卿常好驢鳴今爲君作驢鳴旣作聲似眞¶
賔客大𥬇孫聞𥬇頋謂曰諸君不死令王武子死乎賔客莫不¶
皆怒湏更之間或悲或𥬇或怒古詩曰啼呼哭泣如吹胡笳¶
太平御覽卷第四百八十七¶
