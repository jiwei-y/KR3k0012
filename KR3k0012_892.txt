# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:54.258119
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 892
#+PROPERTY: FILE SB11n0727-892太平御覽-卷之八百九十二.
<pb:KR3k0012_SBCK_892-1a>¶
太平御覽卷第八百九十二¶
　獸部四¶
　　　虎下　豹　駮¶
　　　　　虎下¶
英雄記曰曹公擒吕布布頋劉備曰&KR0007;德卿爲坐上客我爲¶
降虜繩縳我急獨不可一言耶操曰縳餓虎不得不急乃¶
命緩縳布¶
呉志曰吕蒙欲從軍母止之蒙曰不探虎穴安得虎子¶
又曰孫權每田獵常乗馬射虎虎甞突攀持馬鞍張昭變¶
色而諫權謝昭曰年少慮事不逺然猶不能巳乃作射虎¶
車¶
又曰孫權親乗馬射虎庱亭(庱音/攄淩)馬爲所傷權投以&KR0031;㦸¶
虎即廢¶
<pb:KR3k0012_SBCK_892-1b>¶
魏名臣奏曰丗祖時有獻虎者問虎何食對曰食肉詔曰¶
下民厭糠何忍以&KR0079;食虎乃命虎賁射之斯實得計於時¶
而名垂於後¶
晉令曰諸有虎皆作㩜穽籬柵皆施餌捕得大虎賞絹三¶
疋虎子半之¶
魏略曰文帝欲受禪郡國奏白虎二十七見¶
&KR0054;物志曰江陵有人化爲虎俗云猛虎化爲人好着紫&KR0081;¶
衣足無踵有五指者人化爲虎¶
又曰虎知衝破又能&KR0030;地卜今人有&KR0030;物上下者推其竒¶
偶謂之虎卜¶
孝子傳曰楊香其父爲虎噬忿憤摶之父免害¶
又曰郭文舉爲虎探鯁骨虎常衘鹿以報之¶
括地圖曰越俚之民老者化爲虎¶
<pb:KR3k0012_SBCK_892-2a>¶
王孚安成記曰平都區寳者後漢人居父䘮隣人格虎虎¶
走趨其孤廬中即以蓑衣覆藏之隣人尋跡問寳寳曰虎¶
豈有可舎而藏之乎此虎後送禽獸以助寳&KR0021;孝慈之志¶
通於神明由是知名¶
裴淵廣州記曰興寕縣義熈四年忽有數十大鳥大如鶖¶
少焉化爲虎¶
周景式廬山記曰有嫗事康王廟林中有一虎祠&KR0021;輙以¶
餘肉及骨與之有人惡畏之嫗使避之人去復來¶
陳留&KR0132;舊傳曰王業字子春爲荆州刺史有德政卒於支¶
江有三白虎低頭曵尾&KR0043;衛其側及䘮去踰州境忽然不¶
見民共立碑文號曰支江白虎¶
竹林七賢論曰王戎㓜而清秀魏明帝時於宣武場上爲¶
欄&KR0242;虎使力士逆與之&KR0366;縱人觀之戎年七歲亦徃觀焉¶
<pb:KR3k0012_SBCK_892-2b>¶
虎乗間薄欄而吼其聲震地觀者無不僻易顚仆戎安然¶
不動帝於閣上見之使問姓名而異焉¶
殷氏丗傳曰亮字子華少學公羊十四傳祖父業多所綜¶
覽舉孝廉到陽城遇虎爭一羊亮乃按劒瞋目斬羊腹虎¶
乃各以其半羊去¶
述異記曰漢中有虎生角道家云虎千歳則牙蛻而角生¶
漢宣城郡守封邵一日忽化爲虎食郡民民呼曰封使君因¶
去不復來故時人語曰無作封使君生不治民死食民¶
異苑曰太元末徐桓岀門仿佯見一女子因言曲相調便¶
要桓入草中桓&KR0003;其色乃隨去女子忽然變成虎&KR0018;桓着¶
背上逕向深山其家左右尋覔唯見虎跡旬日虎夜送徐¶
桓着門外¶
又曰樊陽鄭襲太元中爲廣陵太守閤下騶忽如狂奄失其¶
<pb:KR3k0012_SBCK_892-3a>¶
所經日祼身吟呼膚血流灕問其意故云社公命令　作¶
虎以班皮衣之辭以執鞭之士不堪虓躍神怒還便剥皮¶
皮以着&KR0079;瘡毀&KR0228;痛旬日乃差¶
又曰都陽桓闡以太元十九年殺犬&KR0021;郷里綏山煑肉不¶
熟神怒即下教於巫曰桓闡以生肉貽我當謪令自食也¶
其年便作虎作虎之始見人以班衣衣之即能跳透噬逐¶
又曰彭城劉黃雄以太元中爲京佐&KR0013;使還都路經竹里¶
停於邏&KR0043;此邏多虎劉極自防衛繫馬於户前手刀布於¶
地上宵中士庶同睡虎乗間跳入獨取劉而去¶
又曰邵都梁馮恭永&KR0004;中醉卧於山路夜有虎來以頭枕¶
其背㳟中宵展轉之以手搏之復大&KR0230;向曉始醒猶見虎¶
蹲在脚後若有&KR0043;命非智力所加也¶
又曰扶南王范㝷常畜生虎及鰐魚若有訟未知曲直便¶
<pb:KR3k0012_SBCK_892-3b>¶
投與魚虎虎不噬則爲有理&KR0126;貊之人&KR0021;虎爲神將有以¶
也¶
幽明録曰桓大司馬鎮赭圻時有何㕘軍晨出行於田野¶
中溺死人髑髏上還晝　&KR0230;夢一婦人語云君是佳人何¶
以見&KR0126;汚暮當令知之是時有&KR0064;虎人無敢行夜出者何¶
常穴壁作溺穴其夜趨穴欲溺虎忽囓斷隂莖即死¶
又曰晉孝武帝母李太后夲賤人簡文無子曽遍令善相¶
者相宫人李太后給皂役不豫焉相者指之此當生貴子¶
而有虎厄帝因幸之生孝武及㑹稽王道子旣登尊位服¶
相者之驗而恠有虎害且生所未見乃令人&KR0030;作虎象因¶
以手撫欲打虎戯便患手腫痛遂以疾崩¶
神仙傳曰介象入山兾遇神仙卧石上有一虎徃砥象額¶
窹而見虎謂虎曰天使汝來侍衛我者汝且停&KR0002;山神使¶
<pb:KR3k0012_SBCK_892-4a>¶
汝來試我者汝自去虎乃去¶
搜神記曰&KR0171;易者廬陵婦人善㸔産夜忽爲虎所取行六¶
里至大曠見有牝虎當産不得解匍匐欲死輙仰視易悟¶
之乃爲探出之有三子生畢虎&KR0018;易送還并送野肉於門¶
内¶
又曰漢江之域貙人能化爲虎長沙居民作檻捕虎檻發¶
明日衆人共徃格之見一亭長赤幘大冠在檻中坐民問¶
君何以入此中亭長大怒曰昨&KR0013;縣召夜避雨誤入此中¶
急出我民曰君見召當有文書即岀懷中召文書於是¶
岀之㝷視之化爲虎即上走¶
續搜神記曰丹陽縣人沈宗居在縣下以卜爲業義熈中¶
左將軍檀侯鎭姑熟好獵以格虎爲事忽有一人着皮袴¶
乗烏馬從者一人亦着皮袴以&KR0083;裏十餘錢來詣宗卜云西¶
<pb:KR3k0012_SBCK_892-4b>¶
去覔食好東去覔食好宗爲作卦卦成告之東向&KR0123;西向¶
不利因就宗乞飲内口着甌中狀如牛飲旣出門東行百¶
歩從者及馬皆化虎自此以後暴虎非常¶
又曰呉猛有道術同縣鄒惠政迎猛夜於家中庭燒香忽¶
有虎來抱政兒超籬去猛語云無所苦湏&KR0119;果還云虎將¶
去數十歩忽然復送歸政遂精進爲道士¶
又曰㝷陽縣北山中蠻人有術能使人化爲虎毛色牙爪¶
悉如真尔郷人前將軍周眕有奴使入山伐薪奴有婦及¶
妹亦俱行旣至奴語二人云且髙樹上視我所爲如其言¶
旣而入草湏&KR0119;見一黄班虎從草中出奮迅吼喚甚爲可¶
畏少時復爲人奴語二人曰(歸家慎勿道後/向等軰&KR0003;之周)得知飲¶
淳酒令熟醉使人解其衣服及身體唯於髻髪中得¶
一&KR0083;&KR0030;作大虎邊有符周密取録之奴旣醒喚問之事巳¶
<pb:KR3k0012_SBCK_892-5a>¶
露遂具&KR0003;有術其以三尺布巾一赤雄雞一斗酒受此法¶
俗&KR0003;曰桓石虎是桓征西兒未&KR0013;舉時西出獵石虎亦從¶
獵圍中射虎虎&KR0013;數箭伏在地諸將請石虎曰惡郎能抜¶
虎箭不石虎小名惡子荅曰可抜耳惡子於是逕至虎邊¶
便抜得箭虎跳越惡子亦跳跳乃髙虎跳虎還伏惡子持¶
箭便還¶
又曰齊沈僧照別名法朗攸之之孫也記人&KR0123;凶頗有應¶
驗甞校獵中道而還左右問何故荅曰國家有邊事湏還¶
處分問何以知之曰向聞南山虎嘯知耳俄而使至¶
金樓子曰孔子遊舎於山使子路取水逢虎於水與共戰¶
攬尾得之内於懷還問子曰上士殺虎如何子曰上士殺¶
虎持虎頭又問中士殺虎如何子曰中士捉耳又問下士¶
殺虎如何子曰捉虎尾子路出尾弃之懷石盤曰夫子知¶
<pb:KR3k0012_SBCK_892-5b>¶
虎在水而使我取水是欲殺我也乃欲殺夫子問曰上士¶
殺人云何曰用筆端中士殺人云何曰用言語下士殺人¶
云何曰用石盤子路乃弃石盤而行¶
國史&KR0024;曰裴旻爲龍華軍使守北平北平多虎旻善射常¶
一日斃虎三十有一旣而息於山下四顧自&KR0002;有父老至¶
曰此皆彪似虎而非將軍&KR0002;遇真虎無能爲也旻曰真虎¶
安在父老曰自此而北三十里徃徃有之旻躍馬而徃果¶
有一虎騰出&KR0250;小而&KR0020;猛據地一吼山石震烈旻擗易弓¶
矢皆墜殆不得免自此慙懼不復射虎¶
呉氏虎賦曰盖其&KR0250;也誕節緩腕續背連骸細腰皷&KR0489;方¶
口大鼻似黼組&KR0258;間&KR0002;錦繡相連¶
　　　　　豹¶
&KR0003;文曰豹似虎¶
<pb:KR3k0012_SBCK_892-6a>¶
周易革卦曰上六君子豹變小人革面象曰君子豹變其¶
文蔚也小人革面順以從君也¶
廣志曰豹有赤豹南山有&KR0007;豹南多赤豹狐死首丘豹死¶
首山是性之異也(詩義䟽曰毛赤而文黒謂之赤/豹毛白而文黑謂之白豹也)¶
帝王丗紀曰紂爲王者箕子曰王箸必食熊蹯豹胎散冝¶
生獻紂黒豹¶
孫氏瑞應圖曰文王拘於羑里散冝生於懷塗山得&KR0007;豹¶
以獻紂免西伯之難¶
莊子曰夫豐狐文豹棲於山(林處於巖穴静也/夜行晝居戒也然)不免於網¶
羅之患是何罪之有其皮爲之灾也¶
管子曰武王爲侈靡令人貂䄡豹裘方得入廟故豹皮百¶
金臣家粜千鍾未得一豹皮¶
韓子曰虎豹不用爪牙與鼷鼠同威¶
<pb:KR3k0012_SBCK_892-6b>¶
文子曰虎豹之文來射猨狖之捷來格¶
淮南子曰蝟使虎申蛇令豹止物有所制也¶
又曰髙山險阻深林榛薄(藂木曰榛/深草曰薄)虎豹之樂也人入之¶
而畏川谷通源積水重淵黿鼉之所便也人入之而死¶
范子計然曰豹皮出南郡¶
&KR0258;道書曰南海&KR0054;羅縣有羅山髙入雲霧諸仙人所遊之¶
山也上有豹獸似猴猴南海人名之爲累下¶
洞&KR0115;記曰青豹岀浪坂之山&KR0250;如虎色如翠殺之爲脯食¶
之不飢¶
馮邪&KR0003;鄧禹書曰夫虎豹愛大林蛟龍愛大水¶
列女傳曰陶荅子妻曰妾聞南山有文豹霧&KR0040;七日不下¶
食者何也欲以澤其衣毛而成其文章也¶
後&KR0087;記曰狄伯竒少曽遊獵得豹見其文采炳煥遂自感¶
<pb:KR3k0012_SBCK_892-7a>¶
歎始學書藝¶
林邑國記曰西南界有唼臈虫食死人肉豹皮覆尸畏而¶
不來¶
謝朓詩曰雖無&KR0007;豹姿且隱南山霧¶
晉中朝大駕鹵簿曰豹尾車駕一蘭臺符節令史載自豹¶
尾後¶
徐廣車服注曰乗輿之後有屬車最後一車懸豹尾¶
　　　　　駮¶
爾雅曰駮如馬倨牙食虎豹(&KR0003;文/亦同)¶
&KR0003;苑曰晉平公出略見乳虎乳虎伏而不動頋謂師曠曰¶
吾聞之霸王之主岀則猛獸㐲而不敢起今者寡人出見乳¶
虎伏而不動此其猛獸乎師曠曰鵲食猬猬食鵔(音/峻)鸃(音/冝)¶
鵔鸃食豹豹食駮駮食虎夫駮之&KR0250;有似駁馬今者君之¶
<pb:KR3k0012_SBCK_892-7b>¶
出必驂駁馬而出略乎公曰然¶
山海經曰中曲之山有獸焉其&KR0250;如馬而白身黒尾一角¶
虎牙爪音如鼔音其名曰駮是食豹可以禦兵¶
晉郭璞駮賛曰駮惟馬&KR0011;實畜之英騰髮驤首嘘天雷鳴¶
氣無不凌吞虎辟兵¶
太平御覽卷第八百九十二¶
