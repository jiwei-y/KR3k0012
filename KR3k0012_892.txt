# -*- mode: mandoku-view -*-
#+TITLE: 太平御覽
#+DATE: 2015-09-23 10:14:04
#+PROPERTY: LASTPB  <md:KR3k0012_SBCK_888-1a>
#+PROPERTY: JUAN 893

¶
<md:KR3k0012_SBCK_892-1a>¶
<pb:KR3k0012_WYG_892-1a>
欽定四庫全書
　太平御覽卷八百九十二¶
　　　　　　　　　　　　宋　李昉等　撰
　　獸部四¶
　　　　虎下¶
英雄記曰曹公擒吕布顧劉備曰𤣥德卿為坐上客我
為¶降虜繩縳我急獨不可一言耶操曰縳餓虎不得不
急乃¶命緩縳布
<pb:KR3k0012_WYG_892-1b>
呉志曰吕蒙欲従軍母止之蒙曰不探虎穴安得虎子¶
又曰孫權毎田獵常乗馬射虎虎嘗突前權攀持馬勒
走昭變¶色而諫權謝昭曰年少慮事不逺然猶不能已
乃作射虎¶車¶
又曰孫權親乗馬射虎馬為虎所傷權投以雙㦸¶虎却廢<md:KR3k0012_SBCK_892-1b>¶魏名臣奏曰世祖時有獻虎者問虎何食對曰食肉詔
曰¶下民厭糠何忍以肉食虎乃命虎賁射殺之共食得計
扵時¶而名垂扵後
<pb:KR3k0012_WYG_892-2a>
晉令曰諸有虎處皆作檻穽籬柵皆施餌捕得大虎賞
絹三¶疋虎之子半¶
魏略曰文帝欲受禪郡國奏白虎二十七見¶
博物志曰江陵有猛人能化為虎俗云猛虎化為人好
著紫葛¶衣足無踵有五指者人化為虎¶
又曰虎知衝破又能畫地今人有畫物上下者推其竒¶
耦謂之虎卜¶
孝子傳曰楊香父為虎噬忿憤摶之父免害
<pb:KR3k0012_WYG_892-2b>
又曰郭文舉為虎&KR0677;鯁骨虎嘗衘鹿以報之¶
括地圖曰越俚之民老者化為虎<md:KR3k0012_SBCK_892-2a>¶王孚安成記曰平郡區寶者後漢人居父䘮隣人格虎
虎¶走趨其孤廬中即以蓑衣覆藏之隣人赴尋跡問寶
寶曰虎¶豈有可舎而藏之乎此虎後送禽獸以助寶祭
孝慈之志¶通扵神明由是知名¶
裴淵廣州記曰興寧縣義熙四年忽有數十大鳥大如
鶖¶少日化為虎
<pb:KR3k0012_WYG_892-3a>
周景式廬山記曰有姬姓祀康王廟林中有一虎伺祭輙
以¶餘肉及骨與之有人惡畏之姬使避之人去復來¶
陳留耆舊傳曰王業字子春為荆州刺史有德政卒於
枝¶江有三白虎低頭曳尾宿衞其側及䘮去踰州境忽
然不¶見民共立碑文號曰枝江白虎¶
竹林七賢論曰王戎幼而清秀魏明帝時於宣武場上
為¶欄鬭虎使力士逆與之摶縦人觀之戎年七嵗亦徃
觀焉<md:KR3k0012_SBCK_892-2b>¶虎乗間摶欄而吼其聲震地觀者無不辟易顛仆
<pb:KR3k0012_WYG_892-3b>
戎安然¶不動帝於閣上見之使問姓名而異焉¶
殷氏世傳曰亮字子華少學公羊十四傳祖父業多綜
所見¶¶舉孝亷到陽城遇虎争一羊亮乃按劒瞋目斬羊
虎¶乃各以其半去¶
述異記曰漢中有虎生角道家云虎千嵗則牙脱而角
生¶漢宣城郡守封邵一日忽化虎食郡民民呼曰封使
君因¶去不復來故時人語曰無作封使君生不治民死
食民
<pb:KR3k0012_WYG_892-4a>
異苑曰太元末徐桓以太元中出門徜徉見一女子因
言曲相調便¶要桓入草中桓説其色仍隨去女子忽然
變成虎負桓著¶背上徑向山中其家左右尋覔唯見虎
跡旬日虎夜送¶桓下著門外¶
又曰榮陽鄭襲太康中為廣陵太守閣下騶從忽如狂奄
失其<md:KR3k0012_SBCK_892-3a>¶所在經日祼身呼吟膚血淋漓問其故云社公命
令其作¶虎以斑皮衣之辭以執鞭之士不堪虓躍神怒
還使剥皮¶皮已著肉瘡毁慘痛旬日乃差
<pb:KR3k0012_WYG_892-4b>
又曰鄱陽桓闡以太元十九年殺犬祭鄉里綏山煮肉
不¶熟神怒即下教於巫曰桓闡以肉生貽我當謫令自食
也¶其年便作虎作虎之始見人以斑皮衣之即能跳躍噬逐¶
又曰彭城劉廣雅以太元中為京佐被使還都路經竹
里¶停於邏宿此邏多虎劉極自防衞繫馬於户前手執
㦸布於¶地上中宵與士庻同睡虎乗間跨越人畜獨取劉
而去¶
又曰邵都梁馮恭永初中醉卧於山路夜有虎來以頭
<pb:KR3k0012_WYG_892-5a>
枕¶其背恭中宵展轉以手搏之復大寢向曉始醒猶
見虎¶蹲在脚後苟有宿命非智力所加也¶
又曰扶南王范尋常畜生虎及鰐魚若有訟未知曲直
便<md:KR3k0012_SBCK_892-3b>¶投與魚虎魚虎不噬則為有理穢貊之人祭虎為神
將有以¶也¶
幽明錄曰桓大司馬鎮赭圻時有何恭軍晨出行於田
野¶中溺死人髑髅上還晝寢夢一婦人語云君是佳人
何¶以見穢汚暮當令知之是時有暴虎人無敢夜出
<pb:KR3k0012_WYG_892-5b>
者何¶常穴壁作溺穴其夜趨穴欲溺虎嚙㫁隂莖即死¶
又曰晉孝武帝母李太后本賤人簡文無子曽令善相¶
者相宫人李太后給皂役不豫焉相者指之此當生貴
子¶而有虎厄帝因幸之生孝武帝㑹稽王道子既登尊
位服¶相者之見而怪有虎害且生所未見乃令人畫作
虎象因¶以手戯欲打虎後患手腫痛遂以疾崩¶
神仙傳曰介象入山兾遇神仙卧石上一虎徃䑛象額¶
寤而見虎謂虎曰天使汝來侍衞我者汝且停若山神
<pb:KR3k0012_WYG_892-6a>
使<md:KR3k0012_SBCK_892-4a>¶汝試我者汝自去虎乃去¶
捜神記曰蘇易者廬陵婦人善看産夜忽為虎所取行
六¶里至大壙厝易置地蹲而守見有牝虎當産不得解
匍匐欲死輙仰視易悟¶之乃為探出之有三子生畢牝
虎負易還再三送野肉於門¶内¶
又曰漢江之域貙人能化為虎長沙居民作檻捕虎檻
發¶明日衆人共徃格之見一亭長赤幘大冠在檻中坐
民問¶君何以入此中亭長大怒曰昨被縣召夜避雨誤
<pb:KR3k0012_WYG_892-6b>
入此中¶急出我民曰君見召不當有文書耶即出懐中
召文書於是¶出之尋視之化為虎上山走¶
續捜神記曰丹陽縣人沈宗居在縣下以卜為業義熙
中¶左将軍檀侯鎮姑孰好獵以格虎為事忽有一人著
皮袴¶乗馬從一人亦著皮袴以紙褁十餘錢來詣宗卜
云西<md:KR3k0012_SBCK_892-4b>¶去覔食好東去覔食好宗為作卦卦象告之東向
吉西向¶不利因就宗乞飲内口著甌中状如牛飲既出
門東行百¶歩従者及馬皆化虎自此以後暴虎非常
<pb:KR3k0012_WYG_892-7a>
又曰呉猛有道術同縣鄒惠政迎猛夜於家中庭燒香
忽¶有虎來抱政兒超籬去猛語云無苦須臾虎當還¶去
數十歩忽然復送歸政遂精進為道士¶
又曰潯陽縣北山中蠻人有術能使人化為虎毛色爪
牙¶悉如真爾鄉人前將軍周眕有奴使入山伐薪奴有
婦及¶妹亦俱行既至奴語二人云且上髙樹視我所為
如其言¶既而入草須臾見一黄斑虎従草中出奮迅吼
喚甚可¶畏少時復為人語二人曰歸家慎勿道遂向等
<pb:KR3k0012_WYG_892-7b>
輩說之周得知飲¶以淳酒令熟醉使人解其衣服及身體
唯於髻髪中得¶一紙畫作大虎邊有符周宻取録之奴
既醒喚問之事已<md:KR3k0012_SBCK_892-5a>¶露遂具説有術前以三尺布數升米
楫一赤雄雞一斗酒受此法¶
俗説曰桓石䖍是桓征西兒未被舉時西出獵石䖍亦
従¶獵圍中射虎虎被數箭伏在地諸將請石䖍曰惡郎
能拔¶虎箭不石䖍小名惡子答曰可拔耳惡子於是逕
至虎邊¶便拔得箭虎跳越惡子亦跳跳乃高虎跳虎還
<pb:KR3k0012_WYG_892-8a>
伏惡子持¶箭便還¶
又曰齊沈僧昭别名法朗攸之之孫也記人吉凶頗有應¶
騐嘗校獵中道而還左右問何故荅曰國家有邊事須
還¶分處問何以知之曰向聞南山虎嘯知耳俄而使至¶
金樓子曰孔子遊舎於山使子路取水逢虎於水與共
戰¶攬尾得還問子曰上士殺虎如何曰上士殺¶虎持虎
頭又問中士殺虎如何子曰中士持虎耳又問下士¶殺
虎如何子曰捉虎尾子路出尾棄之懐石盤曰夫子知<md:KR3k0012_SBCK_892-5b>¶
<pb:KR3k0012_WYG_892-8b>
虎在水而使我取水是欲殺我也乃欲殺夫子問曰上
士¶殺人云何曰用筆端中士殺人云何曰言語下士殺
人¶云何曰用石盤子路乃棄石盤而即行¶
國史補曰裴旻為龍華軍使守北平北平多虎旻善射
常¶一斃虎三十有一既而息於山下四顧自若有父老
至¶曰此處皆似虎而非真虎將軍若遇真虎無能為也
旻曰真虎¶安在父老曰自此而北三十餘里徃徃有之
旻躍馬而徃果¶有一虎騰出狀小而勢猛據地一吼山
<pb:KR3k0012_WYG_892-9a>
石震烈旻擗易弓¶矢皆墜殆不得免自此慚懼不復射
虎¶
呉氏虎賦曰蓋其状也誕節緩腕續背連骸細腰鼓胷
方¶口大鼻似黼組雜間若錦繡相連¶
　　　　豹
説¶¶文曰豹似虎<md:KR3k0012_SBCK_892-6a>¶周易革卦曰上六君子豹變小人革面象曰君子豹變
其¶文蔚也小人革面順以従君也
<pb:KR3k0012_WYG_892-9b>
廣志曰豹有赤豹南山有𤣥豹南多赤豹狐死首丘豹
死¶首山是性之異也¶
帝王世紀曰紂為玉箸箕子曰玉箸必食熊蹯豹胎散
宜¶生獻紂黑豹¶
孫氏瑞應圖曰文王拘於羑里散宜生於懐塗山得𤣥
豹¶以獻紂免西伯之難¶
荘子曰夫豐狐文豹棲於山林處於巖穴静也不免於
網¶羅之患是何罪之有其皮為之灾也
<pb:KR3k0012_WYG_892-10a>
管子曰武王為侈靡令人豹襜豹裘方得入廟故豹皮
百¶金臣家糶千鍾未得一豹皮¶
韓子曰虎豹不用爪牙與鼷䑕同威<md:KR3k0012_SBCK_892-6b>¶文子曰虎豹之文來射猨狖之捷來格¶
淮南子曰蝟使虎申蛇令豹止物有所制也¶
又曰昔容成氏之時置餘粮於畆首虎豹可尾容成黄
帝時造厯者
又曰高山險阻深林榛薄豹虎之樂也人入之¶而畏川
<pb:KR3k0012_WYG_892-10b>
容通源積水成淵黿鼉之所便也人入之而死¶
雜¶道書曰南海博羅縣有羅山高入雲霧諸仙人所遊
之¶山也上有豹狀似獮猴南海人名之為果下¶
洞冥記曰青豹出浪坂之山狀如虎色如翠以之為脯
食¶之不愚¶
馮愔説鄧禹書曰夫虎豹愛大林蛟龍愛大水¶
列女傳曰陶詹子妻曰妾聞南山有文豹霧雨七日不
下¶食者何也欲以其澤衣毛而成其文章也
<pb:KR3k0012_WYG_892-11a>
後秦記曰狄伯竒少曽遊獵得豹見其文采炳煥遂自
感<md:KR3k0012_SBCK_892-7a>¶歎始學書藝¶
林邑國記曰西南界有唼臈虫食死人肉豹皮覆尸畏
而¶不來¶
謝朓詩曰雖無𤣥豹姿且隱南山霧¶
晉中朝大駕鹵簿曰豹尾車駕一闌臺符節令史載自
豹¶尾後¶鹵簿盡
徐廣車服注曰乗輿之有屬車最後一車懸豹尾
<pb:KR3k0012_WYG_892-11b>
　　　　駮¶
爾雅曰駮如馬倨牙食虎豹
説¶苑曰晉平公出畋見乳虎乳虎伏而不動顧謂師曠
曰¶吾聞之覇王之主出則猛獸伏不敢起今者寡人出
見乳¶虎伏而不動此其猛獸乎師曠曰鵲食猬猬食鵔
鸃¶鵔鸃食豹豹食駮駮食虎夫駮之狀有似駮馬今君<md:KR3k0012_SBCK_892-7b>¶必
驂駮馬而出畋乎公曰然¶
山海經曰中曲之山有獸焉白身黑尾一角¶虎牙爪音
<pb:KR3k0012_WYG_892-12a>
如鼓其名曰駮是食虎豹可以禦兵¶
晉郭璞駮贊曰駮唯馬類實畜之英騰髦驤首嘘天雷
鳴¶氣無不凌吞虎辟兵¶
　
　
　
　
　
<pb:KR3k0012_WYG_892-12b>
　
　
　
　
　
　
　
　太平御覽卷八百九十二
