# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:01.041361
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 38
#+PROPERTY: FILE SB11n0727-038太平御覽-卷之三十八.
<pb:KR3k0012_SBCK_038-1a>¶
太平御覽卷第三十八¶
　地部三¶
　　叙山　崑崙山　鍾山　玉山¶
　　蓬萊山方丈山　瀛洲山　終南山¶
　　　　　叙山¶
釋名曰山頂曰冢亦曰巓亦曰椒山脊曰罔山大而髙曰¶
嵩(嵩髙稱也令中岳嵩/山蓋依此亦作崧)小而髙曰岑銳而髙曰嶠卑而大¶
曰扈小而衆曰巋上大下小曰巘山有草木曰岵(音/户)無草¶
木曰垓(古來/切)石載土曰岨土載石曰崔嵬(此因形/而名之)山東曰¶
朝陽山西曰夕陽(隨日照/而名之)山足曰麓山穴曰岫山邊曰崖¶
崖之髙曰巖上秀曰峯陬隅髙者曰&KR3008;山坡曰坂山三襲¶
曰陟山再成曰莫一成曰坯山中絶曰陘未及上曰翠微¶
(一說山氣青/縹色曰翠微)山屬曰嶧(言駱驛相連今魯國有嶧山絶/石相積搆連屬成山盖謂此也)山¶
<pb:KR3k0012_SBCK_038-1b>¶
狹而髙曰巒小曰嶞(它果反謂山形長狹者荆州/人謂之巒詩云墮山喬岳)&KR0095;山曰¶
阜(阜厚也言/其髙厚)曲阜曰阿大阜曰陵小陵曰丘山精曰夔亦¶
曰跂亦曰雲陽&KR0021;山曰&KR0282;懸(角毁反自山頂曰冢巳/下並出說文釋名爾雅)¶
易曰兼山艮¶
又曰地中有山謙¶
又&KR0003;卦曰山澤通氣¶
又曰艮爲山¶
詩曰如南山之壽不騫不崩¶
又曰節彼南山¶
楊义易卦序論云險而止山也險而動泉也動静皆蒙險¶
故曰山¶
書禹貢曰道汧及&KR0302;至于荆州踰于河(孔安國注曰此/謂梁山龍門也)壷¶
口雷首至于太岳(三山在兾州/南河之地也)大行&KR0106;山至于碣石入于¶
<pb:KR3k0012_SBCK_038-2a>¶
海(此二山者連延東北接碣石而入滄海百川經此衆/山禹皆治之也不可勝名故以滄海山川言之也)西¶
傾朱圉鳥䑕(西傾朱圉在積石以東鳥䑕謂/所出在隴西三者雍州之南)至于太華(相/首)¶
(尾而/東也)熊耳外方桐栢至于陪尾(四山相東南在豫州洛經熊/耳經方外淮南桐栢經陪尾)¶
(凢此皆先舉所施功之山於上而/後條列所治水于下以相備也)導嶓冢至于荆山(&KR0222;山嶓/冢在梁)¶
(州經荆山荆/山在荆州也)内方至于大別(内方大別二山名/在荆州漢所經)岷山之陽¶
至于衡山(泯山江所出在梁州/衡山江所經在荆州)¶
春秋曰山有木工則度之¶
禮記曰今夫山一拳石之多及其廣大草木生之禽獸居¶
之寳藏興焉¶
又曰天子&KR0021;名山大川五岳視三公(視視其牲/器之數)¶
又曰天不愛其道地不愛其寳人不愛其情故山出器車¶
又曰居山不以魚鱉爲禮¶
爾雅曰土髙有石曰山〇釋名云山産也言産萬物¶
<pb:KR3k0012_SBCK_038-2b>¶
說文曰山宣也宣氣散生萬物有石而髙¶
春秋元命苞曰山者氣之苞所以含精藏雲故觸石而出¶
春秋說題辭曰山之爲言宣也含澤布氣調五神也¶
韓詩外傳曰夫山萬人之所觀仰材用生焉寳藏植焉飛¶
禽萃焉走獸伏焉育物群而不倦有似夫仁人志士是仁¶
者所以樂山也¶
尚書大傳曰孔子曰夫山者嵬嵬然草木生焉鳥獸蕃焉¶
財用殖焉四方皆無私與焉出雲雨以通乎天地之間隂¶
陽和合雨露之澤萬物以成百姓以饗此仁者之樂于山¶
也¶
國語曰禹封九山山者土之聚也¶
河圖曰嶓冢山上爲狼星武開山爲地門上爲天髙星主¶
囹圄荆山爲地雌上爲軒轅星大別爲地理以天合地以¶
<pb:KR3k0012_SBCK_038-3a>¶
通三危山在鳥獸之西南上爲天范星歧山在崑崙東南¶
爲地乳上爲天麋星汶山之地爲井絡帝以㑹昌神以建¶
福上爲天井桐栢山爲地穴鳥䑕同穴山之幹也上爲掩¶
畢星熊耳山地門也精上爲畢附耳星¶
莊子曰凾車之獸分而離山不免網&KR0328;之患¶
又曰山積卑而成髙¶
管子曰凢天下名山五千三百七十出鐡之山三千六百¶
有九上有丹砂者下有黄金上有磁石者下有銅金上有¶
緑石者下有鈆錫上有赭下有鐡¶
淮南子曰牛蹄之涔無徑尺之鯉魅父之山無文林營宇¶
狹小而不能容巨大也¶
孫卿子曰不登髙山不知天之髙不臨深谿不知地之厚¶
不聞先王之道不知學問之爲大¶
<pb:KR3k0012_SBCK_038-3b>¶
吕氏春秋曰何謂九山㑹稽泰山(㑹稽今㑹稽也泰山今/泰山郡是爲東岳也)¶
王屋首山泰華&KR0302;山太行羊腸孟門(&KR0302;山在右扶風美陽/縣西北周家所邑也)¶
(太行在河内野王縣北羊賜其山盤紆/如羊腸&KR0250;在太行晉陽北孟門太行是)¶
&KR0003;苑曰土積成山則豫章生焉¶
又曰五嶽者何謂也泰山東嶽也霍山南嶽也華山西嶽¶
也&KR0106;山北嶽也嵩髙山中嶽也五嶽何以視三公能大布¶
雲雨焉能大歛雲雨焉觸石而出膚寸而合不崇朝而雨¶
天下施得愽大故視三公也¶
白虎通曰東岱山岱者言萬物相代於東方南衡山者上¶
承景宿銓徳均物故曰衡也西華山華者獲也萬物熟成¶
乃有&KR0023;也北&KR0106;山&KR0106;常也言萬物伏藏於北方有常度也¶
中嵩山嵩者髙也言峻大矣處中以領四方¶
地鏡曰入名山必齋五十日牽白犬抱白雞以白塩一&KR0155;¶
<pb:KR3k0012_SBCK_038-4a>¶
山神大喜芝草異藥寳玉爲出未到山百歩呼曰林兵此¶
山王主者名知之却百邪¶
&KR0028;令尹喜内傳曰五百歲天下名山一開開時金玉之精¶
涌出¶
晏子春秋曰齊大旱景公召群臣問曰天下不雨矣民且¶
有飢色吾卜旅在髙山廣澤寡人欲祠靈山可乎晏子曰¶
夫靈山以石爲身以草木爲毛髮天不&KR0040;髪毛將焦身將熱¶
獨不欲雨乎祠之何益¶
山海經曰周穆王周歴四荒名山大川靡不登躋東昇天¶
夫之堂西宴王母之廬¶
列子傳曰共工與顓頊争天下怒而觸不周山¶
魏志曰明帝起景陽山於芳林園¶
晉書顧凱之好遊㑹稽人問山川之美對曰千巖競秀萬¶
<pb:KR3k0012_SBCK_038-4b>¶
壑争流¶
宋書曰謝靈運好登山常着木&KR0282;上山則去前齒下山則¶
去後齒¶
漢書曰李廣利刺山而泉涌¶
楚詞曰山中&KR0006;不可以乆留¶
古詩曰上山採蘼蕪下山逢故夫¶
　　　　　崑崙山¶
爾雅曰西北之美者有崑崙之璆琳琅玕焉¶
史記曰禹本紀言河出崑崙其上有澧泉華池¶
漢書曰張安丗房中歌詩云天馬來&KR0006;開逺門竦余身&KR0006;¶
遊崑崙¶
愽物志曰崑崙從廣萬一千里神物集也出五色雲氣五¶
色流水其白水東南流入中國名爲河也¶
<pb:KR3k0012_SBCK_038-5a>¶
河圖括地象曰崑崙之山爲地首上爲握契滿爲四瀆横¶
爲地軸上爲天鎭立爲八柱河圖始闔圖曰崑崙之墟有¶
五城十二樓河水出四維多玉龍魚河圖曰崑崙山天中¶
柱也¶
紀年曰周穆王十七年西征至崑崙丘見西王母¶
穆天子傳曰天子昇於崑崙之丘以觀黄帝之宫増封於¶
崑崙山上¶
又曰天子遂宿于崑崙之阿赤水之陽¶
山海經曰周穆王至崑崙之丘遊軒轅之宫晀鍾山之嶺¶
勒石西王母之山紀迹&KR0007;圃之上¶
又曰槐江之山實惟帝之平圃南望崑崙其光熊熊有木¶
焉其&KR0250;如棠而黄華赤實其味如李而無核名曰沙棠食¶
之令人不溺(草之美者/沙棠之實)¶
<pb:KR3k0012_SBCK_038-5b>¶
又曰崑崙之墟方八百里髙萬仞上有木木長五㝷大五¶
圍面有井以玉爲檻(檻/欄)面有五門門有開明獸守之百神¶
所在¶
又曰崑崙之丘有神人面虎身文尾其下有弱水泉¶
徐整長暦曰北斗當崑崙上¶
眞人&KR0028;尹内傳曰萬億萬歳有一大水崑崙飛浮是時飛¶
仙迎取天王及善民安之山上也¶
葛仙公傳曰崑崙山一日&KR0007;圃臺一曰積石瑶房一曰閬¶
風臺一曰華蓋一曰天柱皆仙人所居¶
列仙傳赤松子者神農時&KR0040;師也服水石以教神農能入¶
火不燒至崑崙山止常上西王母石室中隨風&KR0040;上下炎¶
帝少女追之亦得仙俱去至髙辛時復爲&KR0040;師今之&KR0040;師¶
是也¶
<pb:KR3k0012_SBCK_038-6a>¶
又曰西王母者神人也人面蓬頭髪虎爪豹尾善肅空居名¶
西王母在崑崙山下¶
神仙傳曰東郭延者山陽人也服雲飛散能夜書有數十¶
人乗虎豹來迎比隣盡見之與親友辭別而去云詣崑崙¶
山¶
神異經曰崑崙有銅柱焉其髙入天所謂天柱也圍三千¶
里貟周如削銅柱下有屋壁方百丈¶
搜神記曰崑崙之山是惟帝之下都環以炎火山¶
十洲記曰昆陵崑崙山也上有金臺玉闕亦元氣之所合¶
天帝君治處¶
&KR0007;元記曰崑崙西南山周廽三萬里巨虵繞之得三周虵¶
長九萬里¶
尸子曰赤縣州者寔爲崑崙之墟玉紅之草生焉食其一¶
<pb:KR3k0012_SBCK_038-6b>¶
實而醉卧三百歲而後寤¶
吕氏春秋曰菜之美者有崑崙之蘋也¶
淮南子曰崑崙山上有層城九重上有木禾其條五㝷珠¶
樹玉琔樹不死樹在其西沙棠琅玕在其東綘樹在其南¶
瑶樹在其北¶
又曰崑崙之玉瑱而塵垢不能污也¶
抱朴子曰蔡誕者自云&KR0013;謫至崑崙&KR0004;誕還人問云崑崙¶
似何荅曰天不問其髙幾里要於仰視之去天過十數里¶
也¶
崔鴻十六國春秋前趙録曰東平王劉約癸亥卒一指猶¶
暖遂不殯殮至於甲戍乃&KR0171;言見劉淵於不周山經五日¶
遂復從至崑崙山三日而復返於不周見諸王公卿將死¶
者悉在焉¶
<pb:KR3k0012_SBCK_038-7a>¶
又曰酒泉太守馬岌上言酒泉南山卽崑崙之體也周穆¶
王見西王母樂而忘歸卽在此山山有石室王母堂珠璣¶
鏤飾煥若神宫¶
　　　　　鍾山¶
穆天子傳曰自密山以至鍾山四百六十里其閒盡澤多¶
怪獸奇魚¶
又曰天子北昇于春山之上望四野(郭璞注曰/春音鍾也)曰是惟天¶
下之髙山¶
山海經曰黃帝取密山之玉筞投之鍾山之陰(以爲/玉鍾)¶
又曰鍾山其子曰鼓(此亦神名名之爲鍾山之子/耳其&KR0011;皆見歸藏啓筮也)其狀人¶
面而龍身帝乃戮之鍾山之東也¶
又曰鍾山之神名曰燭陰(燭龍也是/燭九陰也)視爲晝瞑爲夜吹爲¶
冬呼爲夏¶
<pb:KR3k0012_SBCK_038-7b>¶
魯女生列傳曰鍾山之棗其大如缾¶
十洲記曰北海外有鍾山自生千芝及神草此洲受太&KR0007;¶
生符録仙家數十萬耕田種芝草課計頃&KR0383;種稻¶
&KR0007;中記曰北方有鍾山焉山上有石首如人首左目爲日¶
右目爲月開左目爲晝開右目爲夜開口爲春夏&KR1068;口爲¶
秋冬¶
淮南子曰鍾山之玉灼之以鑪炭三日三夜其色不變¶
論衡曰鍾山之上以玉抵鵲彭蠡之濵以魚食犬¶
　　　　　玉山¶
穆天子傳曰天子西征來還乃循黑水至于群玉之山天¶
子於是取玉板玉器服物載玉萬候(雙玉爲珏羊壁/爲候見左傳)¶
山海經曰玉山是西王母所居(此山多玉石/因以爲名)¶
帝王世紀曰崑崙之北玉山之神人身虎首豹尾蓬頭¶
<pb:KR3k0012_SBCK_038-8a>¶
外國圖曰西王母國前弱水中有玉山白兎¶
闞駰十洲記曰赤水西有白玉山山有西王母堂室¶
　　　　　蓬萊山¶
漢書王莽傳曰有竒士大十圍自言巨無霸出於蓬萊山¶
軺車不能載三馬不能勝¶
又武記曰太&KR0004;元年十二月祀后土東臨渤海望祀蓬萊¶
十洲記曰蓬萊山外别&KR0018;海謂之溟海無風而洪波百丈¶
有九氣丈人九天眞君宫¶
&KR0007;中記曰東南之大者有巨鼇焉以背&KR0018;蓬萊山¶
列子曰渤海之東有大海其中有山一曰岱輿二曰貟嶠¶
三曰方壺四曰瀛州五曰蓬萊其上臺觀皆金玉禽獸皆¶
純縞珠玕之樹皆聚生實皆有滋味食之不老不死人皆¶
仙聖一日一夕飛翔來徃¶
<pb:KR3k0012_SBCK_038-8b>¶
山海經曰蓬萊山海中之神山非有道者不至¶
列仙傳曰安期生琅琊阜郷人時人皆言千歲秦始皇與¶
語賜金壁數千萬岀阜郷亭皆置去留以赤玉舄一量爲¶
報曰後千歲求我蓬萊山下¶
又曰&KR0018;局先生語似燕岱間人吴市中摩鏡一錢因摩之¶
輙問主人得無有疾苦輙出紫赤藥與之莫不時愈後上¶
吴山懸藥下與萬姓欲去時語下人曰吾欲還蓬萊山¶
神仙傳麻姑謂王方平曰自接侍巳來三見海水變爲桑¶
田蓬萊之清淺也¶
　　　　　方丈山¶
漢書曰太液池有方丈瀛洲象海中神山焉仙傳曰服閭¶
者不知何許人常止莒徃來海邊諸祠中有三仙人於祠中¶
&KR0054;賭&KR0050;使服閭檐黄&KR0050;十枚令瞑目乃止方丈山在蓬萊¶
<pb:KR3k0012_SBCK_038-9a>¶
山南時徃莒取珎寳賣之¶
　　　　　瀛洲山¶
史記封禪書曰齊宣王燕昭王使人求蓬萊方文瀛洲此¶
三神山傳在海中去人不逺望之如雲中及至則三山返¶
在水下欲至則風引舡而去莫能至者仙人不死藥皆在¶
焉黄金白銀爲宫&KR1009;¶
　　　　　終南山¶
書曰終南惇物至於鳥䑕(謂終南惇物二山/西出至于鳥鼠山)¶
詩曰終南何有有條有枚¶
漢書曰太一山又爲終南山五經要義太一山在扶風武¶
功縣則終南太一不得爲一山明矣蓋終南南山之惣名¶
太一山之別號¶
唐書曰盧藏用&KR0004;隱終南山後出仕道士司馬子微歸天¶
<pb:KR3k0012_SBCK_038-9b>¶
台山群公祖道藏用指終南山曰此中甚有佳處何必天¶
台子微曰以吾觀之此乃仕宦之捷徑尓藏用有慙色¶
又曰文宗開成二年詔曰毎聞京師舊說以爲終南山興¶
雲祈必有&KR0040;&KR0002;晴霽雖宻雲至他竟不霑濡况兹山北面¶
闕庭日當息觀脩其望祀寵數冝及今聞都無祠宇終南¶
山未備禮秩命有司即時建立¶
&KR0028;中記曰終南山一名中南言在矢中居都之南也¶
又曰終南太一左右三十里内名福地¶
皇甫謐髙士傳曰四皓共入啇洛隱地肺山以待天下定漢¶
髙祖徴之不至乃深自匿終南山¶
辛氏三秦記曰太一在驪山西去長安二百里山之秀者¶
也中有石室常有一道士不食五&KR0150;自言太一之精齋㓗¶
乃得見之其&KR0250;似仙人山一名地肺可避洪水俗云上有¶
<pb:KR3k0012_SBCK_038-10a>¶
神人乗舡行追之不可及¶
方輿記曰東方朔謂天之大阻其終南多金銀鐡玉石樟¶
檀異&KR0011;之物此百工取給萬姓所仰足也¶
風土記曰王莽以皇后有子通子午道從杜陵直抵終南¶
太平御覽卷第三十八¶
<pb:KR3k0012_SBCK_038-10b>¶
