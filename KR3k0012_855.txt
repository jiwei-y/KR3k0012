# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:51.347090
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 855
#+PROPERTY: FILE SB11n0727-855太平御覽-卷之八百五十五.
<pb:KR3k0012_SBCK_855-1a>¶
太平御覽卷第八百五十五¶
　飲食部十三¶
　　　䜴　韲¶
　　　　　䜴¶
釋名曰䜴嗜也五味調和湏之而成乃可甘嗜也故齊人¶
謂鼔聲如嗜¶
史記曰蘖麫鹽䜴千荅(徐廣日或/作合器名)¶
謝承後漢書曰羊續爲南陽太守塩䜴共壷¶
袁宏漢紀曰李&KR1336;數設酒請郭汜或留汜汜妻懼與&KR1336;婢妾¶
私而奪巳愛思有以離間之&KR1336;送饋汜妻乃以䜴爲藥汜¶
將食妻曰食從外來儻或有故遂&KR0933;藥示之曰一栖不兩¶
雄我固疑將軍之信李公也明日&KR1336;請汜大醉汜疑&KR1336;藥¶
之絞糞　汁飲之乃解於是遂相疑猜也¶
<pb:KR3k0012_SBCK_855-1b>¶
三輔决録曰南陽舊語曰前隊大夫范仲公塩䜴蒜果共¶
一䇶言其廉儉也¶
豫章列士傳曰羊茂爲東郡太守岀界買塩䜴¶
博物志曰外國有豉法以苦酒溲豆暴令極慘以油¶
麻蒸訖復暴三過乃止然後細擣椒屑篩下隨多少合¶
投之¶
金樓子曰五色茄一名金塩地榆一名玉䜴惟此二物可¶
以煑石¶
廣志曰苦秦䜴也¶
楚辭招魂曰大苦酸醎(大苦/謂䜴)辛甘行(言取䜴調和以椒薑/鹹酢酪則辛甘之味)¶
(皆發/而行)¶
古歌曰美䜴出魯門¶
　　　　　韲¶
<pb:KR3k0012_SBCK_855-2a>¶
周禮曰醯人掌共五齊(昌本脾折蜃/豚拍深蒲也)¶
記曰卒食客自前跪徹飯韲以授相者¶
釋名曰蟹韲去其匡熟擣合如韲也¶
通俗文曰淹韭曰韲淹薤曰¶
東觀漢記曰王莽將敗北海逢萌載韲器於市曰辛乎因¶
潜藏不見¶
魏志曰華佗嘗見病咽塞者語之曰向來道隅有賣餅人¶
萍韲甚酸可取三升飲之如言立吐一虵¶
王隱晉書曰袁甫曰美莫過稻不可以爲韲¶
語林曰石崇嘗冬月得韭韲王愷貨崇帳下督云是擣韭¶
根雜以麥苗耳¶
楚辭曰懲於羹者而吹虀¶
又曰呉酸毛蔞不沾薄(毛菜也言呉人善爲致美其菜若/蔞味無沾薄言有調也又曰蒿也)¶
<pb:KR3k0012_SBCK_855-2b>¶
(蔞不沾薄繁草也蔞香沾多汗也薄無味也言呉人工/調鹹酸使偷蒿蔞以爲虀味酸又不薄適甘美人也)¶
崔寔四民月令曰八月収韭菁作擣韲¶
弘君舉食撽曰大市覆甖之蒜東里獨姥之醯大塩雜以¶
薑椒叛奴使之春韲¶
嶺表異録曰容南土風好食水牛肉言其脆美則柔毛肥¶
彘不足比也毎軍衙有局筵必先此物或炮或炙盡此一¶
牛旣飽即以聖韲銷之(聖韲如有菘云是/牛膓胃中巳化草)旣至即以塩酪¶
薑桂調而啜之腹遂不脹北客到彼多赴此筵但能食肉¶
罔有啜韲者¶
太平御覽卷第八百五十五¶
