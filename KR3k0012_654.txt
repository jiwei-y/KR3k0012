# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:36.257512
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 654
#+PROPERTY: FILE SB11n0727-654太平御覽-卷之六百五十四.
<pb:KR3k0012_SBCK_654-1a>¶
太平御覽卷第六百五十四¶
　釋部二¶
　　　　　奉佛¶
&KR0061;宏後漢紀曰楚王英好遊俠交通賔客晚節喜黄老脩¶
浮圖祠八年上臨辟雍禮畢詔天下死罪得以縑贖罪英¶
遣郎中令詣彭城曰臣託在藩蔽無以率先天下過&KR0086;素¶
積喜聞大恩謹奉黄縑二十五疋白紈五疋以贖其&KR0317;楚¶
相以聞詔曰楚王誦黄老之微言尚浮圖之仁祠㓗齋三¶
月與神爲誓有何嫌懼而贖其罪令還縑紈以供桑門之¶
盛饌¶
晉書曰何充性好釋典崇修佛寺供給涉門以數百縻費¶
臣億而不恡也親友至貧乏無所施遺以此&KR0023;譏於丗阮¶
&KR0073;常戯之曰卿志大宇宙勇邁終古充問其故&KR0073;曰我圖¶
<pb:KR3k0012_SBCK_654-1b>¶
數千户郡尚不能得卿圖作佛不亦大乎于時郗愔及弟¶
曇奉天師道而充與弟准崇信釋氏謝萬譏之云一郗謟¶
於道二何倿於佛(丗說/亦云)¶
又曰王恭性雖抗直而闇於機㑹自矜貴不閑用兵尤信¶
佛遒臨刑猶誦經神色無懼¶
宋書謝靈運傳曰㑹稽太守孟顗事佛精懇而爲靈運所¶
譏甞謂顗曰得道應湏惠業丈人生天當在靈運前成佛必¶
在靈運後顗深恨此言¶
又曰&KR0061;粲字景倩㓜&KR0012;祖哀之名曰&KR0598;孫孝武即位稍遷¶
尚書吏部郎文帝諱日君臣並於中興寺八関齋中食竟¶
&KR0598;孫别與黄門郎張淹更進魚肉食尚書令何尚之奉法¶
素謹密以白孝武並免官¶
又曰范泰暮年事佛甚精於宅西立祗洹精舎¶
<pb:KR3k0012_SBCK_654-2a>¶
又曰宋明帝頗好玄理以周顒有辭義引入殿内親近&KR0043;¶
直帝所爲&KR0228;毒之事顒不敢顯誦經中因縁罪福事帝亦¶
爲之止顒音辭辯麗長於佛理著三宗論言空假義西涼¶
州智林道人遺顒書深相賛美言捉塵尾來四十餘載頗¶
見宗録唯此途白黒無一又得者爲之發病非意此音猥¶
來入耳其見重如此¶
齊書曰竟陵王子良甞招致名僧講論佛法造經唄新聲¶
又文惠太子同好釋氏甚相友悌子良敬信尤篤數於邸¶
園營齋戒大集朝臣衆僧至賦食行水或躬親其事世頗¶
以爲失宰相躰武帝不豫子良啓進沙門於殿户前誦經¶
武帝爲感夢見優曇鉢花于經案宣旨使御府以銅爲華¶
插御床四角¶
又曰晉安王子懋字雲昌武帝第七子也廉譲好學年七¶
<pb:KR3k0012_SBCK_654-2b>¶
歳時母阮淑媛甞病危篤請僧行道有獻花供佛者衆僧¶
以銅罌盛水漬其莖欲花不萎子懋流涕禮佛曰&KR0002;使阿¶
姨因此和勝願諸佛令花竟齋不萎七日齋畢花更鮮紅¶
視&KR0902;中稍有根&KR0161;¶
又曰吴興有項羽神護郡㕔事太守到郡必湏祀以軛下¶
牛李安人奉佛法不與神牛着履上㕔事又於㕔上設入¶
&KR0028;齋俄而牛死¶
又曰滕曇恭南昌人也年五歳母楊氏患&KR0044;思食寒&KR0050;&KR0095;¶
俗所不産曇恭歷訪不能得衘悲哀切俄遇一桑門問其¶
故曇恭具以告桑門曰我有兩&KR0050;分一相遺還以與母舉¶
室驚異尋訪枽門莫知所在及父母卒晝夜哀慟時忽有¶
神光自門而起俄見佛像及夾侍之儀容光顯著自門而¶
入曇恭家人大小咸共禮拜乆之乃㓕逺近道俗咸傳之¶
<pb:KR3k0012_SBCK_654-3a>¶
梁書曰廬江何伯璵(與弟㓜/璵俱厲)節操伯璵卒㓜璵好佛法剪落¶
長齋持行精苦兄弟年並八十餘¶
又曰范雲從父母兄縝字子真時竟陵王子良盛招賔客¶
縝亦預焉子良精信釋教而縝盛稱無佛子良曰君不信¶
因果何得有冨貴貧賤縝荅曰人生如&KR0035;花同發隨風而¶
墮自有拂簾幌墮於茵席之上有閡籬墻落於溷糞之中¶
墮茵席者殿下是也落糞溷者下官是也貴賤雖復殊途¶
因果竟在何處乎子良不能屈¶
又曰武帝大弘佛敎而親自講說太子亦素信三寳徧覽¶
衆經乃於宫内别立慧義殿專爲法集之所招引名僧自¶
立三諦法義普通元年甘露降於慧義殿咸以爲至德所¶
感¶
又曰何㣧居虎丘西寺講經學僧徒隨之常禁殺有虞人¶
<pb:KR3k0012_SBCK_654-3b>¶
逐鹿徑來趍㣧伏不動又有異鳥如鶴紅色集講堂馴狎如¶
家禽&KR0004;開善寺藏法師與㣧遇於&KR0087;望山後還都卒於鍾¶
山死曰㣧在波&KR0002;寺見一名僧授㣧香炉奩并凾書曰貧¶
道發自楊都呈何居士言訖失所在開凾乃是大莊嚴論¶
世中未有訪之香炉乃藏公所常用又於寺内立明珠柱¶
柱乃七日夜放光昭明太子欽其徳遣舎人何思澄致手¶
令以襃美之¶
又曰建平王大球簡文第十七子也性明惠夙成&KR0004;侯景¶
圍臺城武帝素歸心釋教毎發誓願恒云&KR0002;有衆生應受¶
諸苦諱身當代時大球年甫七歳聞而驚謂母曰官家尚¶
爾兒安敢辭乃六時禮佛亦曰凢有衆生應&KR0023;苦報悉大¶
球代受其早惠如此¶
又曰大中元年都下疫甚帝於重雲殿爲萬姓設救苦齋¶
<pb:KR3k0012_SBCK_654-4a>¶
以身爲禱九日辛未幸同泰寺設四部無&KR0210;大㑹上釋服¶
御法衣清浄大捨以便省爲房用素瓦器乗小車&KR0059;人執¶
役甲午昇法座爲大衆講&KR0314;槃經癸卯群臣以億萬奉贖¶
衆僧黙然乙酉百辟詣寺東門奉表請還宫三請乃許帝¶
三荅書前後並稱頓首中大同元年三月幸同泰寺講三¶
惠經乃捨身爲奴皇太子巳下群臣出錢億萬奉贖是夜¶
同泰寺爲天火所燒畧盡二年帝昇光嚴殿講三惠經又¶
捨身群臣以億萬奉贖僧衆嘿然百辟詣鳯莊門上表請¶
帝帝三荅皆稱頓首丁亥服衮冕還宫髙祖自&KR0004;捨身後¶
或書經坐禪盡日不食又於元光殿坐師子座講金字經¶
又曰貞陽侯明俘執至魏魏帝引見明及諸將送晉陽渤¶
海王髙澄禮明甚重謂曰王與梁主和好十有餘年聞彼¶
禮佛文常云爲魏主及先王此甚是梁主厚意不謂一朝¶
<pb:KR3k0012_SBCK_654-4b>¶
失信致使紛擾因欲與梁通和¶
又曰&KR0004;武帝軍東下用不足建安王偉取襄陽寺銅佛以¶
爲錢冨僧藏鏹多加毒害後遂&KR0086;疾性多恩惠尤&KR0598;窮之¶
毎祁寒積雪則遣人載樵米隨乏絶者賦給之晚年崇信¶
佛理尤精玄學著二暗義製性情幾神等論義僧寵及¶
周捨殷鈞陸倕並名精解而不能屈¶
又曰到漑少有美名家門雍睦兄弟特相友愛&KR0004;與弟洽¶
洹同居一齋洽卒後便捨宅爲寺蔣山有延賢寺漑家世¶
所立漑所得禄俸皆充二寺因断腥膻終身&KR0188;食别營小¶
室朝夕僧徒禮誦武帝每月三致淨饌恩禮甚篤性不好¶
交遊及卧疾門可羅雀太清二年卒臨終勒子孫薄葬之¶
禮言訖便屏家人請僧讀經譛㖵及卒顔色如&KR0106;手屈二¶
指即佛道所云得果也¶
<pb:KR3k0012_SBCK_654-5a>¶
又曰周弘正善玄理爲當丗所宗藏法師於開善寺講說¶
門徒數百弘正年少未知名着紅禈錦絞髻踞門而聽衆¶
人蔑之弗譴也旣而乗間進難舉座　傾聽法師疑非丗¶
人覘知大相賞狎¶
又曰劉慧斐字宣文彭城人也少&KR0054;學能属文起家梁安¶
成王法曹行叅軍常還都途經尋陽遊於匡山遇處士張¶
孝秀相得甚懽遂有終焉之志因不仕居東林寺又於山¶
北構園一所號曰離垢園時人仍謂爲離垢先生慧斐先¶
明釋典攻&KR0144;隷在山手冩佛經二千餘卷常所續者百餘¶
卷晝夜行道孜孜不怠逺近欽慕之簡文臨江州遺以几¶
杖論者云自逺法師没後將二百年始有張劉之盛矣¶
又曰&KR0067;詵普通中詔以爲黄門侍郎稱疾不起晚年尤遵¶
釋教宅内立道塲環繞禮懴六時不輟誦法華經毎日一¶
<pb:KR3k0012_SBCK_654-5b>¶
徧後夜中忽見一道人自稱願公容止甚異呼詵爲上行¶
先生授香而去中大通四年因寢忽驚&KR0116;曰願公復來不¶
可乆駐顔色不變言終而亡舉室咸聞空中唱上行先生¶
巳去彌㢮浄域矣武帝聞而下詔謚節處士以顯髙烈¶
又曰張孝秀字文&KR0483;長六尺餘白晳羙&KR0161;眉仕州中從事¶
史後歸山居東林寺有田數十頃部曲數百人率以力田¶
盡供山衆&KR0054;渉群書專精釋典僧有&KR0220;戒律者集衆佛前¶
作羯磨而笞之多能改過¶
又曰馬樞字理要扶風郿人也&KR0054;極經史尤善佛教邵陵¶
王綸爲南徐州刺史素聞其名引爲學士綸時自講大品¶
經令樞講維摩老子周易同日發題道俗聽者二千人王欲¶
極觀優劣乃謂衆曰與馬學士論議必使屈服不得空立¶
主客於是學者各起問端樞依次剖判開其宗㫖論者拱¶
<pb:KR3k0012_SBCK_654-6a>¶
黙聽授而巳綸甚佳之¶
陳書曰後主沈皇后諱婺華身居儉約唯尋閱圖史及釋¶
典爲事常遇歳旱自&KR0064;而誦佛經應時雨降陳亡入隋及¶
煬帝崩自廣陵過江於毗陵天静寺爲尼名觀音¶
又曰孫瑒常於山齋設講肆集玄儒之士冬夏資奉爲學¶
者所稱而處巳率易不以名位驕物時皇興寺朗法師該¶
通釋典瑒毎造講筵時有抗論法侣莫不傾心¶
又曰徐陵少而崇信釋教經論多所解釋後主在東宫令¶
陵講大品經義學名僧自逺雲集毎講筵啇較四座莫能¶
與之抗¶
又曰徐孝克後東遊居錢塘之仕義里與論釋典遂通三¶
論每日二時旦講佛經晚講禮傳道俗受旨數百人天嘉¶
中除剡令非其好也太建四年徴爲祕書丞不就乃&KR0188;食¶
<pb:KR3k0012_SBCK_654-6b>¶
長齋持菩薩戒晝夜講誦法華經陳亡入長安隋文帝聞¶
名行召令於尚書都堂講金剛般&KR0002;經尋授國子愽士¶
以疾卒年七十三臨終正坐念佛室内有非常香氣隣里¶
皆驚異之¶
又曰&KR0019;縡㓜聦敏七歳誦古詩賦至十餘萬言長好學能¶
属文陳文帝召爲撰史學士縡篤信佛教從與皇惠明法¶
師三論盡通其學&KR0004;有大心寺曇法師著無諍論以詆之¶
縡乃爲明道論用釋其難¶
隋書曰姚察煬帝即位授太子内舎人大業二年終于東¶
都遺命薄葬毎日設清水齋食菜果　菜&KR0004;察欲讀¶
一藏經並巳究竟將終曽無痛惱但西向坐正念云一切¶
空寂其後身躰柔軟顔色如&KR0106;¶
唐書曰白居易㑹昌中罷太子少傅致仕與香山僧如滿¶
<pb:KR3k0012_SBCK_654-7a>¶
結香火社毎肩輿徃來自稱香山居士常冩其文集送江¶
州東西二林寺洛城香山聖善寺如佛書雜傳例流行¶
之遺命葬於香山如滿師塔之側¶
又曰裴休家丗奉佛休尤深於釋典太原鳯翔近名山多¶
僧寺視事之隙逰踐山林與義學僧講求佛理中年後不¶
食葷血&KR0106;齋戒屏&KR0285;欲香炉貝典不離齋中咏歌賛唄以¶
爲法樂與尚書紇干泉皆以法號相字　時人重其髙¶
㓗而鄙其太過¶
又曰元和中憲宗迎鳯翔法門寺佛骨至京師留禁中三¶
日乃送諸寺王公士庻奔走施捨如不及韓愈上䟽極陳¶
其弊貶潮州刺史¶
洛陽伽藍記曰奉朝請孟仲暉者武威人也父金城太守¶
暉志性聦朗學兼釋氏四諦之義窮其指歸&KR0106;與沙門論¶
<pb:KR3k0012_SBCK_654-7b>¶
議時號爲玄宗先生¶
談藪曰王玄謨爽邁不群北征失律法當死夢人謂之曰¶
汝誦觀音經千遍可免禍謨曰命懸旦夕千遍何由可¶
得乃口授云觀丗音南無佛與佛有因與佛有縁佛法相¶
縁常樂我浄朝念觀丗音暮念觀丗音念念從心起念佛¶
不離心而誦滿千遍將就戮將軍沈慶之諌遂免¶
又曰梁髙祖崇信佛道於建業起同泰寺又於故宅立光¶
宅寺皆窮極工巧殫竭財力百姓怨苦殆不聊生自以其¶
身施同泰寺爲奴朝廷共斂珎寳贖之有事佛精苦者輙¶
加以菩薩之號其下書皆云皇帝菩薩¶
又曰崔光常晝坐讀佛經有鴿入懷縁臂上肩乆之道俗¶
嗟異¶
太平御覽卷第六百五十四¶
