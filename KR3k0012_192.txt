# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:08.794194
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 192
#+PROPERTY: FILE SB11n0727-192太平御覽-卷之一百九十二.
<pb:KR3k0012_SBCK_192-1a>¶
太平御覧卷第一百九十二¶
　居處部二十¶
　　　　　城上¶
說文曰城以盛民也墉城垣也¶
釋名曰城盛也盛受國都也¶
又曰城上垣謂之睥睨言於孔中睥眺非常也亦曰陴言¶
禆𦔳城之髙也亦曰女牆言卑小比之於城若女子之於¶
丈夫也所謂堞亦女牆也¶
易曰城復于隍¶
詩曰宗子維城無俾城壞¶
又曰挑&KR0006;逹&KR0006;在城闕&KR0006;¶
又曰衛文公徙居楚丘始建城市而建宫室得其時制焉¶
孑孑干旌在浚之城¶
<pb:KR3k0012_SBCK_192-1b>¶
又曰崇墉言言¶
又曰哲夫成城哲婦傾城¶
又曰靜女其姝俟我於城隅¶
又曰赳赳武夫公侯干城¶
禮記曲禮上曰登髙不指城上不呼¶
左傳隱公曰鄭莊公立姜氏愛共叔爲請京使居之謂之¶
京城太叔𥙊仲曰都城過百雉國之害也¶
又曰美城之大名也¶
又曰楚囊瓦城郢沈尹戍曰苟不能衛城無益也¶
又曰梁伯好土功亟城而不處民罷而不堪則曰某宼將¶
至乃溝公宫曰𥘿將襲我民懼而潰¶
又曰備豫不虞善之大者也莒恃其陋而不修城郭浹辰¶
之間而楚克其三都¶
<pb:KR3k0012_SBCK_192-2a>¶
又曰無戎而城讎必保焉¶
又曰楚子圍鄭守陴者皆哭楚子退師鄭人脩城進復圍¶
之三月克之¶
又曰叔向告晉侯曰城上有烏齊師其遁¶
又曰君其脩德而固宗子何城如之¶
又曰士弥牟城成周計丈尺揣髙卑度厚薄仞溝洫物土¶
方議逺迩量事期計徒庸慮材用書糇糧令役於諸侯¶
又曰宋城華元爲植廵功城者謳曰晘其目皤其腹弃甲¶
而復于思于思弃甲復來使其驂乗謂之曰牛則有皮犀¶
兕尚多弃甲則郍役人曰縱有其皮丹&KR0238;若何華元去之¶
曰夫其口衆我寡¶
榖梁傳襄公曰古者大國過小邑必飾城禮罪禮也(明己/囯無)¶
(罪)¶
<pb:KR3k0012_SBCK_192-2b>¶
公羊傳曰城雉者何五板而堵五堵而雉百雉而城¶
公羊傳曰曰天子之城千雉髙七雉公侯百雉髙五雉男¶
五十雉髙三雉¶
史記云𥘿始皇使蒙恬北築長城西屬流沙東至遼水以¶
捍胡¶
又曰𥘿二丗欲&KR0238;城優旃曰善哉&KR0238;城光蕩蕩㓂來不得¶
上易爲&KR0238;耳顧難爲䕃屋二丗𥬇遂止¶
漢書曰武帝太&KR0004;元年使將軍公孫敖築塞外受降城¶
又曰梁孝王廣睢陽城周圍七十里¶
又曰貳師遣屬國胡&KR0016;二千與虜戰虜兵壞散死傷者數¶
百人漢軍乗勝追北至范大夫城(漢將姓范&KR0004;築此城范/亡其妻率衆完保之因)¶
(以爲/名)¶
又曰車師前治交河城外分流繞城下故號交河去長安¶
<pb:KR3k0012_SBCK_192-3a>¶
八千一百五十里¶
又曰昭帝元鳯六年募郡國徙遼東𤣥兎城¶
續漢書曰耿恭字伯宗爲戊巳校尉屯後王部金蒲城謁¶
者𨵿寵爲戊巳校尉屯前王部柳中城¶
魏志曰曹公攻馬超渡渭每爲超&KR0016;所衝突營不得立地又¶
多沙不可築城婁子伯說公今天寒可沙爲城以水灌之¶
一夜可立從之乃多作縑囊以盛土堰水夜渡兵作城比¶
明城立公軍於是盡得渡¶
于寳晉紀曰魏文帝之在廣陵呉人大駭乃臨江爲疑城¶
自石頭城至于江乘以木爲枝衣以葦席加彩飾焉一夕¶
而成¶
晉書云涼州城有龍形故名卧龍城夲匈奴所築也¶
又曰朱序遷梁州刺史鎭襄陽符堅遣軍圍序序母韓氏¶
<pb:KR3k0012_SBCK_192-3b>¶
自行城謂西北角當先弊遂領百餘婢及城中女丁築二¶
十餘丈賊攻新築不敗遂引退襄陽謂之夫人城¶
晉載記曰赫連勃勃以叱于呵利領將作大匠乃蒸土築城¶
以錐刺之錐入一寸即殺作者不入即殺行錐者勃勃以¶
爲忠¶
沈約宋書曰檀道濟見收脫幘投地曰乃壞汝万里長城¶
又曰氐師楊難當㓂漢中魏興太守薛健據黄金城¶
崔鴻十六國春秋北燕録曰&KR0004;後燕光帝始中丁靈民楊¶
道獵於白鹿山爲契丹所𫉬流漂塞外至大難北及&KR0058;大¶
國逐出草以射獵爲業至十月乃收葦爲城水澆令凍髙¶
一丈五尺東北七八十里南北二十餘里名凌城居於其¶
中¶
又夏録曰赫連勃勃下書曰古人制起城邑或因山水或¶
<pb:KR3k0012_SBCK_192-4a>¶
以義立名今都城巳建万堵斯作克成弗逺冝有美名朕¶
方統一天下君臨万國可以統万爲名焉¶
燕書曰太祖皝八年使　唐柱等築龍城立門闕宮殿廟¶
園籍田後遂改爲龍城縣¶
北齊書曰唐邕字道和爲給事黄門中書舎人文宣岀塞¶
邕必陪從文宣甞登并州童子佛寺望并州曰此何等城¶
也或曰金城湯池天府之國也文宣曰我謂唐邕是金城¶
此非也¶
唐書曰景雲二年三月張仁愿於河北築三受降城先是¶
朔方與突厥以河爲界北有佛雲祠突厥每入宼必禱祠¶
&KR0049;冰合而入時黙啜西擊仁愿乗虚奪取漠南之地築三¶
城首尾相應以拂雲祠爲中城東西相去各四百里皆據¶
津濟遥相應接北拓三百餘里於牛頭胡&KR0022;山北置烽&KR0049;¶
<pb:KR3k0012_SBCK_192-4b>¶
百八十自是突厥不得度山放牧朔方更無宼掠減鎭兵¶
數万人¶
又曰天寳二年正月二十八日築神都羅城號曰金城¶
又曰天寳六載十二月築會昌城於陽所置百司及公卿¶
邸第¶
又曰建中元年五月築奉天城四年十月上避難于奉天¶
&KR0004;術士桑道茂奏請城奉天爲王者之居至是方驗¶
又曰貞元九年二月詔復築鹽州先是貞元三年城爲吐¶
蕃所壞自後塞外無堡障犬戎入宼旣城之後邊患頓息¶
五經異義曰天子之城髙九仞公侯七仞伯五仞子男三¶
仞¶
白虎通曰天子曰崇城言崇髙也諸侯曰干城言不敢自¶
專禦於天子也¶
<pb:KR3k0012_SBCK_192-5a>¶
周書曰周公作成周于土中立城方千六百二十丈郛方¶
七十二里南繫洛水北因陜山爲天下之大制也¶
家語邑百雉之城古之制也¶
國語曰衆心成城言以衆心爲城¶
墨子曰&KR0281;帶爲城¶
琴操杞梁死妻援琴歌曰樂莫樂&KR0006;新相知悲莫悲&KR0006;生¶
別離哀感皇天&KR0006;城爲隳¶
列女傳曰齊人杞梁襲莒戰而死其妻就夫之死城下哭¶
之七日而城崩¶
淮南子曰崐崘山有層城九重¶
又曰鯀作九仞之城¶
墨子曰城四門守城之法積樵營&KR0258;茅葦有木有荻有積¶
沙有蓬艾有麻脂有金錢有積粟¶
<pb:KR3k0012_SBCK_192-5b>¶
莊子曰孔子說盗跖曰使爲將軍造大城數百里跖曰城¶
之大者莫大乎天下也¶
韓子曰靖郭君城薛客諌靖郭君曰君失齊國雖薛城至¶
於天猶無益也靖郭君乃不城薛¶
博物志曰處士東里塊責禹亂天下禹退作三城強者攻¶
弱者守敵者戰城郭禹始也¶
又曰代城始築立版幹一旦亡西南五十里於澤中自立¶
結葦爲門因就營築焉其城圎周三十七里爲九門故城¶
處呼曰東城¶
崔豹古今注曰秦所築長城土色紫漢塞亦然故稱紫塞¶
韓詩外傳曰趙簡子薨未葬中牟叛之旣葬五日襄子興¶
兵而攻之圍未匝而城自壞襄子擊金而退軍吏曰誅中¶
牟之罪而城自壞天𦔳也何爲退襄子曰吾聞君子不乘¶
<pb:KR3k0012_SBCK_192-6a>¶
人於利不阨人於險使其城成然後攻之¶
述異志曰廬山上北嶺有城號康王城天雨聞鼓角之聲¶
傳云周康王好音累廵名山故有康王之號¶
又曰㝷陽柴桑縣城晉永和中有童謠呼爲平石城時人¶
僉謂平滅石之徴也後桓𤣥簒位晉帝爲平固王恭帝爲¶
石陽公俱遷於此城¶
又曰㝷陽張允家在夲郡郡南有古城張少貧約屢徃遊¶
憇忽有一老公來與張言因問之此城何名荅曰吾不知¶
爲南郡城耳言訖便去不知所之張旣岀官仕進累遷位¶
登元凱後爲南郡太守即以城號以志老父之言焉¶
又曰安陽有金城城皆如金色堅勁不崩摧先儒云上古¶
時天雨黄金也¶
酈元水經注曰魯陽開水歴衡山西南經皇后城建武元¶
<pb:KR3k0012_SBCK_192-6b>¶
年光武遣侍中𫝊俊持節迎光烈皇后於濟陽後發兵三¶
百餘人𪧐衛皇后道路歸京師蓋稅舎所在故得其名矣¶
又曰漢水東合甲水南流經金井城¶
又曰漢水東經方石城在髙原上髙十餘丈四面臨平形¶
若覆盆其城𪧐是流&KR0258;聚居故丗亦謂流&KR0258;城¶
又曰易水西山寛中谷東經五大夫城昔北平侯王潭所¶
居王莽之亂生五子並避亂隱居北山故其後居丗以爲¶
五大夫城¶
河北記云易縣有五公城王潭不從王莽潭子興生五子¶
避隱於此丗祖並封爲侯元才(北平/侯)顯才(蒲平/侯)益才(安嘉/侯)¶
季才(唐/侯)所謂中山五侯其西三十里有五大夫城說與此¶
同¶
說𫟍曰中行穆子圍鼔鼔人有以城叛來降者穆子不許¶
<pb:KR3k0012_SBCK_192-7a>¶
軍吏曰師徒不勤得城何故不受穆子曰有以吾城叛者¶
吾所惡也人以城來獨何賞¶
𥘿州記曰天水郡治上邽城前有湖中冬夏中停無增减¶
天水取名由此湖也¶
又曰金城郡漢昭元始六年所置應劭云&KR0004;築城得金故¶
曰金城凡城皆稱金言其固也故墨子稱金城湯池¶
齊地記曰即墨城東西百八十里平昌城髙六丈有臺有¶
井與荆水通失物於井得之於荆水又神龍出入焉故一¶
名龍城¶
三齊略記曰陽庭城東西二百五十里青城山𥘿始皇登¶
此山造石城入河三十里臨海射魚方四百里水変血色¶
今猶尓也¶
&KR0281;道虎齊記曰不夜城在陽庭東南一百二十里淳于髠¶
<pb:KR3k0012_SBCK_192-7b>¶
稱海童作妖城古有日夜出見於東境故萊子此城以不¶
夜爲名異之¶
夢書曰城爲人君一縣尊也夢見城者見人君也夢築新¶
城有功名¶
新序曰梁伯湎於酒&KR0075;於色心惛而耳塞好作大城而不¶
居民罷甚¶
武當山記曰魏興錫縣有長利城父老伯相傳云是長安¶
土所築邑塞於餘城¶
王韶之始興記曰有任將軍城𥘿南海尉任囂城也¶
合逕有三城馬鞍城白鹿(城白沙城/晉/咸)康中張魴甚有惠政白¶
鹿羣游取一而獻之故因以爲名¶
𡊮山松冝都記曰限山縣有山名下魚城四面絶崖兩道¶
可上皆險山周廻可二十里上有林木池水里民種於山下¶
<pb:KR3k0012_SBCK_192-8a>¶
𣈆永嘉亂土人登此避賊賊守之經年食魚擲下與賊以¶
示不窮賊遂退散因以此爲下魚城¶
呉地記曰咠門外越城者越來伐呉呉王在姑&KR0171;築此城¶
以逼之又有越來溪¶
又曰越來溪西魚城者呉王旣遊姑蘇築此城以飬魚¶
又曰魚城之西有故城長老云築以釀酒今俗人呼之爲¶
苦酒城¶
又曰匠門外鴨城者吳王築此城以飬鴨¶
又曰婁門外鷄陂者呉王飬鷄城¶
又曰海渚有呉王闔閭與越結怨相伐築城名曰南武城¶
以禦越¶
盛弘之荆州記曰馬牧城東三里有蜂城故老相傳云飢年¶
民結侣拾蜂止憇其中故因爲城又云城隨門𫝑上大下尖其¶
<pb:KR3k0012_SBCK_192-8b>¶
形似蜂故有蜂號二稱莫知所附故並載焉¶
又曰當陽縣東南有麥城城東有驢磨城掎角城傳云伍¶
員造此二城以攻麥城故假驢磨之名¶
又曰樊城西北有鄾城即春秋所稱鄾子之國光武云宛¶
最強鄾次之即謂此鄾城西北行十餘里鄧侯呉離之國¶
爲楚文王所滅今爲鄧縣鄧城西百餘里有榖城伯綏之¶
國城門有石人焉刋其腹云摩鞬愼莫言疑此亦周太廟¶
金人緘口銘背之流也¶
又曰秭歸縣西有楊城周廻十餘里即熊繹所居¶
荆州圖記曰江夏郡所治夏口城其西南角因磯爲髙崇¶
墉枕流上則過眺山川下則激浪﨑嶇是曰黄鵠磯寔舟¶
人之所艱也¶
又曰白帝城西臨大江東南髙二百丈西北髙一千丈¶
<pb:KR3k0012_SBCK_192-9a>¶
又曰鄧城有樊城是樊仲山甫所封也¶
又曰沌陽縣有却月城西一里有馬城也¶
又曰夷陽縣南對岸有陸抗故城即山爲墉西面天險上¶
有歩闡故城¶
又曰新野郡魏三公城左右傳漢時三公餞離處也¶
伏滔北征記曰梁國名故宋國微子所封城再重大城梁¶
孝王所築¶
孟粤北征記曰許昌在洛水之西城方圎二十里有三重¶
城南北東西士門金城西南貟實中臺髙六丈餘方圎二¶
畒上有廟城門有鐵鑊¶
𨵿中記曰長安地皆黑壤城今赤如火堅如石父老所傳¶
鑿龍首山土爲城又諸臺𨵿亦尓¶
益州記曰益州城張儀所築錦城在州南蜀時故宫也其¶
<pb:KR3k0012_SBCK_192-9b>¶
處號錦里¶
成都記曰府城夲呼爲錦城𥘿滅蜀張儀所築也每面各三¶
里周廻十二里髙七丈屢皆傾側忽有大龜周行隨其所躡¶
而築之功果就焉故亦號爲龜城¶
三輔黃圖曰長安城西南頭第二門名直城王莽改曰端¶
路今名直城¶
太平御覽卷第一百九十二¶
