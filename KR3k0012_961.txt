# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:59.795922
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 961
#+PROPERTY: FILE SB11n0727-961太平御覽-卷之九百六十一.
<pb:KR3k0012_SBCK_961-1a>¶
太平御覽卷第九百六十一¶
　木部十¶
　　交譲　建木　若木　姑繇　丹木¶
　　&KR1396;靈(椿/附)迷糓　帝休　雒常　返魂¶
　　如何　仙樹　棆　机　木鹿¶
　　椵　椋　橝　繫彌　杭梁¶
　　乙木　求郍衛　男青　㝷木　玉樹¶
　　踈麻　樠　瑯玕　盧頭　櫰¶
　　桬棠　䡤(音/諸)帝屋　六駮　&KR0238;¶
　　槲　樺　柟　石南　婆郍娑¶
　　枹　牧婆羅　青田　都念　娑羅¶
　　兒樹　酒樹　陳勾　鳥文　比閭¶
　　制木¶
<pb:KR3k0012_SBCK_961-1b>¶
　　　　　交讓¶
大魏諸州記曰益州汶山郡平康縣界東北接牂牁有都¶
安縣有交讓樹兩兩相對歳更㸦枯㸦生不俱盛¶
左思蜀都賦曰交讓所植¶
　　　　　建木¶
山海經曰有木若牛引之有皮若纓黄蛇其實若欒其木¶
若區名曰建木在弱水上青葉紫莖玄華赤實百仞無枝¶
上有九欘(渉玉/切)下有九衢黄帝所爲(欘曲也爲/治護之也)¶
淮南子曰建木在廣都(衆帝所自上下日中無/影呼而無響盖天之中)○(廣都方都/南山也)¶
　　　　　若木¶
山海經曰灰野之山有樹青葉名曰若木(郭璞注曰生崑/崙西隅其華光)¶
(赤照下/地也)¶
楚詞曰羲和之未陽若華何光(羲和日卿也言日未陽升/之時若木能有赤明之光)¶
<pb:KR3k0012_SBCK_961-2a>¶
(華)¶
又曰折若木以拂日¶
　　　　　姑繇¶
穆天子傳曰天子釣于河以觀姑繇之木¶
　　　　　丹木¶
山海經曰崦嵫山有丹木葉如榖其實大如瓜赤跗而黒¶
理食之巳癉可以禦火¶
又曰密山上多丹木圎葉而赤莖黄華實如飴食之不飢¶
玉膏灌丹木丹木五歳五色乃清(言光/明也)五味乃馨¶
　　　　　蓂靈¶
列子曰荆之南有蓂靈者以五百歳爲春以八千歳爲¶
秋¶
　　　　　椿¶
<pb:KR3k0012_SBCK_961-2b>¶
左傳曰襄公十八年諸侯伐齊孟莊子斬雍門之椿(或作/槆)¶
爲公琴¶
莊子曰上古有大椿以八千歳爲春秋¶
曹毗魏都賦曰檉栢振露緑椿停霜¶
　　　　　迷榖¶
山海經曰招揺之山有木焉其狀如榖而黒理其花四照¶
其名迷榖佩之不迷¶
　　　　　帝休¶
山海經曰少室之山有木名帝休其枝葉大如楊而五衢¶
黄華黒實服之不恐¶
　　　　　雒常¶
山海經曰肅慎之國有樹名雒常聖人代立於此取衣(郭/璞)¶
(曰其俗無衣聖帝代/立則此木皮可衣也)¶
<pb:KR3k0012_SBCK_961-3a>¶
　　　　　返魂¶
十洲記曰聚窟洲在西海中申未地上有大樹與楓木相¶
似而華葉香聞數百里名爲返魂樹叩其樹樹亦能自聲¶
聲如牛吼聞之者皆心振神駭伐其根心於玉釡中煑取¶
汁微火熟煎之令可丸名曰驚精香或名震靈丸或名反¶
生香或名人鳥精或名却死香斯靈物也香氣聞數百里¶
死屍在地聞氣仍活¶
　　　　　如何¶
神異經曰南方荒中如何之樹三百歳作華九百歳作實¶
有核形如棗子長五尺金刀割之則飴非則辛食之得地¶
仙¶
顧凱之啓蒙記曰如何隨刀而改味¶
　　　　　仙樹¶
<pb:KR3k0012_SBCK_961-3b>¶
西河舊事曰連山有仙樹人行山中飢渴者輙得之可飽不¶
得持去平居時亦不得見¶
　　　　　棆(音/倫)¶
爾雅曰棆無疪也(郭璞曰楩屬/似豫章也)¶
　　　　　机¶
山海經曰單狐之山其木多机(郭璞曰/音飢也)¶
　　　　　木鹿¶
荆州土地記曰武陵城内社中木鹿樹及南岸二木鹿樹¶
光武所種¶
　　　　　椵¶
說文曰椵木可作伏机¶
　　　　　椋(音/良)¶
爾雅曰椋即來(椋有髓熊折而乳之/又曰今椋材中車輞)¶
<pb:KR3k0012_SBCK_961-4a>¶
　　　　　橝(音/覃)¶
廣志曰橝樹葉似蘇¶
　　　　　繫彌¶
毛詩義䟽曰繫迷一名契似檀¶
廣志曰繫迷樹子赤如糯粟可食¶
　　　　　杭梁¶
異物志曰有木洪直厥名杭梁¶
　　　　　乙木¶
徐衷南方記曰乙樹葉檮之和繻葉汁煑之再沸味辛曝¶
乾可投魚羹中¶
　　　　　求郍衛¶
羅浮山記曰求郍衛外國樹英華紅粉至可愛翫¶
　　　　　男青¶
<pb:KR3k0012_SBCK_961-4b>¶
羅浮山記曰男青條蘂之屬莫不朱色尤昜植立折挿土¶
中因便開榮¶
　　　　　㝷木¶
山海經曰㝷木長十里生河邊¶
　　　　　玉樹¶
山海經曰開明北有文玉樹五彩¶
括地圖曰崑崙墟北有玉樹¶
丗說曰謝安甞謂子姪曰汝等何豫人事諸子莫言玄荅¶
曰謦如芝蘭玉樹欲生庭堦耳¶
唐書曰雲陽縣界多漢離宫故地有似槐而葉細士人謂¶
之玉樹¶
楊子雲甘泉賦云玉樹青䓗後左思以雄爲假稱珎怪也¶
　　　　　踈麻¶
<pb:KR3k0012_SBCK_961-5a>¶
南越志曰踈麻大二圍髙數丈四時結實無衰落騷人所¶
謂折踈麻兮瑶華¶
　　　　　樠(音/謾)¶
山海經曰樠樹生蜀中七八月吐穗成有塩梅粉可以酢¶
羮¶
　　　　　瑯玕¶
山海經曰崑崙山有瑯玕樹¶
　　　　　盧頭¶
南越志曰南海江岸間有盧頭木葉如甘蔗織以爲帆以¶
其踈暢懷風故㠶不以布¶
　　　　　櫰¶
山海經曰中曲山有櫰(音/瓌)木如棠而圎葉赤實如木瓜食¶
之多力¶
<pb:KR3k0012_SBCK_961-5b>¶
　　　　　桬棠¶
山海經曰桬棠木岀崑崙山黄色赤實味如李食之使不¶
溺¶
　　　　　䡤(音/諸)¶
山海經曰前山其木多䡤(似柞子可食冬夏/恒青作柱難腐)¶
　　　　帝屋¶
山海經曰講山有木名帝屋葉如椒反陽赤實(反陽刺/不勾也)可¶
以禦凶¶
　　　　　六駮¶
陸機毛詩䟽義曰六駮馬梓其樹皮青白駮犖遥視似馬¶
故謂之駮馬下章云山有苞棣隰有樹檖皆山隰木相配¶
不冝謂獸¶
崔豹古今注曰六駮山中有木葉似豫章皮多癬駮名六¶
<pb:KR3k0012_SBCK_961-6a>¶
駮木¶
　　　　　&KR0238;¶
淮南子曰䖟散積血斵木愈齲(駈主/切)此類之推者也(推/行)膏¶
之殺鱉鵲矢中蝟(中亦/殺矣)爛灰生蠅(爛/腐)&KR0238;見蟹而不乾¶
又曰染者先青而後黒則可先黒而後青則不可工人下¶
&KR0238;而上丹則可下丹而上&KR0238;則不可萬事由此也所先後¶
上下不可不審也¶
崔豹古今注曰&KR0238;樹以剛斧其皮關以竹管承之汁滴則¶
成也¶
　　　　　槲¶
齊書曰樂預爲永丗令人懷其德卒官時有一媪年可六¶
七十檐槲蔌葉造市貨之聞預卒人泣弃溪中曰失樂令¶
我軰孤獨老姥故應就死尓市人皆泣其惠化如此¶
<pb:KR3k0012_SBCK_961-6b>¶
三國典略曰齊斛律光之入寇也周將韋孝寛忌之孝寛¶
叅軍曲巖頗知卜筮謂孝寛曰來年東朝必大相殺孝寛¶
因令巖作謡言曰百升飛上天明月耀長安又曰髙山不¶
推自崩槲樹不扶自竪乃間諜遺其文於鄴中齊人用是¶
而殺斛律光明月光字也¶
隋書曰倭國草木冬青土地膏腴水多陸少以小環挂鸕¶
鷀項令入水捕魚得百餘頭俗無盤爼藉以槲葉食用手¶
餔之性質直有雅風¶
唐書曰萬歳登封元年春封嵩山御朝覲壇受朝賀登封¶
壇南有槲樹大赦日於其杪置金鷄改名爲金鷄樹¶
　　　　　樺¶
隋書曰鉢室韋衣胡布山而住人衆多比室韋不知爲幾¶
部落用樺皮蓋屋¶
<pb:KR3k0012_SBCK_961-7a>¶
杜寳大業拾遺録曰二年汾州起汾陽宫宫南外平林率¶
是大樺木髙百餘尺行從文武皆剥取皮覆菴舎¶
　　　　　柟¶
陸機毛詩䟽義曰梅柟其樹及葉似豫樟　葉大如牛¶
耳一頭尖其華赤黄子　不可食柟木細理於豫樟無子¶
赤者材堅白者脆荆州人曰梅多江南及魏興新城上庸蜀¶
皆多樟柟¶
三國典略曰𥘉陳文帝以湘州出杉柟使營造大艦金翅¶
等二百許艘并諸水戰之具¶
　　　　　石南¶
魏王花木志曰南方記石南樹野生二月花仍連着實實¶
如鷰子八月熟民採之取核乾取皮皮作魚羮和之尤羙¶
出九真¶
<pb:KR3k0012_SBCK_961-7b>¶
任昉述異記曰曲阜古城有顔回墓墓上石楠二株可三¶
四十圍土人云顔回手植之木¶
　　　　　婆郍娑¶
隋書曰真臘國土俗與日南九真相類異者有婆郍娑樹¶
無花葉似冬瓜菴羅樹花葉似棗實似李毗野樹花似木¶
瓜葉似杏實似楮婆田羅樹花葉實並似棗而小異歌畢¶
他樹花似李葉似榆而厚大實似李其大如升自餘多同¶
九眞¶
　　　　　枹(音)¶
嶺表録異曰枹木産江溪中葉細如檜身堅類栢唯根軟¶
不勝刀鋸今潮循人多用其根刳而爲履當木濕時刻削¶
易如割瓜木乾之後柔刀不可理也或油畫或&KR0238;其輕如¶
通草暑月着之隔卑濕地氣力如杉木今廣州賔從諸郡¶
<pb:KR3k0012_SBCK_961-8a>¶
牧守𥘉到任皆有油畫枹木履也¶
　　　　　牧婆羅¶
南夷志曰南詔多牧婆羅樹子破其殻中白如柳絮紉爲¶
絲織爲方幅裁之爲籠叚男子婦人通服之驃國弥臣諾¶
亦皆披婆羅籠叚¶
　　　　　青田¶
崔豹古今注曰鳥務國有青田核莫測其樹之形實至中¶
國者得其核取將漬水則成酒其味淳羙核大如五六升¶
瓠空之以盛水俄而成酒味劉璋時得兩核集賔客設之¶
常供二十人飲之一核所盛方盡一核所盛者得中飲盡¶
隨便注水隨成即飲不可乆置乆置則苦不堪飲名曰青¶
田壷亦曰青田酒¶
　　　　　都念¶
<pb:KR3k0012_SBCK_961-8b>¶
杜寳大業拾遺録曰十二年四月南海郡送都念子樹一¶
百株勑付西苑十六院内種此樹髙一丈許葉如白楊枝¶
柯長細花心金色花葉正赤似蜀葵而大其子小於柿子¶
甘酸至羙蜜漬爲粽益佳¶
嶺表録異曰倒捻子窠叢不大葉如苦李花似蜀葵小而¶
深紫南中婦女得以染色有子如軟柿頭上有四葉如柿¶
蔕食者必捻其蔕故謂之倒捻子或呼爲都念子蓋語訛¶
也其子外紫肉赤無核食之甜軟甚暖腹藏兼益肌肉¶
　　　　　娑羅¶
魏王花木志曰娑羅樹緗葉子似椒味如羅勒嶺北人呼¶
爲大娑羅¶
盛弘之荆州記曰巴陵縣僧寺牀下忽生一木不旬日勢¶
凌軒棟道人移居避之木即長遟但極晚香有西域僧見¶
<pb:KR3k0012_SBCK_961-9a>¶
之曰娑羅樹也彼僧所憇之䕃常著花至元嘉十一年忽¶
生一花狀如芙蓉¶
　　　　　兒樹¶
唐書曰波斯於西海中見一方石上有樹幹赤葉靑樹上¶
惣生小兒長六七寸見人皆笑動其手脚頭著樹枝其使¶
摘取一枝小兒便死今在大食王處¶
　　　　　酒樹¶
梁書曰南方頓遜國有酒樹似安石榴取花汁停盃中數¶
日成酒美而醉人(博物志曰酒/出无遜國)¶
　　　　　都勾¶
劉欣期交州記曰都勾樹木中出屑如麵可啖¶
魏王花木志曰交州記都勾似栟櫚木中出屑如麵可取¶
爲餌食如桄榔¶
<pb:KR3k0012_SBCK_961-9b>¶
　　　　　烏文¶
崔豹古今注曰烏文木岀波斯國毎舶上將來就中烏文¶
爛然中國亦有出温括婺等州¶
　　　　　北閭¶
汲冢周書王㑹曰白洲北閭者其華若羽伐其木以爲車¶
終行不敗(白洲東南蛮與白民接也水/中可居白洲洲中出此珎木)¶
　　　　　制木¶
崔豹古今注曰制木湖州最多有子如栗木有白皮波斯¶
國來者皆去其皮人多不别¶
太平御覽卷第九百六十一¶
