# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:06.683744
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 151
#+PROPERTY: FILE SB11n0727-151太平御覽-卷之一百五十一.
<pb:KR3k0012_SBCK_151-1a>¶
太平御覽卷第一百五十一¶
　皇親部十七¶
　　　諸王下　王妃¶
　　　　　諸王下¶
魏志曰鄧哀王沖字倉舒少聦察歧嶷生五六歳智惠所及¶
有&KR0002;成人之智孫權曾致巨象太祖欲知其斤重訪之羣下¶
咸莫能出其理沖曰置象大舡之上而刻其水痕所至稱¶
物以載之則校可知矣太祖大恱時軍國多事用刑嚴重¶
太祖馬鞍在庫而爲䑕所齧庫吏懼必死欲面&KR0350;首罪猶¶
懼不免沖謂曰待三日然後自歸沖於是以刃穿單衣如¶
䑕齧者謬爲失意貌有愁色太祖問之沖對曰丗俗以爲¶
䑕齧衣者其主不&KR0123;今單衣見齧是以憂慼太祖曰此妄¶
言耳無所苦也俄而庫吏以齧鞍聞太祖&KR0015;曰兒衣在側¶
<pb:KR3k0012_SBCK_151-1b>¶
尚齧況鞍懸柱乎一無所問冲仁愛識逹皆此&KR0011;也太祖¶
數對羣臣稱述有欲傳後意年十三病卒太祖親爲請命¶
及亡哀甚文帝寛喻太祖太祖曰此我之不幸而汝曹之¶
幸也¶
又曰中山王衮建安二十一年封平郷侯少好學年十餘¶
歳能屬文毎讀書文學左右常恐以精力爲病數諌止之¶
然性所樂不能廢也¶
又曰樂陵王茂性傲很少無寵於太祖及文帝丗又獨不¶
王太和元年徙封&KR0147;城公其年爲王詔曰昔象之爲虐至¶
甚而舜猶侯之有&KR0763;近漢氏淮南阜陵皆爲亂臣逆子而¶
錫土有虞建之於上古漢文明帝行之于前代斯皆敦叙¶
親親之厚義也&KR0147;城公茂少不閑禮教長不務善道先帝¶
以爲古之立諸侯也皆命賢者故&KR0078;姓未有不爲侯者是以¶
<pb:KR3k0012_SBCK_151-2a>¶
獨不王茂太皇太后數以爲言如聞茂頃來小知悔昔之¶
非今封茂爲&KR0147;城王以慰太皇太后下流之念¶
又曰任城威王彰字子文少善射御膂力過人手格猛獸¶
不避險阻數從征伐志意慷&KR0099;太祖常抑之曰汝不念讀¶
書慕聖道而好乗汗馬擊劒此一夫之用何足貴也或諫¶
彰讀書彰謂左右曰大丈夫一爲衛霍將十萬&KR0016;馳沙漠¶
驅戎狄立功建號耳何能爲愽士耶¶
又曰陳思王植字子建年十餘歳讀誦時論及辭賦數十¶
萬言善屬文太祖甞視其文謂植曰汝倩人耳植跪曰言¶
出爲論下筆成章頋當面試奈何倩人時鄴銅爵臺新成¶
太祖悉將諸子登臺使各爲賦植援筆立成可觀太祖甚¶
異之性簡易不治威儀輿馬服飾不尚華麗毎進見難問¶
應聲而對特見寵愛¶
<pb:KR3k0012_SBCK_151-2b>¶
蜀志曰魯王永字公&KR0004;永憎官人黄皓皓旣信任用事構¶
永於後主稍䟽外永至不得朝見者十餘年¶
呉書曰南陽王和字子孝&KR0013;譴之長沙行過蕪湖有鵲巢¶
于㠶檣故官僚聞之皆憂&KR0228;以爲檣非乆安之象或言鵲¶
巢之詩有積行累功以致爵位之言今王至德茂行當復國¶
儻神靈以此告寤人意乎¶
呉志曰魯王霸字子威和同母弟也和爲太子霸爲魯王¶
寵愛崇特與和無殊頃之和霸不穆之聲聞於權耳權禁¶
斷徃來假以精學¶
又曰齊王奮字子揚居武昌權薨太愽諸&KR0081;恪不欲諸王¶
處江濵兵馬之地徙奮於䂊章奮怒不從命又數越法度¶
恪上牋諫曰帝王之尊與天同位是以家天下臣父兄大王¶
冝上惟太伯順父之志中念河間獻王東海王彊恭敬之¶
<pb:KR3k0012_SBCK_151-3a>¶
節下當存抑驕恣荒亂以爲警戒¶
晉書曰安平獻王孚丗祖受禪爲太&KR0800;一門三丗同時十¶
人封王二人丗子父子位極人臣子孫咸居大官出則旌¶
旗節&KR0207;入則貂蟬衮冕自公族之寵未始有也享年九十¶
然而夙夜滋恭恒有履冰之懼¶
又曰安平王孚武帝以孚明德屬尊當宣化樹教爲羣后¶
作則遂備置官屬焉又以孚內有親戚外有交遊惠下之¶
費而經用不豐奉絹二千疋及元㑹詔孚輿車上殿帝於¶
階迎拜旣坐帝親奉觴上壽如家人禮帝毎拜孚跪而止¶
之又給以雲母輦青蓋車孚雖見尊寵不以爲榮常有憂¶
色¶
又曰安平獻王孚性通和以貞白自立未甞有怨於人陳¶
留殷武有名於海內甞罹罪譴孚徃省之遂與同處分食¶
<pb:KR3k0012_SBCK_151-3b>¶
談者稱焉¶
又曰平原王幹字子良宣帝子太始元年封平原王邑一¶
千三百户四年給鼔吹駙馬二疋使服侍中之服幹不治¶
國事雖有爵禄&KR0002;不在身所得俸秩皆露積腐爛齊王囧¶
爲長沙王乂所殺幹哭之哀謂左右曰宗室轉衰唯此兒¶
最可而復害之從今殆矣¶
又曰文帝崩齊王攸率禮過哀上以攸至孝毀甚二年五¶
月文明皇太后親臨省攸攸毀瘠塵黒貌不可識太后留¶
攸慰撫旬日還中詔勉攸曰&KR0002;萬一加以他疾將復如何¶
冝逺慮&KR0055;思不可專守一意以䧟於不孝&KR0002;復不從徃言¶
當遣人監守飲食¶
又曰武帝子乂字仕慶封長沙王性果厲有威斷&KR0004;入洛¶
謂成都王曰天下先帝之業王冝維之時齊王囧已至聞¶
<pb:KR3k0012_SBCK_151-4a>¶
乂言者皆憚之¶
又曰成都王頴字章度武帝子後屯&KR0016;校尉加散&KR0016;常侍¶
形&KR0250;美而神明少乃不知書¶
又曰梁孝王肜宣帝子拜大將軍領西戎校尉因大㑹語¶
王銓曰我從兄爲尚書令不能啖大臠銓知肜求爲尚書¶
令荅曰下邳王爲令與天下共嚼啖大臠故難公在此獨¶
嚼肜曰長安大臠誰耶詮荅盧播是肜曰是吾家吏隱忍¶
之耳詮曰天下皆王家吏王法可不復行之耶¶
又曰齊王攸好學不倦借人書皆爲治護時還有水旱則¶
出租秩加賤以賑國人須豐年乃收入夲直太康三年詔¶
齊王攸當出方嶽遂撫其國加都督青州增封濟南郡備¶
物典䇿軒懸之樂六佾之舞賜黄&KR0207;朝車乗輿之副¶
晉陽秋曰齊王冏輔政士以牛酒郊勞平原王幹獨齎百¶
<pb:KR3k0012_SBCK_151-4b>¶
錢于懷賀之¶
晉中興書曰譙王丞鎭湘州至武昌釋軍備見王敦敦因¶
宴集謂丞曰大王雅素佳士非將御才也丞曰公未盡耳¶
安知鈆刀不能一割丞以敦欲測其情故發此言敦果謂¶
錢鳯曰彼不知懼而學壯語此之不武何能爲聽丞之鎭¶
又曰武陵威王晞爲桓温所收忠敬王少子也&KR0013;廢後新¶
安王遵初封新寧王年十二受拜流涕哀慼左右將軍桓¶
伊當造遵遵恕門人曰何通桓氏門人曰桓伊與桓温踈宗¶
相見無嫌遵曰我聞人姓木邊便欲殺之況諸桓乎由是¶
少稱聦察及長輙凡退無復名望¶
晉百官表曰王古號也夏殷周稱王金璽&KR0027;釰纁朱綬五¶
時朝服逺遊冠佩山&KR0007;玉¶
沈約宋書曰彭城王義康性好吏職銳意文案糺剔是非¶
<pb:KR3k0012_SBCK_151-5a>¶
凡所陳奏入無不可方伯並委義康授用由是朝野輻湊¶
勢傾天下義康亦自彊不息無有懈倦¶
又曰南郡王義宣爲荆州刺史白晳美&KR0161;眉長七尺五寸¶
&KR0398;帶十圍多畜嬪媵後房千餘尼媪數百男女四十人崇¶
飾綺麗費用殷廣¶
又曰江夏王義恭性嗜不恒與時移變自始至終屢遷弟¶
宅與人遊&KR0323;意好亦多不終而奢侈無度不受財寳前廢¶
帝狂勃無道義恭元景等謀欲廢立永光元年八月廢帝¶
親率羽林兵於第害之并其四子時年五十三斷折義恭¶
支體分裂腸(胃)挑取眼睛以蜜漬之謂之爲&KR0017;目粽¶
又曰衡陽王義季爲荆州刺史先是臨川王義慶在任巴¶
蜀亂擾師旅應接府庫空虚義季躬行節儉蓄財省用數¶
年間還復充實隊主續豐母老家貧無以充養遂斷不食¶
<pb:KR3k0012_SBCK_151-5b>¶
肉義季哀其志給豐母月白米二斛錢一千并制豐噉肉¶
義季素拙書上聽使餘人書啓事唯自署名而巳二十一¶
年徴爲都督南徐兖青兾幽六州諸軍事南兖州刺史登¶
舟之日帷帳器服諸應隨刺史者悉留之荆楚以爲美談¶
又曰桂陽王休範進位司空休範素凡訥少知解不爲諸¶
兄所齒遇太宗常指左右人謂王景文曰休範人才不及¶
此以我弟故生使冨貴釋氏願生王家良有以也¶
又曰建平宣簡王宏字休度文帝第七子也少而閑素篤¶
好文籍太祖寵愛殊常爲立第鷄籠山盡山水之美建平¶
國髙他國一階¶
又曰晉平王休祐貪&KR0075;好財色在荆州列所營財貨以短¶
錢一百賦民田登求白米一斛皆令徹白&KR0002;折者悉簡糴¶
此米&KR0155;一百至時又不受米平米責錢凡諸求皆如此¶
<pb:KR3k0012_SBCK_151-6a>¶
蕭子顯齊書曰竟陵王子良雲英少尚禮才好士居不疑¶
之地傾意賔客天下才學皆遊集焉¶
後魏書曰河南王平原拜齊州刺史善於懷撫邊民歸附¶
者千有餘家時歳頻不登齊民飢饉平原以私米三千餘¶
斛爲粥以全民命北州戍卒一千餘人還者皆給路糧百¶
姓咸稱詠之州民韓凝之等千餘人詣闕訟之髙祖覽而¶
嘉歎¶
又曰任城王澄字道鏡少好學文明太后引見誡厲之顧¶
謂中書令李冲曰此兒風神秀發德音閑婉當爲宗室領¶
䄂後爲中書令改授尚書蕭頥使&KR0067;蓽來朝蓽見澄音韻¶
道雅風儀秀逸謂主客郎張彛曰徃魏任城乃以文見美¶
也¶
又曰安定王休少而聦慧治斷有稱車駕南伐領大司馬¶
<pb:KR3k0012_SBCK_151-6b>¶
髙祖親行軍遇休以三盗人徇於軍將斬之有詔赦之休¶
執曰陛下親御六師跋渉野次軍行始尓已有姧切如其¶
不斬何以息盗請必行刑以肅姧匿詔曰大司馬執憲誠¶
應如是但因縁㑹朕聞王者之體亦應有非常之澤雖違¶
軍法可特原之休乃奉詔髙祖謂司徒馮誕曰大司馬嚴¶
而秉法諸君不可不愼於是六軍肅然¶
又曰永昌王健姿貌魁壯善弓馬逹兵法所征戰常有大¶
功才藝比陳留桓王而智略過人¶
又曰臨淮王彧字文&KR0002;少有才學時譽甚美侍中崔光見¶
彧退而謂人曰黒頭三公當此人也瑯瑘王誦有名人也¶
見之未甞不心醉忘疲¶
又曰東平王匡字建扶性耿介有氣節髙祖器之謂曰叔¶
父必能儀刑社稷匡輔朕躬今可改名爲匡丗宗即位時¶
<pb:KR3k0012_SBCK_151-7a>¶
茹皓始有寵百寮微憚之丗宗曾於山陵還詔匡陪乗又¶
命皓登車皓褰裳將上匡諌上丗宗推之令下當時壯其¶
忠謇¶
又曰廣陵王羽字叔飜少而聦惠有斷獄之稱領廷尉髙¶
祖幸羽第與諸弟言曰朕昨親受民訟始知廣陵之明了¶
咸陽王禧對曰臣年爲廣陵兄明爲廣陵弟髙祖曰我爲¶
汝兄汝爲羽昆汝復何恨¶
又曰彭城王勰字産和小而歧嶷姿性不羣勰生而母潘¶
氏卒及有所知啓求追服文明太后不許乃毀瘠三年不¶
叅吉慶髙祖大竒之敏而躭學不捨晝夜愽綜經史雅好¶
屬文從征河北破新野南陽髙祖令勰爲露布勰辭曰臣¶
聞露布者布於四海露之耳目必須威示天下以臣小才¶
豈是大用髙祖曰但可爲之及就尤&KR0011;帝文有不見者咸¶
<pb:KR3k0012_SBCK_151-7b>¶
謂御筆髙祖曰汝所爲者人謂吾制非兄則弟誰能辯之¶
北(史齊/書曰)安德王延宗文襄第五子母陳氏廣寧王&KR0458;也延¶
宗㓜爲文宣所養年十二猶&KR0016;置腹上令溺已齊中抱之¶
曰可怜止有此一箇問欲作何王對曰欲衝天王文宣問¶
楊愔愔曰天下無此郡名願使安於德於是封安德焉¶
隋書曰楊雄髙祖族子也&KR0004;封清漳王仁壽&KR0004;髙祖曰清¶
漳之名未允聲望命職方進地圖上指安德郡以示羣臣¶
曰此號足爲名德相稱於是改封安德王¶
唐書曰紀王愼爲貝州刺史愼少好學長於文吏皇族中與¶
越王貞齊名時人號爲紀越¶
賈&KR0105;書曰髙皇帝分天下以封有功之臣反者如蝟毛而¶
起髙皇帝以爲不可是故去不義諸侯空其國擇良日立¶
諸子雒陽上東門之外諸子畢王而天下乃安¶
<pb:KR3k0012_SBCK_151-8a>¶
蔡邕獨斷曰漢制皇子封爲王其實諸侯也周末諸侯或¶
稱故以王號加之惣名諸侯王法律家皆曰列侯天子大¶
社以五色土爲壇皇子封爲王者受天子太社之土以所¶
封之方色東方受青南方受赤他以其方色藉以白茅歸¶
國以立社稷謂之茅土¶
　　　　　王妃¶
史記曰趙王友以諸吕女爲后弗愛愛他&KR0078;諸吕女妬怒¶
讒之太后誣以罪太后怒以故召趙王趙王至置邸不見命衛¶
士圍守之弗與食趙王餓廼歌曰諸吕用事兮劉氏危迫脅¶
王侯兮強授我妃我妃旣妬兮誣我以惡讒女亂國兮上曾¶
不寤〇續漢書曰樂安陳夫人孝質皇帝母也家夲魏郡¶
少以&KR0458;入孝王家得幸生質帝梁兾欲專國權令帝母不¶
得至京都又帝短祚是以外家無他寵帝拜夫人爲王妃¶
<pb:KR3k0012_SBCK_151-8b>¶
范曄後漢書曰董卓置&KR0042;農王於閣上使郎中令李儒進¶
酖王乃與妻唐&KR0078;及宫人別坐者皆歔欷王謂&KR0078;曰卿王¶
者妃&KR0020;不復爲吏臣妻自愛從此長辭遂飲藥而死時年¶
十八唐&KR0078;潁川人也王薨歸郷里父欲嫁之&KR0078;誓不許及¶
李&KR1336;破長安遣兵抄&KR0028;東略得&KR0078;&KR1336;因欲妻之不聽而終¶
不自名尚書賈詡知之以狀白獻帝帝聞感愴乃下詔迎¶
&KR0078;置園中使侍中持節拜爲&KR0042;農王妃¶
魏志曰中山恭王衮衮得病詔遣太醫視疾又遣太妃沛¶
王林並就省疾¶
又曰彭城王據建安十六年封范陽侯以環太妃彭城人¶
徙封彭城¶
呉志曰呉主孫權謝夫人㑹稽山隂人也父㷡權聘以爲¶
妃愛幸有寵後權納姑孫徐氏欲令謝下之不肯由是失¶
<pb:KR3k0012_SBCK_151-9a>¶
志早卒¶
又曰呉主孫權徐夫人呉郡冨春人也祖父眞與權父堅¶
相親堅以妺妻眞生琨琨生夫人&KR0004;適同郡陸尚尚卒權¶
爲討虜將軍在呉娉以爲妃後母養子登後權遷移以夫¶
人妬忌廢處呉積十餘年㝷卒¶
臧榮緒晉書曰賈充前妻李氏生二女荃濬禁錮解荃等¶
屢請充迎其母而父不判充當鎭&KR0028;中屯軍城西爲供帳¶
受百官錢荃濬遂突出於坐中叩頭流血訴充并陳&KR0003;羣¶
客以母應還之意荃是齊獻王之妃衆賔皆驚起散出充¶
甚愧愕¶
晉中興書曰海西李皇后&KR0067;氏字道憐司空冰女也初爲¶
海西王妃海西即位拜爲皇后㤗和元年崩葬敬平陵海¶
西公夫人無子¶
<pb:KR3k0012_SBCK_151-9b>¶
又曰簡文皇后王氏字蘭&KR0078;后以冠族太宗納焉&KR0004;爲㑹¶
稽王妃生子道生爲丗子並失太宗意后及道生俱&KR0013;幽¶
廢以憂薨烈宗踐祚追尊曰順皇后¶
又曰中宗母太妃夏侯氏字光&KR0078;一字銅環太妃爲恭王¶
妃生中宗王薨中宗嗣立稱王太妃永嘉元年薨還葬瑯¶
瑘¶
又曰元敬皇后虞氏字孟母濟陽外黄人中宗之爲王納¶
后爲妃永嘉六年薨¶
又曰康獻皇后禇氏字䔉太傅裒之女也后以名家人爲¶
瑯瑘王妃生孝穆皇帝¶
蕭子顯齊書曰隋郡王子隆字雲興娶尚書令王儉女爲¶
妃上以子隆能屬文謂儉曰我家東阿重出實爲皇家蕃¶
屏¶
<pb:KR3k0012_SBCK_151-10a>¶
後魏書曰元匡爲太宗正卿河南邑中正奏親王及始蕃¶
二王蕃妻悉有妃號而三蕃巳下皆謂妻上不得同爲妃¶
名而下不如五品巳上有命婦之號&KR0060;以爲疑曰夫貴於¶
朝妻榮於室婦人無定&KR0155;降從夫三蕃旣啓王封妃名亦¶
同等妻者齊也理與紀齊可從妃例自是三蕃王妻名號¶
始定¶
又曰陽平王顯詔曰顯所生親李誕育懿胤儀形藩國母¶
縁子貴義著春秋可授陽平王太妃以申典例¶
太平御覽卷第一百五十一¶
<pb:KR3k0012_SBCK_151-10b>¶
