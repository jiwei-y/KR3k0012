# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:51.953685
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 863
#+PROPERTY: FILE SB11n0727-863太平御覽-卷之八百六十三.
<pb:KR3k0012_SBCK_863-1a>¶
太平御覽卷第八百六十三¶
　飲食部二十一¶
　　　肉　炙¶
　　　　　肉¶
禮曰母反魚肉(爲巳歴口/人可穢也)濡肉齒决乾肉不齒决¶
又曰六十宿肉六十非肉不飽¶
又曰觴酒豆肉讓而受惡¶
傳曰公將如棠觀魚臧僖伯諌曰鳥獸之肉不登於俎則¶
公不射古之制也¶
又曰齊師伐我曹劌請見其郷人曰肉食者謀之(肉食謂/朝大夫)¶
劌曰肉食者鄙未能逺謀¶
又曰公膳日雙雞(卿大夫/之膳食)饔人竊更之以鶩御者知之則¶
去其肉而以其泊饋(進御食者饔人御者欲使諸大夫怨/慶氏减其膳蓋盧蒲癸王何之謀也)¶
<pb:KR3k0012_SBCK_863-1b>¶
又曰有酒如淮有肉如坻有酒如澠有肉如陵(亦具/酒門)¶
榖梁傳曰公曰天王使石尚來歸脤脤也者何也俎實也¶
祭肉也生曰脤熟曰俎¶
論語曰子在齊聞韶三月不知肉味¶
又郷黨曰魚餒而肉敗不食肉雖多不使勝食氣祭於君¶
不宿肉(助祭於君所得性體歸/即以班賜不留神惠也)祭肉不出三日出三日不¶
食之矣(自家其食肉也過三日/不食之褻鬼神之餘)¶
爾雅曰肉謂之敗(臰/懷)¶
又曰肉曰脫之(剥其皮家柰肉束/鹿之屬呼麋通)¶
又曰鮑宣上書柰何獨私養外親與幸臣董賢使奴從賔¶
爲肉¶
史記曰廉頗奔魏趙王使者視頗尚可得用不趙使見頗¶
頗爲之一飯㪷米肉十斤¶
<pb:KR3k0012_SBCK_863-2a>¶
八曰公孫弘爲丞相食一肉¶
帝王丗紀曰夏桀爲肉山脯林¶
漢書曰黄覇頴川太守使吏出不敢舎郵亭食於道旁烏¶
欔其肉民有欲詣府口言事者適見覇與語道此後日吏¶
謁見覇迎勞之曰甚苦食於道旁乃爲烏所盗肉吏大驚¶
又曰武帝爲酒池肉林令外國客遍觀¶
又曰陳平爲里社分其肉均父老曰善陳[孑*(焉-正+?)]子之爲宰平¶
曰嗟乎使平宰天下亦當如此肉矣¶
又曰張湯父爲長安　丞出湯爲兒守舎父還䑕盗肉父¶
怒笞湯湯掘室得䑕及餘肉劾䑕掠治¶
又曰伏日賜從官肉大官丞日晏不來東方朔獨拔劒切¶
肉即懷肉歸太官奏之朔入免冠謝上曰先生起自責也朔¶
再拜曰朔來受賜不待詔何無禮也抜劒割肉一何壯也¶
<pb:KR3k0012_SBCK_863-2b>¶
割之不多一何廉也歸遺細君又何仁也上笑曰使先生¶
自責乃反自譽賜酒一石肉百斤歸遺細君客漿酒霍肉¶
(視酒如漿/視肉如霍)¶
又曰成帝許后上䟽曰故時酒肉有所賜外家輙上表迺¶
决¶
東觀漢記曰太尉趙喜聞魯恭志行每歳時遣子送米肉¶
辭讓不敢當¶
又曰卓茂爲宻令民有言亭長受其米肉者茂問之亭長¶
從汝求乎有事與之自以恩意遺人乎民曰自遺之茂曰¶
人異於禽獸者以有仁愛也亭長素爲善吏歳時遺之禮¶
也¶
又曰賊經姜詩墓不敢驚孝子致米肉詩埋之後吏譴詩¶
掘出示之¶
<pb:KR3k0012_SBCK_863-3a>¶
又曰閔仲叔客居安邑老病家貧不能買肉日買猪肝一¶
片¶
謝承後漢書曰李萇家晝則躬耕夜則讀書日爲母市斤¶
肉梁米作食¶
後漢書曰桓任字儀遼後母生時不食猪羊肉故終身不¶
以猪羊肉入口¶
又曰李充延平年中詔公卿中二千石各舉隠士大儒務¶
取髙行以勸後進特徴充爲愽士侍中大將軍鄧隲貴戚¶
傾時無所下借(下音假借/音子夜反)以充髙節毎卑敬之甞置酒請¶
賔客滿堂酒酣隲跪曰幸託椒房位列上將幕府𥘉開欲¶
辟天下竒偉以匡不逮惟諸君愽求其器充乃爲陳海内¶
隠居懷道之士頗有不合隲欲絶其論以肉啖之充抵肉¶
於地曰說士猶甘於肉遂出徑去隲甚望之¶
<pb:KR3k0012_SBCK_863-3b>¶
漢舊儀曰齊法食肉三十六兩¶
英雄記曰兾州刺史韓馥問諸從事曰収有何長何短治¶
中¶
劉子曰前勞賜有餘肉百斤賣之一州調度奢儉不復在¶
是猶可勞賜勤勞吏士賣之可示儉¶
呉志曰趙逹甞過故知取盤中隻箸再縱横之乃言卿東¶
壁下有羙酒一斛又有鹿肉三斤何以辭無¶
王隠晉書曰愍懷太子令人屠肉巳自分齊手揣輕重斤¶
兩不差云其母夲屠家之女也¶
太康起居注曰尚書郭弈有疾日賜酒米各伍升猪羊肉¶
各一斤¶
石崇崔亮母疾曰賜清酒粳米各伍升猪羊肉各一斤半¶
臧榮緒晉書曰趙髙爲丞相指鹿爲馬持蒲作肉¶
<pb:KR3k0012_SBCK_863-4a>¶
晉中興書曰陸納爲呉興太守辭大司馬桓温因問桓公¶
醉可飲幾酒肉食多少温曰温酒不過三升便醉白肉不¶
過十臠納後伺間求入自言外有徴禮温勑而受正有酒一¶
斗鹿肉一盤一坐愕然納曰公近云飲三升民正可二升¶
今有一斗似備餘瀝温歎服¶
晉書曰周訪郷人盗訪牛於家間殺之訪得之宻埋其肉¶
不使人知¶
宋書曰衡陽王儀季鎮荆州隊主續豊母老家貧無以充¶
養遂不食肉儀季哀其志以錢米給豊母并制豊噉肉¶
齊書曰髙帝雖從官而家業夲貧爲建康令時明帝等冬¶
月猶無縑纊而奉瞻甚厚后母撤去兼肉曰於我過足矣¶
梁書曰傳昭性尤篤愼予婦甞得家餉牛肉以進昭昭召¶
其子曰食之則犯法告之則不可取而埋之¶
<pb:KR3k0012_SBCK_863-4b>¶
隋書曰王邵篤好經史遺落世事用思旣專性頗怳忽至¶
對食閉目疑思　盤中之肉輙爲僕從所食邵弗之覺唯¶
責肉少數罰厨人以情白依前閉目伺候(而獲之/厨人方)免笞辱¶
墨子曰孔子厄於陳蔡子路烹豚孔子不問肉所由來食¶
之¶
晏子春秋曰梁丘據見晏子中食而肉不足¶
王孫子曰楚莊伐宋厨有臰肉將軍子重諌王以肉饋於¶
賢公孫¶
尼子曰殷紂爲肉圃¶
孟子曰孔子爲魯司冦從而祭膰肉不至不稅冕而行不¶
知者以爲肉也其知者以無禮也¶
又曰庖有肥肉厩有肥馬民有飢色野有餓殍此率獸而¶
食人也¶
<pb:KR3k0012_SBCK_863-5a>¶
又曰雞豚狗彘之畜無失其時七十者可以食肉矣¶
韓子曰夫百日不食以待梁肉餓者不育令待堯舜之賢¶
乃治當世之民是猶待梁肉而救餓之說也¶
又曰晏子對景公曰田成子殺一牛取一豆肉餘以食士¶
燕丹子曰荆軻入秦過陽翟買肉争輕重屠辱軻武陽欲¶
擊軻止之¶
淮南子曰今屠牛而烹其肉或以酸或以甘煎熬犢炙和有¶
萬方其夲一牛之體¶
吕氏春秋曰肉之羙者猩猩之脣貛貛之炙㑺燕之翠𫐠¶
蕩之掔(音牽/獸名)旄象之約(旄象牛獸也族/牛肉羮貴之也)¶
又曰甞一臠而知一鑊之味一鼎之調¶
又曰肥肉厚酒務以相強命之曰爛膓之食¶
劉向新序曰趙簡子使使者聘孔子於魯以胖牛肉迎於¶
<pb:KR3k0012_SBCK_863-5b>¶
河上使者謂舡人曰孔子即上舡中河安流而殺之孔子¶
至使者致命進胖牛之肉孔子仰天而歎曰羙哉水乎洋¶
洋也使丘不濟此水者命也夫¶
桓譚新論曰九江太守龐眞案縣令髙曾受社祭釐有生¶
牛肉二十斤劾以主守盗上請逮捕詔釐不贓天下縁是¶
諸府縣社臈祠祭竈不但進熟食皆復多肉米酒脯腊諸¶
竒珎益盛是故諸郡府至殺牛數十頭¶
又曰關東鄙語世人聞長安樂出門西向笑知肉味羙則¶
對屠門而屑¶
風俗通曰陳伯敬目有所見不食其肉¶
王充論衡曰仲子兄禄萬鍾以兄之禄爲不義而不食之¶
避兄離母處於陵他日歸有饋其兄生鵝者曰惡用是鶂¶
鶂者他日其母殺是鵝與之食其兄自外來至曰鶂鶂之¶
<pb:KR3k0012_SBCK_863-6a>¶
肉而仲子耻負前言即吐而出之¶
典略曰凢宗廟三歳大祫毎大牢分之左辯上帝右辯上¶
后俎餘委肉積於前數千斤名堆俎¶
博物志曰食鷰肉不可入水爲蛟所呑龍肉以醢漬則文章¶
生○方言曰燕之北郊朝鮮洌水間凢異肉及披牛羊五¶
臟謂之膊(音/慱)¶
說文曰殽雜肉也腌漬肉也(一刼/反)膊切肉也(之䎡/反)¶
廣志曰北方有牧草便於其畜故北方出羙肉¶
異苑曰山隂有人甞食牛肉便作牛鳴菜食乃止¶
廣州先賢傳曰丁宻不食有目之肉¶
桂陽先賢畫讃曰程曽子孝孫七歳亡母號慕毀悴王母¶
哀憐嚼食哺之知有肉味遂吐不食¶
華陽國志曰孝子狼偶二親病時不能食肉遂終身不食¶
<pb:KR3k0012_SBCK_863-6b>¶
肉¶
董卓別傳曰吕布殺卓百姓欣慶相賀長安酒肉爲暴貴¶
江氏家傳曰&KR3455;年七歳葬父有酒肉食之左右或戲曰郎¶
爲孝何肉食&KR3455;瞿然歛容遂不食¶
十洲記曰崑崙銅柱下有回屋焉壁方　丈上有鳥名曰¶
希有左翼覆(東王公右翼覆/西王母其肉若)醢仙人甘之¶
笑林曰甲買肉過入都厠挂肉着外乙偷之未得去甲出¶
覔肉因詐便口䘖肉曰挂著外門何得不失若如我銜肉¶
着口豈有失理¶
世說曰羅友作荆州從事桓宣武爲王車騎集別有永集¶
坐良乆辭出宣武曰卿向以諮事今何以去荅曰友聞白¶
羊白肉羙一生未甞得故來求食食了無事可諮¶
魏文帝與呉質書曰舉太山以爲肉竭東海以爲酒¶
<pb:KR3k0012_SBCK_863-7a>¶
陸凱表曰吕蒙凌統早亡先帝痛悼不巳子並㓜稚皆内¶
省中稱肉食之客¶
　　　　　炙¶
釋名曰炙炙也炙於火上也脯炙以脯餳蜜豉汁淹之脯¶
然也釡炙於釡中汁和熟之也衘炙細掾肉和以薑椒塩¶
豉已乃以肉衘裏其表而炙之豹炙全體炙之各自方割¶
出於胡貊之爲也¶
禮曰膾炙處外母嘬炙(嘬音切/夬切)¶
詩曰執㸑踖踖爲爼孔碩或燔或炙¶
又曰有兎斯首炮之燔之君子有酒酌言獻之(毛曰炮加/火曰燔)¶
傳曰欒寜將飲酒炙未熟聞亂使告季子(季子子路也爲/孔氏宰邑也)¶
召獲駕乗車(召獲衛大夫駕乗/車言不欲戰也)行爵食炙奉衛侯輙來奔¶
韓子曰晉平公時進炙而髪繞之平公使殺庖人庖人呼¶
<pb:KR3k0012_SBCK_863-7b>¶
天曰嗟乎臣有三罪而死不自知乎平公曰何謂也對曰¶
臣刀之利風靡骨断而髪不截是臣之一死桑灰炙之肉¶
紅白而髪不燒是臣之二死也炙熟又重脻而視之髪繞¶
炙而目不見是臣三死也意者堂下有憎臣乎殺臣不亦枉¶
乎¶
謝承後漢書曰陳正字叔方爲太官令與黄門侍郎有隙¶
因進御食以髪内炙中光武見之怒將斬正正曰臣當萬死¶
者三一山炭増冶吐炎燋膚爛肉而髮不銷臣罪一也匣¶
出佩刀(匠/也)砥礪而虧肌截骨曽不能断髪臣罪二也臣少¶
事眼目書奏章表猶讀表五經具供御食　與承反庖人六目¶
齊視豈不如黄門兩目臣罪三也制赦之¶
晉書曰王羲之年十三謁周顗顗異之時重牛心炙座客¶
未噉顗割噉羲之於是始知名¶
<pb:KR3k0012_SBCK_863-8a>¶
齊書曰桂揚之役詔檄乆之未就齊髙帝引江淹入中書¶
省光賜酒食淹素能飲啖食鵝炙垂盡進酒數升訖文誥¶
亦辦¶
隋書曰煬帝𥘉在藩魚俱羅弟賛以左右從累遷大都督¶
及帝嗣位拜車騎將軍賛性㐫暴虐其部下令左右炙肉¶
遇不中意以籖刺瞎其眼有温酒不適者立斷其舌¶
孟子曰嗜秦人之炙無以異於嗜吾炙夫物則亦有然者¶
也然則嗜炙亦有外與¶
又曰曽晳嗜羊棗而曽子不忍食羊棗公孫丑問曰膾炙¶
與羊棗孰羙孟子曰膾炙哉公孫丑曰然則何爲食膾炙¶
而不食羊棗乎曰膾炙所同也羊棗所獨也¶
孝子傳曰王祥後母病欲黄雀炙乃有黄雀數枚飛入其¶
幕因以供母¶
<pb:KR3k0012_SBCK_863-8b>¶
說苑曰智伯以庖人忘炙而不知韓魏炙知小而不忘知¶
大也¶
世說曰頋榮字彦先輟巳炙啖行炙者曰豈有終日執之¶
而不知其味也耶¶
明皇雜録曰杜甫後漂寓湘潭間覉旅鷦&KR3537;於衡州耒陽¶
縣頗爲令長所厭甫投詩於宰宰遂致牛炙白酒以甫遺¶
甫飲過多一夕而卒集中猶有贈聶耒陽詩也¶
太平御覽卷第八百六十三¶
