# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:01.903013
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 57
#+PROPERTY: FILE SB11n0727-057太平御覽-卷之五十七.
<pb:KR3k0012_SBCK_057-1a>¶
太平御覽卷第五十七¶
　地部二十二¶
　　林　麓　原　隰¶
　　　　　林¶
&KR0003;文曰平土有叢木曰林¶
釋名曰林森也森森然也¶
爾雅曰野外謂之林¶
易曰即鹿無虞惟入于林中¶
焦贑易林曰山林麓藪非人所處鳥獸無禮使我心苦¶
詩曰肅肅兎&KR0431;施于中林赳赳武夫公侯腹心¶
又曰林有樸蔌野有死鹿白茅純束¶
又曰爰居爰處爰䘮其馬于以求之于林之下¶
又曰鴪彼晨風鬱彼北林(毛萇曰北林名也招賢人往從/之使疾如晨風之飛入北林)¶
<pb:KR3k0012_SBCK_057-1b>¶
又曰有鶖在梁有鶴在林(鄭&KR0007;曰鶖之性貪惡而今/在梁鶴絜白而反在林也)¶
又曰厥初生民時惟姜嫄載生載育時維后稷誕寘之隘¶
巷羊牛腓字之(毛萇曰寘置也腓辟也字愛也鄭&KR0007;曰/姜嫄置后㮨羊牛之徑亦以爲異也)誕¶
寘之平林㑹伐平林(置人平林又爲/人所収取也)¶
又曰瞻彼中林牲牲其鹿(毛萇曰視彼林中其鹿相軰偶/牲牲衆多今朝廷羣臣皆相欺)¶
(皆言其鹿/之不知也)¶
又曰翩彼飛鴞集于泮林食我桒椹懷我好音(鄭&KR0007;曰鴞/惡鳴之鳥)¶
(止於泮水之木食桒椹改其鳴歸/就我善音喻人感於恩則化之)¶
禮曰草木零落然後入山林¶
又曰林藪川澤有能取&KR0188;食野虞敎導之¶
又曰林麓川澤以時入而不禁¶
蔡邕月令章句曰叢木曰林受衆流注曰海¶
周禮曰凢&KR0022;工入山林而掄材不禁¶
<pb:KR3k0012_SBCK_057-2a>¶
又曰林衡掌廵林麓之禁令而平其守以時計林麓而賞¶
罰之(鄭&KR0007;曰平其守者平其/地民守林麓之部分)¶
又曰柞氏掌攻草木及林麓夏日至令刋陽木而火之冬¶
日至令剥隂木而水之(鄭&KR0007;曰刋剥也生山南爲陽木生/山北爲隂木火之水之則使其&KR0032;)¶
(不)¶
又鄭注曰竹木曰林¶
大戴禮曰髙山多林虎豹蕃孕焉深泉大川魚龍交焉¶
左傳曰楚薳掩爲司馬書土田度山林鳩藪澤収隰臯¶
楊方五經鈎深曰夫鳥遊曠澤之地而北翮者万群虎居¶
繁林之藪而接豪者千數¶
又曰夫霜樹落葉而鴻鴈南飛桃林披華而&KR0007;鳥入宇¶
家語曰芝蘭生於深林不以無人而不芳君子脩道立德¶
不爲困窮而改節¶
<pb:KR3k0012_SBCK_057-2b>¶
史記曰殷紂厚賦稅實鹿臺錢&KR0313;鉅橋粟廣沙丘苑臺大¶
戯沙丘以酒爲池懸&KR0079;爲林爲長夜之飲¶
又曰稷母姜嫄見巨人迹心忻踐之而身動如孕胎居期¶
生子棄之隘巷馬牛不踐徙之林中㑹山林多人遷之渠¶
中水上鳥以翼覆薦之¶
又曰單于秋馬肥大㑹蹛林課校人畜¶
又曰神&KR0027;在江南嘉林中嘉林者無鳥獸無毒䖝火所不¶
及斧所不至¶
帝王世紀曰桀爲&KR0079;山脯林以酒爲池使可運舟¶
漢書曰草木未落斧不入於山林犲&KR0425;未&KR0021;&KR0328;綱不布於¶
埜澤¶
又曰山林之士往而不能返朝廷之士入而不能出¶
後漢書曰法雄爲南郡太守移書屬縣曰凢虎狼之在山¶
<pb:KR3k0012_SBCK_057-3a>¶
林猶人民之居城市¶
張瑩漢南記樊重家素富田至三百頃竹木成林六畜放¶
牧桒&KR0238;魚池閉門成市¶
魏志曰曹植上䟽曰東有覆敗之軍西有殪没之將至使¶
蜂蛤浮翔於淮泗鼲鼬讙譁於林木¶
臧榮緒晉書曰㕁詵爲雍州刺史帝於東堂餞之問詵曰¶
卿自以爲何如詵對曰臣舉賢良對䇿爲天下第一猶桂¶
林之一枝昆山之片玉世祖&KR0015;侍中奏免詵詔曰吾與之¶
戯耳¶
又曰華譚移前松滋令&KR0061;甫曰枯澤非應龍之泉平林非¶
鸞鳯之窟¶
又曰王戎少阮籍二十餘年相得如時軰遂爲竹林之遊¶
晉書曰劉靈與阮籍嵇康相遇忻然神解便&KR0157;手入林¶
<pb:KR3k0012_SBCK_057-3b>¶
又曰嵇康以髙契難期每思郢質所與神交者唯阮籍山¶
濤遂爲竹林之遊預其流者向秀劉靈阮咸王戎¶
干寳晉紀曰初管輅過母丘氏墓下&KR0029;樹哀吟精神不樂¶
林木雖茂無形可交碑誄雖美無後可守¶
後魏書曰魏之先居幽都也鑿石爲祖宗之廟於烏洛侯¶
國西北自後南遷其地隔逺遣中書侍郎李敞詣石室告¶
祭天地以皇祖先妣配敞等旣祭斬樺木立之以置牲體¶
而還後所立樺木生長成林其民益神之咸謂魏國感靈¶
祗之應也¶
又曰太祖道武帝以建國三十四年七月七日生於叅合¶
陂北明年有榆生於埋胞之坎後遂成林¶
又曰葬昭成皇帝於金陵營梓宫木柹盡生成林¶
顧愷之啓&KR0170;記曰汎林鼔於浪巓注西北海有汎林或方¶
<pb:KR3k0012_SBCK_057-4a>¶
三百里或方百里皆生海中浮土上樹根隨浪鼔動¶
山海經曰桃林方三百里在崑崙南夸父山北¶
又曰夸父逐日走渇飲河不足道渇死其杖化爲鄧林¶
山謙之呉興記曰於潜縣北有天目山山上衆木甚美非¶
常因名翔鳯林¶
盛弘之荆州記曰宅上山頂有玉女冢瑩墳整固上有喬¶
木叢生名爲女貞林常有白猿拪遊哀鳴清絶¶
又曰江陵縣東一百里有緑林山茂林蓊鬱襄陽大路經¶
由其西所謂當陽之緑林也¶
五端休江陵記曰城西北六十里有大林春秋魯文公六¶
年楚飢戎侵其西至于阜山師于大林即此地也¶
又曰州城東北十二里有曹公林相傳云建安十三年曹¶
操躡劉備於當陽長坂廻師頓此林因謂之曹公林¶
<pb:KR3k0012_SBCK_057-4b>¶
任豫益州記曰廣平有石紐林禹生處也地方百許里今¶
人猶不敢居止¶
外國圖曰桂林地多林木無平土衆猴居之無人民去九¶
疑四萬里&KR0027;林地險無平土衆&KR0027;居之¶
應劭風俗通曰配林在太山西南五六里金樹木蓋不足¶
言¶
劉義慶世&KR0003;曰魏武行役失汲道三軍皆渇乃曰前有大¶
梅林饒子&KR0372;酸可以解渇士卒聞之口皆水岀乗此得及¶
前源¶
莊子曰孔子遊乎緇帷之林坐杏壇之上弟子讀書孔子¶
絃&KR0084;鼔琴曲未半漁父下舡而來¶
國語曰康叔射兕于徒林殪以爲大甲¶
越絶書曰麻林者越王種麻於此以爲弩絃故名麻林¶
<pb:KR3k0012_SBCK_057-5a>¶
　　　　　麓¶
&KR0003;文曰林屬於山曰麓一曰麓者守山林吏也¶
左傳僖公十四年沙麓崩¶
書鴻範五行傳曰沙麓者山名也¶
詩文王篇旱麓章曰瞻彼旱麓(山足/曰麓)¶
禮記曰林麓川澤以時入而不禁¶
漢書曰王翁孺徙魏郡元城元城建公曰昔春秋時沙麓¶
崩晉史卜之曰隂爲雌陽爲雄土火相乗後六百四十五¶
年冝有聖女興今王翁孺徙其地日月當之翁孺生禁禁¶
生元后¶
漢書應劭曰麓林之大者¶
風俗通曰尚書云堯禪舜納于大麓麓林屬於山者也¶
　　　　　原¶
<pb:KR3k0012_SBCK_057-5b>¶
釋名曰原元也如元氣廣大也¶
書曰旣修太原至于岳陽(孔安國曰髙平曰/原太原今以爲郡)¶
又曰大野旣瀦東原厎平(孔安國曰東原致/功而平言可耕也)¶
又曰&KR0002;火之燎于原弗可嚮邇其猶可撲滅¶
詩曰度其鮮原居歧之陽在渭之將萬&KR0022;之方下民之王¶
(鄭&KR0007;曰文王自知德威謀居善言&KR0302;山/之南渭水側爲萬國所向作民之君)¶
又曰篤公劉于胥斯原旣庶旣繁旣順迺宣而無永嘆(鄭/玄)¶
(曰公劉之相此原以/居民而無長嘆者也)¶
又曰鶺鴒在原兄弟急難¶
又曰原隰膴膴堇荼如飴¶
又曰皇皇者華于彼原隰¶
又曰&KR0238;沮之從天子之所瞻彼中原其祁孔有¶
又曰中原有菽庶民採之¶
<pb:KR3k0012_SBCK_057-6a>¶
又曰原隰旣平泉流旣清¶
周禮曰原師辯原隰之名¶
又曰大司徒之職辯五地之物生五曰原隰其動物冝臝¶
物其植物冝叢物其民豊&KR0079;而&KR0763;¶
禮曰孟夏之月天子始命野虞岀行田原爲勸民也¶
又曰聖王所以順山者不使居川不使渚者居中原而弗¶
敝也¶
傳曰晉侯蒐于清原作五軍以禦狄也¶
又曰晉魏綘曰昔辛甲之爲太史命百官官箴王闕於虞¶
人之箴曰在帝夷羿冐于原獸用不恢于夏家獸臣司原¶
敢告僕夫¶
又曰晉侯宋公齊國歸父秦小子憖次于城濮楚師背&KR0566;¶
而舎晉侯患之聽輿人之誦曰原田莓莓舎其舊而新是¶
<pb:KR3k0012_SBCK_057-6b>¶
謀公疑焉子犯曰戰也戰而捷必得志於諸侯&KR0002;其不捷¶
表裏山河必無害也¶
春秋&KR0003;題辭曰原端也平而有度也(宋均曰度/法則也)¶
公羊傳曰上平曰原¶
&KR0150;梁傳曰中國曰太原夷狄曰大鹵¶
國語曰温之㑹晉人執衛成公歸之于周使醫鴆之不死¶
醫亦不誅臧文仲言於僖公曰刑大者陳之原野小者致¶
之朝市五刑三利是無隱也今晉人鴆衛侯不死亦不誅¶
其使者諱而惡之有諸侯之諸必免之¶
爾雅曰廣平曰原¶
又曰可食者曰原(郭璞曰可食謂種榖給食也犍/爲舎人曰廣平謂土寛博而平)¶
史記封禪書曰秦文公作鄜畤靈公作呉陽上畤宣公又¶
作宻下畤盖三畤在此原故號三畤原¶
<pb:KR3k0012_SBCK_057-7a>¶
臧榮緒晉書曰宣帝鎭&KR0028;中諸葛亮攻郿據渭水南五丈原¶
帝禦之對壘相持百餘日俄而亮卒¶
唐書髙祖校獵於華池之萬壽原白鹿見髙祖親御狐矢¶
射而獲之¶
郡國志曰韓馮翊有原按詩曰有倬其道韓侯受命是此¶
原也¶
又古今地名云韓武子食菜於韓原亦秦晉戰於此地即¶
獲杜回又秦獲晉惠侯以歸之處¶
裴景仁符書曰符徤始皇五年鳯皇降渭濵杜陵南原三¶
日而去¶
崔鴻前秦録曰丞相符雄與&KR0074;温戰白鹿原晉師敗績¶
又曰符徤攻張琚于冝秋還登石安原而歎曰美哉斯原¶
也悵然有終焉之意¶
<pb:KR3k0012_SBCK_057-7b>¶
又曰晉梁州刺史司馬勲率歩&KR0016;三萬自漢中入秦川符¶
徤拒之五丈原勲敗還¶
潘岳&KR0028;中記曰周文王葬於畢長安東南有原名畢原¶
又曰驪山有白鹿原周平王時白鹿岀此原故名之¶
又曰宣帝少依許氏長於杜縣樂之後葬於南原立廟於¶
曲池之北亭曰樂遊原¶
辛氏三秦記曰長安城北有平原數百里無山川湖水民¶
井汲巢居井深五十丈有伯夷墓人食薇可常食或云夷¶
叔食之三年顔色如故¶
戴延之西征記曰河東塩池東呉坂登七山原毎登一原¶
輙峭起五六里原上平廣不知巨極¶
周處風土記曰陽羡邑者蓋呉郡之名境原則平坦髙阜¶
岡&KR0002;伏龍也¶
<pb:KR3k0012_SBCK_057-8a>¶
　　　　　隰¶
釋名曰隰蟄也蟄隰意也¶
&KR0003;文曰隰坂下濕也¶
春秋&KR0003;題辭曰下濕曰隰二者濕也下而澤也¶
尚書大傳曰下而平者謂之隰隰之言猶濕也¶
詩曰淇則有岸隰則有泮(毛萇曰/泮陂也)¶
又曰山有扶&KR0171;隰有荷華¶
又曰山有&KR0238;隰有栗¶
又曰山有榛隰有苓(毛萇曰苓/大苦也)¶
又曰山有苞櫟隰有六駁(鄭&KR0007;曰山之有櫟隰/之有六駮皆其所冝)¶
又曰隰桑有阿其葉有儺(鄭&KR0007;曰隰中之桑茂盛/喻君子不用而野處也)¶
禮曰孟春之月天子祈&KR0150;于上帝善相丘陵阪險原隰土¶
地所冝五&KR0150;所殖以教導民必躬親之¶
<pb:KR3k0012_SBCK_057-8b>¶
又季夏行秋令則丘隰水潦禾稼不熟¶
傳曰晉曲沃武公伐翼逐翼侯于汾隰&KR0406;絓而止夜獲之¶
及欒共叔¶
又曰楚薳掩爲司馬書土田度山林鳩藪澤収隰臯¶
太平御覽卷第五十七¶
