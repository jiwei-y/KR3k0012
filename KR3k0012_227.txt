# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:10.575799
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 227
#+PROPERTY: FILE SB11n0727-227太平御覽-卷之二百二十七.
<pb:KR3k0012_SBCK_227-1a>¶
太平御覽卷第二百二十七¶
　職官部二十五¶
　　侍御史　殿中侍御史　監察御史¶
　　　　　侍御史¶
六典曰侍御史掌糺舉百寮推鞫獄訟凢有别付者則按¶
其實狀以奏&KR0002;尋常之獄推訖断于大理凢事非大夫中¶
丞所劾而合彈奏者則具其事爲狀大夫中丞押大事則¶
豸冠朱衣纁裳白紗中單以彈之小事常服而巳¶
續漢書百官志曰侍御史貟五人秩六百石以公府&KR0122;属¶
髙第&KR0024;之或牧守議郎郎中爲之掌察非法受公卿群吏¶
奏事有違失者舉劾之凢郊廟及大拜則一人監威儀有¶
違失則劾奏¶
漢官儀侍臣下曰御史&KR0087;官也案問有御史掌&KR0022;國都鄙¶
<pb:KR3k0012_SBCK_227-1b>¶
及萬民之治今以賛&KR0193;宰¶
應劭漢官儀曰侍御史周官也爲柱下史冠一名曰柱後¶
以䥫爲之言其審固不撓也或&KR0003;古有獬豸獸主觸邪佞¶
故執憲者以其角形爲冠耳余覽&KR0087;事云始皇滅楚以其¶
君冠賜御史漢興襲秦因而不改¶
漢書儀曰御史貟四十五人皆是六百石其十五人衣綘¶
給事殿中爲御史宿盧在石渠門外二人尚璽四人持書¶
給事二人持前中丞一人領餘三十人留寺理百官事也¶
史記曰趙禹者郿人武帝即位禹以刀筆吏積勞遷爲侍¶
御史與張湯論定律令¶
又曰下杜人程懇爲御史得罪始皇幽繫雲陽十年從獄¶
中作大&KR0144;少者増益多者損减方者使貟貟者使方奏之¶
始皇善之出爲御史¶
<pb:KR3k0012_SBCK_227-2a>¶
又曰張蒼好舊曆秦時爲御史主柱下方書¶
漢書曰江充拜直指繡衣使督三輔盗賊禁察踰侈時近¶
臣多奢僣充皆舉劾請没入車馬令身從北軍擊匈奴奏¶
聞貴戚惶恐¶
又曰王駕字翁孺武帝時爲繡衣御史逐捕羣盗皆縱而¶
不誅¶
又曰嚴延年遷御史劾霍光專廢立¶
東觀漢記曰陳寵曽祖父咸哀平間以明律爲侍御史王¶
莾簒位父子相將歸郷里閉門不出乃収家中律令文書¶
壁藏之以俟聖主咸常戒子孫爲人議法當依輕雖有百¶
金之利無與人重¶
後漢書曰桓典爲侍御史執政無所避常乗&KR0865;馬京師畏¶
之語曰行行且止避騘馬御史¶
<pb:KR3k0012_SBCK_227-2b>¶
又曰杜詩爲御史安集洛陽時將軍蕭廣放縱兵士&KR0064;横¶
民間百姓惶擾詩勑曉不改遂格殺廣還以狀聞世祖召¶
見賜以棨㦸焉¶
又曰李恂拜侍御史持節使幽州宣布恩澤慰撫北狄所¶
過皆圖冩山川屯田聚落百餘卷悉封奏上肅宗嘉之¶
又曰光武聞杜林還三輔乃徴拜侍御史引見問以經書¶
故舊及西州事甚恱之賜以車馬衣&KR0013;¶
又曰陳翔字子麟拜侍御史元日朝賀大將軍梁兾威儀¶
不整翔奏請収兾理罪時人竒之¶
又曰楊秉字叔節拜侍御史京畿咸稱其宰相之才¶
又曰譙&KR0007;爲繡衣使者持節分行天下觀覽風俗所至專¶
行誅賞¶
續後漢書曰种(音/中)暠字景伯順帝時爲侍御史&KR0101;護太子¶
<pb:KR3k0012_SBCK_227-3a>¶
承光宫中常侍髙&KR0394;受勑迎太子不齎詔書以衣車載太¶
子欲出太子太&KR0019;髙褒不知所以力不能止開門臨去暠¶
至撗劒當車曰御史受詔監護太子太子國之儲副人命¶
所繫常侍來無一尺詔書安知非挾姦耶今日之事有死¶
而巳&KR0394;不敢争¶
又曰張綱字文紀遷侍御史漢&KR0004;遣八使廵行風俗八使¶
同日拜謂之八彦皆宿儒要位唯綱年少官微受命各之¶
所部而綱獨埋車輪於洛陽都亭曰犲狼當路安問狐狸¶
遂奏大將軍梁兾兄弟罪惡京師震悚¶
魏志曰&KR0061;紹字夲&KR0004;有姿皃威容能折節下士士多附之太¶
祖少與交以大將軍&KR0122;爲侍御史¶
又曰帝嘗大會殿中御史簮白筆側階而坐上問左古此¶
爲何官何主左右不對辛毗曰謂御史舊時簮筆以奏不¶
<pb:KR3k0012_SBCK_227-3b>¶
法今者直備官但珥耳¶
吴志曰吕岱親近吴都徐原慷愾有才志岱知其可成賜¶
巾褠(古切衣/侯丹)與共言論後遂薦抜官至侍御史原性忠壯¶
好直言岱時有得失原輙諌爭又公論之人或以告岱岱¶
&KR0015;是我所以貴德淵(德淵/岱字)者也及原死岱&KR0152;之甚哀曰德¶
淵吕岱之益友今不幸岱復於何聞過談者美之¶
又曰張紘字子綱廣陵人也孫䇿遣紘奏章至許宫留爲¶
侍御史少府孔融等皆與親善¶
又曰朱據字子範吴郡人也&KR0024;侍御史是時選曹尚書曁¶
艶疾貪汚在位欲沙汰之據以爲天下未定冝以功覆過¶
弃瑕取用舉清勵濁足以沮勸&KR0002;一時貶黜懼有後咎艶¶
不聽卒敗¶
晉書曰&KR0067;峻字山甫長安大獄乆不决轉峻御史往断朝¶
<pb:KR3k0012_SBCK_227-4a>¶
野稱當¶
又曰劉毅子暾(它昆/切)正直有父風爲御史庫失火尚書郭¶
彰率百人自衛而不救火暾正色詰之彰怒曰我能截卿¶
角也皦㪍然謂彰曰君何時敢恃寵作威作福天子法冠¶
而欲截角呼命&KR0083;筆奏之彰伏不敢言衆人皆釋乃止¶
隋書曰柳調轉侍御史左僕射楊素嘗於朝堂見調因獨¶
言曰柳調通躰弱獨揺不湏風調歛板正色曰調信無取¶
者公不當以爲侍御史調信有可取不應發此言公當具¶
瞻之秋樞機何可輕發素甚竒之¶
又曰游元爲侍御史奉使於&KR0058;陽督運㑹楊&KR0007;感作逆乃¶
謂元曰獨夫肆虐天下士大夫肝腦塗地以䧟身絶域之¶
所軍粮断絶此亦天亡之時我今親率義兵誅無道卿意¶
如何元正色荅曰尊公荷國寵靈功叅佐命髙官重禄近¶
<pb:KR3k0012_SBCK_227-4b>¶
古莫儔公之兄弟青紫交映當謂竭誠盡節上荅鴻恩豈¶
意墳土未乾親圖反噬深爲明公不取願思禍福之端僕¶
有死而巳不敢聞命&KR0007;感怒而囚之屢脅以兵竟不屈節¶
於是害之¶
又曰陳孝意大業&KR0004;爲魯郡司法書佐郡内號爲廉平太¶
守&KR0171;威嘗欲殺一囚孝意固諌至於再三威不許孝意因¶
解衣請先受死良乆威意乃解謝遣之漸加禮敬及威爲¶
納言奏孝意侍御史¶
又曰獬豸冠案禮圖曰法冠也一曰柱後惠文如淳注漢¶
官云惠蟬也細如蟬翼今御史服之禮圖也¶
又曰獬豸冠髙五寸&KR0087;制也法官服之案董巴志云獬豸¶
神羊也蔡邕云如麟一角應劭曰古有此獸主觸不直故執¶
憲者爲冠以象之&KR0087;滅楚以其冠賜御史¶
<pb:KR3k0012_SBCK_227-5a>¶
唐書李素立丁憂髙祖令所司奪情授七品清要官所司¶
權擬雍州刺史録叅軍髙祖曰此官要而不清又擬祕書¶
郎髙祖曰此官清而不要遂擢授侍御史¶
又曰柳範爲侍御史時吴王恪好畋獵損居人範奏憚之¶
太宗因謂侍臣曰權萬紀事我兒不能匡正其罪合死範¶
進曰房&KR0007;齡事陛下猶不能諌止畋獵豈可獨罪萬紀太¶
宗大怒拂衣而去乆之獨引範曰何得逆折我範曰臣聞¶
主聖臣直陛下仁明臣敢不盡愚直太宗意乃解¶
又曰髙宗嘗問群臣求可爲御史者僉舉萬年尉楊子(失/其)¶
(名)居數月復問之群臣又舉焉上曰吾聞斯人常褻服居¶
公堂視事其可爲凖繩司乎由是百司群僚必表而視事¶
又曰乾封中韋仁約除侍御史與公卿相見未嘗行拜禮¶
或勉之仁約曰鵰鶚鷹鸇豈衆禽之偶柰何設拜以狎之¶
<pb:KR3k0012_SBCK_227-5b>¶
且耳目之官故當特立乃曰御史銜命出使不能動揺山¶
岳震懾州縣誠曠職耳¶
又曰賈言忠河南洛陽人也乾封中爲侍御史時朝廷有¶
事遼東言忠奉使往支軍粮及還髙宗問以軍事言忠畫¶
其山川地&KR0020;具陳遼東可平之&KR0250;髙宗恱又問諸將優劣¶
言忠曰李勣先朝舊臣聖鑒所悉龐同善雖非闘將而持¶
軍嚴整薛仁貴勇冠三軍名可振敵髙偘儉素自處忠果¶
有謀契苾何力沉毅持重有統御之才然頗有忌前之癖¶
諸將夙夜小心忘身憂國莫逮於李勣者髙宗深然之¶
又曰劉思立宋州寕陵人也髙宗時爲侍御史属河南河¶
北旱儉遣御史中丞崔謐等分道存問賑給思立上䟽諌¶
曰今麥序方秋蠶功未畢三時之務萬姓所先勑使撫廵¶
人皆竦抃忘其家業兾此天恩踊躍叅迎必難抑止集聚¶
<pb:KR3k0012_SBCK_227-6a>¶
旣廣妨廢亦多加以途程往還兼之晨夕停滯旣縁賑給¶
湏立簿書本欲安存却成煩擾又無驛之處&KR0016;馬稍難簡¶
擇公私湏&KR0119;追集雨後農務特切常情蹔廢湏&KR0119;即&KR0220;歳¶
計每爲一馬遂勞數家從此相乗恐更滋甚望且委州縣¶
賑給待秋後閑時出使褒貶䟽奏謐等遂不行¶
又曰李義府恃寵用事婦人淳于氏有美色坐事繫大理¶
乃諷丞畢正義枉法出之將納爲妾㑹有宻言其&KR0250;者上¶
令給事中劉仲䡄鞠之義府恐洩其謀逼正義自縊於獄¶
中上知而特原義府之罪侍御史王義方奏義府檀殺寺¶
丞陛下雖巳釋放然天子置三公九卿二十七大夫八十¶
一元士本欲水火相濟塩梅相成然後庶績咸熈風雨交¶
泰則知人主不得獨是非昔唐堯至聖失之於四㐫漢祖¶
深仁失之於陳狶光武聦明寛恕失之於逢萌魏武勇略¶
<pb:KR3k0012_SBCK_227-6b>¶
英雄失之於張邈此英傑之主莫不失之於前得之於後¶
陛下継聖撫有萬&KR0022;蠻陬夷落猶懼刑綱况輦轂咫尺姦¶
臣肆虐殺一六品寺丞足使忠臣抗憤縱令正義自縊此¶
事弥不可容便是畏義府之權&KR0020;能殺身以滅口此則生¶
殺之威巳非主出賞罰之柄下移姦佞請乞重勘當正義¶
死之由雪&KR0072;氣於幽泉誅姦臣於白日對仗叱義府令下¶
義府視不退義方三叱上旣無言義府趍出¶
又曰王志愔&KR0054;州聊城人也少以進士擢第神龍年累除¶
左臺御史執法剛正百寮畏憚時人呼皂鵰言其顧瞻人吏如¶
鵰鶚之視鷰雀也¶
又曰&KR0171;&KR0606;案問鄭普思其妻有寵於韋庶人特勑令對御¶
辨折上屢抑瓌而伸普思侍御史范献忠歴階而前曰臣¶
請先罪&KR0171;瓌上問其故献忠曰&KR0171;瓌國之大夫荷榮貴乆¶
<pb:KR3k0012_SBCK_227-7a>¶
矣不斬逆賊而後聞奏今使眩惑天聦揺動刑柄而普思¶
反&KR0250;昭露陛下曲爲申理此則王者不死今聖躬萬福豈¶
有兩天子&KR0088;臣請先死終不能事普思上意乃解獄遂定¶
又曰御史遭長官於途皆免帽降乗長官戢轡辝而上馬¶
乾封中王本立爲御史意氣頗髙途逢長官端揖而巳自¶
是諸人或降而立或足至地或側鞭㢮&KR0817;輕重無&KR0106;開元¶
以來但舉鞭聳揖而巳也¶
又曰劉藏器爲侍御史時衛卿尉遟寳琳抑人爲妾藏器¶
奏請還其父母上旣可其奏寳琳私奏乞之上又從之藏¶
器復執奏上又可之寳琳又請如是三藏器進言曰法者¶
海内之懸衡上下之所共&KR0002;刑罰不中則人無所措手足¶
陛下&KR0002;用捨恣情愛憎由巳則國之刑憲何所施陳今寳¶
琳請陛下從之臣執奏陛下亦從之今日從之明日又改¶
<pb:KR3k0012_SBCK_227-7b>¶
之欲令下人何以遵奉天人無信不立疋夫疋婦尚不可失¶
信況爲天子安可戯言今陛下二三其言處分不定臣恐¶
四海之内無所適從上竟從藏器所奏¶
又曰王播爲侍御史貞元末華臣李實爲京兆尹恃恩頗¶
撗嘗遇播於途不避故事尹避臺官播移文詆之¶
又曰温造拜侍御史請復置彈事朱衣豸冠於外廊大臣¶
阻而不行李祐自眞州入拜金吾違制進馬一百五十疋¶
造正衙彈奏祐服戰汗流祐私謂人曰吾踰蔡州城擒吴¶
元濟未嘗心動今日膽落于温御史吁可畏哉¶
英雄記曰&KR0061;紹辟犬將軍府不得巳起從命舉髙第遷侍¶
御史弟術爲尚書紹不欲爲臺下告疾求退¶
三輔决録曰韋約字季明司徒劉愷甚敬重之謂曰君以¶
輕去就故大位不躋今歳垂盡選御史實欲煩君約曰犬¶
<pb:KR3k0012_SBCK_227-8a>¶
馬齒盡旣無膂力又無考課所以躊躇戀慕者以明公禮¶
遇隆崇未能自割因稱素有風疾眩冒不堪乆侍遂徒跣¶
趍出公追不及¶
陳留&KR0132;舊傳曰楊仁字文義明帝引見問當代政治之事仁¶
對上大竒之拜侍御史明帝崩是時諸馬貴賤各争入宫¶
仁&KR0013;甲持㦸遮勑宫門不得令入章帝旣立諸馬貴更讃¶
仁刻峻於是上善之¶
通典曰侍御史之職四謂推(推有掌/推鞫)彈(掌彈/舉)公廨(知公/廨事)&KR0258;¶
事(臺中事/悉揔之)定殿中監察以下職事及進名改轉臺内之事¶
悉主之號為臺端它人稱之曰端公其知雜事者謂之&KR0258;¶
端最爲雄極食座之南設撗榻謂之南床殿中監察不得¶
座(亦謂之癡床言處其上者皆矯傲/自得使人如癡故謂之癡床也)凢侍御史之例不出¶
累月則遷登南省故號爲南床百曰客其行止出入揖讓去¶
<pb:KR3k0012_SBCK_227-8b>¶
就殿中巳下皆禀而隨之先後虧失者有罰¶
又曰二漢侍御史所掌凢有五曹一曰令曹(掌律/令)二曰印¶
曹(掌劾/曰)三曰供曹(掌齊/祀)四曰尉馬曹(掌廐/馬)五曰乗曹(掌獲/駕)¶
豹尾之内便爲禁省¶
又曰舊例御史臺不受訴訟有通辭&KR0250;者即於臺門候御¶
史競徃門外収採知可彈者略其姓名皆云風聞訪知¶
永徽中崔義玄爲大夫　劾&KR0250;題告¶
人姓名¶
黄石公隂謀祕法曰熒惑火之精御史之象主禁令刑罰¶
収捕糺正¶
　　　　　殿中侍御史¶
六典曰殿中侍御史掌殿庭供奉之儀式凢冬至元正大¶
朝㑹則具服升殿&KR0002;郊祀廵省則其服從於旌門撿察視¶
<pb:KR3k0012_SBCK_227-9a>¶
其文物之有&KR0220;闕則糺之凢兩京城内則分知左右廵名察¶
其所廵之内有不法之事¶
三國典略曰齊宋丗良字元友魏孝莊時爲殿中侍御史¶
詣河北括户大獲游惰至汲郡旁見有骸骨移書&KR0287;之其¶
夜有&KR0040;滂沲孝莊勞之曰卿所括得丁倍於本帳&KR0002;官人¶
皆如此便是更生出一天下也¶
唐書官品志曰殿中侍御史四人掌殿中禁衛内事¶
又曰張行成爲殿中侍御史糺劾不避權戚太宗以爲能¶
房&KR0007;齡曰觀古今用人必因媒介&KR0002;行成者朕自舉之無¶
先容也¶
又曰王無競自監察御史轉殿中侍御史舊例　每日更¶
直於殿前正班宰相宗楚客楊再思甞離班偶語無競前¶
曰朝禮至敬公等大臣不冝輕易以慢&KR0106;典楚客等大怒¶
<pb:KR3k0012_SBCK_227-9b>¶
轉無競爲太子舎人¶
又曰殿中侍御史郭震劾刑部尚書趙彦照太子賔客韋¶
嗣立青州刺史韋安石曰彦照以女巫趙五娘左道亂常¶
託爲諸姑潜相影援旣因提挈遂踐台階或駈車造門施¶
婦人之服或携妻就謁申猶子之情同惡相濟一至於此¶
又張易之兄弟&KR0020;傾朝野嗣立此際結爲舅甥神龍之&KR0004;¶
巳合誅死天網踈漏&KR0398;領誤全與安石託附阿韋編諸属¶
籍中宗晏駕削太皇輔正之制定阿韋臨朝之䇿此時朝¶
野危懼人神怨憤臣忝司清憲敢不糺彈彦照等並請准¶
法處分於是並貶官¶
山公啓事曰中書属通事令史孫琳限滿乆習内事才冝¶
殿中侍御史湏空&KR0024;之不審可否詔曰可¶
曹氏傳曰左擁起於碎吏武帝以爲能擢爲殿中侍御史¶
<pb:KR3k0012_SBCK_227-10a>¶
　　　　　監察御史¶
六典曰監察御史掌分察百寮廵按郡縣糺視刑獄肅整¶
朝廷有不肅敬及&KR0720;失者則糺而劾之¶
唐書曰李素立武徳&KR0004;爲監察御史時有犯法不至死者¶
髙祖將令殺之素立諌曰三尺之法與天下共之法一動¶
摇則人無所措手足陛下甫創鴻業遐荒尚阻柰何輦轂¶
之下便棄刑書臣忝法司不敢奉旨髙祖從之¶
又曰張嘉貞蒲州猗氏人也坐事免歸郷里居長安侍御¶
史張循憲爲河東採訪使薦嘉貞材堪憲官請以巳之官¶
秩授之則天召見垂簾與之言嘉貞奏曰臣以草萊而得¶
謁九重是千載一遇也咫尺之間如隔雲霧竟不覩日月¶
恐君臣之道有所未盡則天遽令卷簾與語大恱擢拜監¶
察御史¶
<pb:KR3k0012_SBCK_227-10b>¶
又曰紀履忠爲監察御史劾奏御史中丞來俊臣犯&KR0250;有¶
五一專擅國權二謀害忠善三&KR0141;賄貪濁四失義㪍禮五¶
&KR0075;昏很戾論兹五罪合至萬誅請下獄理罪¶
又曰蕭至忠爲監察御史彈鳯閣侍郎同鳯閣鸞臺三品¶
&KR0171;味道&KR0141;污貶官御史大夫李承嘉甞召諸御史責之曰¶
近日彈事不諮大夫禮乎衆不敢對至忠進曰故事臺中¶
無長官御史人君耳目比肩事主得各自彈事不相&KR0028;或¶
先白大夫而許彈事如彈大夫不知白誰也承嘉黙然而¶
憚其剛正¶
又曰崔琬爲監察御史彈奏宰相宗楚客紀處納等驕恣¶
䟦扈請収劾之舊制大臣有&KR0013;御史彈者皆俯僂趍出待¶
罪朝省楚客瞋目作色稱以忠鯁&KR0013;誣中宗令琬與楚客¶
約爲兄弟人竊歎焉¶
<pb:KR3k0012_SBCK_227-11a>¶
又曰齊澣定州義豐人少以詞學稱弱冠制科登第景雲¶
二年中書令姚崇用爲監察御史彈劾違犯先於風教當¶
時以爲稱職¶
又曰開元五年監察御史杜暹往磧西覆屯㑹郭處瓘與¶
史獻等不叶更相執奏詔暹案其事實史獻以金遺暹固¶
辭左右曰公逺使絶域不可失蕃人情暹不得巳受之埋¶
於幕下旣去出境乃移牒令収取之¶
又曰李勉拜監察御史属朝廷右武勲臣恃寵多不知禮¶
大將榮崇嗣於行在朝堂背闕而坐言&KR0015;自&KR0002;勉劾之拘¶
於省司肅宗特原之歎曰吾有李勉始知朝廷尊矣¶
又曰御史臺奏准舊例監察御史從下六人各察尚書省¶
一司又准興元元年十月勑令監察從上第一人察吏部¶
禮部第二人察兵部工部第三人察戸部刑部第四人者¶
<pb:KR3k0012_SBCK_227-11b>¶
伏以監察第一第二人巳充監察及舘驛等使新人除出¶
使外並無以觀其能否今請守舊制新人分察從之¶
又曰元稹拜監察御史奉使東蜀劾奏東川節度使嚴礪¶
違制禮擅賦入籍没塗山甫等吏民八十八户田宅奴婢¶
時礪巳死七州刺史皆責罰稹雖舉職而執政有與礪厚¶
者惡之¶
又曰楊収兄假自浙西觀察判官入爲監察御史兄弟並¶
居憲府特爲新例¶
又曰李憕(音/澄)太原人也宇文融爲御史括田户奏知名之¶
士崔希逸咸廙業宇文順于&KR1040;卿李宙及憕爲判官攝監¶
察御史分路檢察以課並遷監察御史¶
又曰栁渾拜監察御史臺中執法之地動限儀矩渾性¶
放曠不甚檢束察長拘局忿其踈縱渾不樂乞外任執政惜¶
<pb:KR3k0012_SBCK_227-12a>¶
其才奏爲左&KR0024;闕¶
太平御覽卷第二百二十七¶
<pb:KR3k0012_SBCK_227-12b>¶
