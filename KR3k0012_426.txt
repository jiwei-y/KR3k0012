# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:21.600842
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 426
#+PROPERTY: FILE SB11n0727-426太平御覽-卷之四百二十六.
<pb:KR3k0012_SBCK_426-1a>¶
太平御覽卷第四百二十六¶
　人事部六十七¶
　　　　　清廉下¶
蕭子顯齊書曰王秀之字伯奮琅琊臨沂人也爲晉平太¶
守至郡期年謂人曰此郡豐壤禄俸常盈吾生資巳足豈¶
可乆留以妨賢路上表請代時人爲王晉平恐冨求歸¶
齊春秋曰何敬叔爲東海令在縣清廉不受饋夏節忽牓¶
門受餉數日中得米二千餘斛他物稱是悉以代貧民輸¶
租¶
梁書曰范岫毎所居官&KR0106;以廉㓗著稱爲長城令時有梓¶
材巾箱至數十年經貴遂不改易在晉陵唯作牙管一&KR0031;¶
猶以爲費¶
又曰沈顗字處嘿呉興武康人也顗不治家産值齊未兵¶
<pb:KR3k0012_SBCK_426-1b>¶
荒家人并日而食或饋其梁肉者閉門不受¶
陳書曰姚察字伯審呉興武康人察自居顯要其勵清節¶
甞有私門生送南布一端花練一疋察謂之曰吾所衣着¶
止於麻布蒲練幸不煩此人遜請猶兾受納察勵色駈出¶
自此伏事者莫敢饋也¶
隋書曰狄士文甞入朝遇上賜公卿入左藏任取多少人¶
極重士文口銜絹一疋兩手各持一疋上問其故士文曰¶
臣口手俱滿餘無所湏上異之別賞物勞遣之¶
唐書曰屈突通從太宗平薛舉時珎物山積諸將皆争取¶
之通獨無所犯髙祖聞而謂曰公清正奉國著自終始名¶
下定不虚也¶
又曰賈敦頥曹州&KR0072;句人也貞觀中歴遷滄州刺史在職¶
清㓗毎入朝盡室而行唯弊車一乗羸馬數疋銜勒有闕¶
<pb:KR3k0012_SBCK_426-2a>¶
以繩爲之見者不知其刺史也¶
又曰&KR0061;承序陳尚書僕射憲之子也武徳中累轉建昌令¶
在任清㓗士吏懷之髙宗在藩太宗選學行之士爲其僚¶
属謂岑文夲曰梁陳名臣有誰可稱復有子弟堪招引否¶
文夲言隋師入陳百司奔散唯&KR0061;憲獨在其主之傍王丗¶
充將受隋禪群僚勸進憲子給事中承家託疾不署名此¶
之父子足稱忠烈承家第承序清貞雅操寔繼先風由是¶
召守晉王友¶
又曰&KR0171;頲性廉儉所得俸禄盡推與諸弟或散之親族家¶
無餘資¶
又曰盧懷愼清儉不營産業噐玩服飾無金玉綺文之麗¶
所得俸禄皆隨時分散而家無餘蓄妻子匱乏¶
又曰馮履謙&KR0024;河北尉有部人張懷道任江陽尉與謙疇¶
<pb:KR3k0012_SBCK_426-2b>¶
舊銄鏡一靣謙集寮吏遍視之曰此張公所致也吾與之¶
有舊吾効官以俸禄自守豈私受遺哉昌言曰清水見底¶
明鏡照心余之効官必至於此復書於使者乃歸之¶
又曰李懷逺乆居榮位而好尚清廉宅舎屋無所增改甞¶
乗&KR0323;叚馬豆盧欽望謂之曰榮貴如此何不買駿馬乗之¶
荅曰此馬幸免驚蹶無假別求聞者莫不歎伏¶
又曰裴玢爲鄜州刺史三年改授山南西道節度使玢歴¶
二鎮頗以公清苦節爲政不交權倖不務貢獻&KR0188;食弊衣¶
居處纔避風&KR0040;而廪庫饒實百姓安業¶
又曰杜暹在家孝友撫異母弟昱甚厚常以公清勤儉爲¶
巳任弱冠便自誓不受親友贈遺以終其身&KR0004;爲㜈州叅¶
軍秩滿將歸州吏以&KR0083;萬餘張以贈之暹唯受一百餘悉¶
還之時州寮別者見而歎曰昔清吏受一大錢復何異也¶
<pb:KR3k0012_SBCK_426-3a>¶
家語曰曽子弊衣而耕於魯君聞之而賜邑焉曽子固辭¶
曰吾聞受人者常畏人與人者常驕人縱君不我驕也吾¶
能勿畏乎孔子聞之曰參之言足以全其節(&KR0003;苑/同)¶
又曰子路問於孔子曰仁人廉士窮則改節乎子曰改節¶
則何以稱仁廉哉¶
孔叢子曰子思居貧其友饋之粟者受三車焉或獻罇酒束¶
脩子思弗當也或曰子取人粟而辭吾酒是辭少而取多¶
也義則無名介則不全子思曰然伋不幸而貧於財至乃¶
困乏將絶先人之祀夫所以受粟爲賙之酒脯則所飲讌¶
也方乏於食而乃飲讌非義也吾豈以爲介哉或擔其酒¶
脯以歸¶
韓詩外傳曰鮑焦衣弊膚見挈畚採&KR0188;遇子貢於道子¶
貢問曰吾子何以至於此乎鮑焦曰天下之道德敎者衆矣吾¶
<pb:KR3k0012_SBCK_426-3b>¶
何以不至於此吾聞之丗不已知而行之不巳者是華行¶
也上不已用而干之不正者是毁廉也行華廉毁然且弗¶
舎惑於利者也子貢曰吾聞之非其丗者不生其利汙其¶
君者不食其&KR0095;非其丗而採其&KR0188;詩曰&KR0270;天之下莫非王¶
&KR0095;此誰之有哉鮑焦曰於戲吾聞賢者重進而輕退廉者¶
易愧而輕死則棄其&KR0188;而立槁於洛水之上¶
列子曰東方有人焉曰爰旌目將有適也而餓於道&KR0012;父¶
之盗曰丘見而下一飱以餔之旌目三餔而後能視曰子¶
何爲者也曰我&KR0012;父盗人爰旌目曰譆汝非盗&KR0088;吾義不¶
食也兩手據地而歐之不出喀喀而死¶
孟子萬章曰陳仲子豈不誠廉士哉居於陵三日不食耳¶
無聞目無見井上有李螬食實者過半矣匍匐往將食¶
之三咽然後耳有聞目有見也(李實有虫/食之過半)避兄離母居於¶
<pb:KR3k0012_SBCK_426-4a>¶
陵¶
又曰伯夷叔齊聖人之清者也聞伯夷叔齊之風貪夫廉¶
懦夫有立志¶
晏子春秋曰景公以五十乗魚賜&KR0076;章章歸魚車塞塗撫¶
其御之手曰昔者晏子辭賞以正君故過失不掩今諸臣¶
謟䛕以干利吾若受魚是反晏子之義而順謟䛕之欲固¶
辭魚不受君子曰&KR0076;章之廉晏子之遺行也¶
又曰有工女託於晏子之家者曰婢子東郭之野人願得¶
入身比數於下陳焉晏子曰乃今而後自知吾不肖也古¶
之爲政者士農工商異居男女有別而士無邪行女無&KR0075;¶
事今僕託國主民而僕必行無清也遂不見¶
韓子曰晉文公出亡箕鄭挈一壷食而從迷而失道與文¶
公相失餓而不敢食及文公反國伐原以爲原令¶
<pb:KR3k0012_SBCK_426-4b>¶
呂氏春秋曰古之人非無寳也所寳者異孫叔敖將死属¶
其子曰我死王必封汝汝母受利地荆楚之間有寢丘其¶
利少而甚惡可長有也其子受之至今不失¶
淮南子曰曽子立廉不飲盗泉所謂養志者也¶
又曰君子不入市爲其挫廉¶
&KR0003;苑曰孔子見景公景公致廪丘以爲養孔子辭不受出¶
謂弟子曰吾聞君子當功以受禄今&KR0003;景公未之行而賜¶
我廪丘其不知丘亦甚矣遂辭而行¶
又曰子思居於衛緼袍無裏二旬九食田子方使人遺白¶
裘恐其不受因謂之曰吾假人遂忘之吾予人也如弃之¶
子思辭曰伋聞忘予不如遺弃物於溝壑伋雖貧不忍以¶
身爲溝壑¶
楊子法言曰楚兩龔之㓗其清矣(兩龔龔/勝龔舍)¶
<pb:KR3k0012_SBCK_426-5a>¶
三輔決録曰安陵清者有頃仲山飲馬渭水曰與三錢以¶
償之¶
風俗通曰頴川黃子廉者毎飲馬投錢於水中¶
又曰鮑焦耕田而食穿井而飲非妻所織不衣餓於山中¶
食&KR0037;或問之此&KR0037;子所種也遂強嘔立枯而死¶
又曰郝子廉飢不可得食寒不可得衣一分不取諸人曾¶
過姉家飲留十五錢置席下去¶
列女傳曰河南樂羊子妻不知何氏羊子甞行路得遺金¶
一餅還以與妻妻曰妾聞志士不飲盗泉之水廉者不受¶
嗟來之食况拾遺求利以汙其行乎羊子大慙&KR0162;金於里¶
逺㝷師學¶
又曰凡爲名者必廉廉斯貧爲名者必讓讓斯賤¶
長沙&KR0132;舊傳曰徐偉奴善叛知識欲爲偉售之偉曰不得¶
<pb:KR3k0012_SBCK_426-5b>¶
奴徃當復逃亡豈可虚受其價廉平義正&KR0002;此¶
廣州先賢傳曰踈源字元流南海人出給郡役爲戸曹佐¶
源性廉㓗家貧餉晏不至同第人餉先到呼之共食源未¶
甞聽¶
又曰丁宻字靖公蒼梧人少以清介爲節非家織布物不¶
衣非巳種耕菜菓不食毫&KR0117;之餽不受於人¶
汝南先賢傳曰周爕字彦祖好潜靜養志唯典籍是樂有¶
先人草廬廬于東坑其下有陵田魚蛤生焉非身所耕漁¶
則不食¶
又曰胡定　頴川人也至行絶人在䘮雉兎遊其庭雪¶
覆其室縣令遣戸曹排雪問定定以絶榖妻子皆卧在床¶
令遣&KR0122;以乾粮就遺之定乃受半¶
録異傳曰漢時大雪積地丈餘洛陽令身出案行至&KR0061;安¶
<pb:KR3k0012_SBCK_426-6a>¶
門無行路謂安巳死除雪入見安僵卧問何以不出安曰¶
大雪人皆餓不冝干人令以安爲賢舉爲孝廉¶
郭縁生武昌先賢傳曰郭翻字長翔爲人非巳耕不食非¶
妻自織不衣¶
漢皇德傳曰盖&KR0051;燉煌人天性皎㓗自小不甞過人飯貧¶
爲官書得錢足供而巳不取其餘¶
任嘏別傳曰嘏字紹先㓜以至性見稱遇荒亂家貧賣魚¶
官發魚價貴數倍嘏即取直如常¶
陳留&KR0132;舊傳曰洛陽令董宣死詔使視之闌轝一乗白馬¶
一疋帝曰董宣之清死乃知之¶
益部&KR0132;舊傳曰朱倉字雲卿之蜀從處士張寕受春秋糴¶
小豆十斛屑之爲糧閉户精誦寕矜之歛得米二十斛倉¶
不受一粒¶
<pb:KR3k0012_SBCK_426-6b>¶
鍾離意別傳曰意爲尚書交阯太守張悝居官貪亂&KR0141;踰¶
千金珠璣玩寳乃有石數收&KR0141;薄入司農詔悉以珠賜諸¶
尚書尚書皆拜受意獨委珠璣於地不拜受明帝問委珠¶
何也對曰愚聞孔子忍渴不飲盗泉之水曾子還車不入¶
勝母之閭惡其名也今陛下以&KR0141;珠賜忠臣以故臣不拜¶
受耳¶
羊祜別傳曰昔有攘羊遺叔向母母埋之後事發檢羊肉¶
盡唯舌存遂以羊舌爲氏族祜其後也¶
華陽國志曰何隨字季業除安漢令蜀亡去官時巴&KR0095;飢¶
荒所在無&KR0150;送吏行乏輙取道側民羊隨以綿繫其處使¶
足所取直民視羊見綿相語曰聞何安漢清廉行過從者¶
無糧必能爾耳持綿追還之終不受人爲語曰安漢吏取¶
糧令爲之償¶
<pb:KR3k0012_SBCK_426-7a>¶
范亭燕書曰皇甫眞字楚季安定朝郍人也從輔國恪討¶
檎冉閔即南圍拔鄴石氏舊都城内珎玩寳貨充溢眞無¶
所取唯存恤人物収歛圖籍眞上䟽曰臣輙以家奴婢五¶
十口馬七疋牛四十頭以&KR0135;軍資¶
物理論曰有吕子義當丗清賢士也有舊人徃存省嫌其¶
設酒食懷乾糒而往主人榮其降巳乃盛爲饌義出懷中¶
乾糒求一柸冷水而食之¶
語林曰何公爲楊州親親有葬者乞數萬錢而帳下無有¶
楊州常有㮧(胡㤙/切)米以賑&KR0012;寡乃有千餘萬斛虞存爲治¶
中靣見道帳下空索求粜此米付帳下何公曰次道義不¶
與其&KR0012;寡爭粒¶
丗&KR0003;曰范宣㓗行廉約韓豫章遺百疋絹不受稍减遂¶
至一疋旣終不肯受韓後與范同載就車中手裂二丈與范¶
<pb:KR3k0012_SBCK_426-7b>¶
云人寕可使婦無禈&KR0088;范&KR0015;而受之¶
郭子曰&KR0067;公爲護軍属桓廷尉爲索一柱吏桓後遇見徐¶
寜而知之(寧字安期/東海人)致與&KR0067;而稱云是海内清士¶
顔延之廷語曰清者人之正路¶
劉弘敎曰録事巫衛忠清厲節衣食不充賜單復衣各一¶
旦恒令厨食給其家榖三百斛諸吏冝見賢思齊¶
太平御覽卷第四百二十六¶
