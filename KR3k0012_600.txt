# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:32.680290
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 600
#+PROPERTY: FILE SB11n0727-600太平御覽-卷之六百.
<pb:KR3k0012_SBCK_600-1a>¶
太平御覽卷第六百¶
　文部十六¶
　　　思疾　思遟¶
　　　　　思疾¶
漢書曰枚臯年十七上書曰自陳乗之子上得大喜武帝¶
春秋二十九乃得皇太子臯與東方朔作皇太子生賦臯¶
爲文疾受詔輙成司馬相如善爲文而遟故所作少(亦具/賦門)¶
(中)¶
又曰淮南王安作内篇新出上愛祕之使作離騷傳且受¶
詔日食時上¶
魏志曰陳思王植年十餘歳讀誦持論及辭賦數萬言善¶
屬文太祖嘗視其文謂植曰汝倩人耳植跪曰出言爲論¶
下筆成章願當靣試柰何倩人時銅雀臺新成太祖悉將¶
<pb:KR3k0012_SBCK_600-1b>¶
諸子登臺使各爲詩植援筆立成太祖異之文帝嘗欲害¶
植以其無罪令植七歩爲詩&KR0002;不成加軍法植即應聲曰¶
煑豆燃豆箕豆在釡中泣夲是同根生相煎何太急文帝¶
善之¶
又曰王粲善屬文舉筆便成無所改定人常以爲𪧐構¶
齊書曰蕭文琰蘭陵人丘令揩呉興人江珙(音/拱)濟陽人竟¶
陵王子良嘗夜集學士刻燭爲詩四韻者刻一寸以此爲¶
率文琰曰頓燒一寸燭成四韻詩何難之有乃與丘令揩¶
江珙等共打銅鉢立韻響滅則詩成皆可觀覽¶
又曰髙祖目裴子野曰其形甚弱其文甚壯俄又勑爲書¶
喻魏相文其夜受旨子野謂可待旦方奏未之爲也及五¶
鼓勑促令送上子野徐起操筆昧爽便就旣奏髙祖深嘉¶
焉自是凢文檄皆令具草¶
<pb:KR3k0012_SBCK_600-2a>¶
南史曰朱异(音怡又/音異)遷散&KR0016;常侍异容皃魁梧能舉止雖¶
出自諸生甚閑軍國故實自周捨卒後异代掌機宻其軍¶
旅謀謨方鎮改換朝儀國典詔誥勑書並典掌之四方表¶
䟽當局簿領諮詳請斷填委於前异屬辭落&KR0083;覽事下議¶
縱横敏贍不暫停筆頃刻之間諸事便了¶
又曰蔡景暦陳武帝鎮朱方素聞其名以書要之景歴對¶
使人荅書筆不停綴文無所改帝得書甚加欽賞即日板¶
授北府中記室叅軍¶
崔鴻十六國春秋南凉録曰秃髮傉(内㓇/切)檀子禮年十三¶
命爲髙昌殿賦援筆即成影不移漏傉檀覽而異之擬於¶
曹子建¶
北齊書曰魏収鉅鹿人以文章見知曽奉詔爲封禪文収¶
對曰封禪者帝之盛事昔司馬長卿尚絶筆於此以臣下材¶
<pb:KR3k0012_SBCK_600-2b>¶
何敢擬議臣雖愚淺敢不竭作乃於御前下筆便就不立¶
藁草文將千言黄門侍郎賈思問侍立深竒之白帝曰雖¶
七歩之才無以過此自武定二年以後國家大事詔命軍¶
國文詞皆収所作每有警急不停有同宿構速敏之工邢¶
温之所不逮¶
梁書范雲少機警其識具善屬文便尺牘下筆輙成未嘗¶
定藁時人疑其宿構¶
蕭介傳曰&KR0004;武帝延後進二十餘人置酒賦詩(臧盾以詩/不成罰酒)¶
一斗盾飲盡顔色不變言𥬇自&KR0002;介染翰便成文無加㸃¶
帝兩美之曰臧盾之飲蕭介之文即席之美也¶
三國畧曰髙澄嗣渤海王聞謝挺徐陵來聘遣中書侍郎¶
陸昂於滑臺迎勞於席賦詩昂必先成雖未能盡工亦以¶
敏速見美¶
<pb:KR3k0012_SBCK_600-3a>¶
梁&KR0067;肩吾少勤學能鼓琴善屬文宋子仙破㑹稽購得肩¶
吾謂之曰吾昔聞汝能作詩今可作&KR0002;能當貰汝命肩吾便¶
操筆立成詩曰髪與年俱暮愁將罪共深聊持轉風燭蹔¶
映廣陵琴子仙乃釋之¶
又曰隂鑑字子堅梁右衛將軍子春之子也徐陵言之於¶
陳主陳主召使賦新成安樂宫鏗援筆便就陳主甚歎賞¶
之¶
北史曰隋韋正𤣥舉秀才楊素志在試退乃手題使擬司¶
馬相如上林賦王褒聖主得賢臣頌班固燕然山銘¶
張載劒閣銘白鸚鵡賦謂曰我不能爲君住宿可至未時¶
令就𤣥正及時並了素讀數遍大驚¶
隋書曰楊素周武帝以爲車&KR0016;大將軍儀同三司漸見禮¶
遇帝命素爲詔書下筆立成詞義兼美帝嘉之頋謂素曰¶
<pb:KR3k0012_SBCK_600-3b>¶
善自勉之勿憂不冨貴素應聲荅曰臣但恐冨貴來逼臣¶
臣無心圖富貴¶
唐書曰太宗征遼岑文本卒于行驛召許敬宗令草駐&KR3414;¶
山破賊詔書敬宗立於馬前俄項而就詞甚典麗深見嗟¶
賞¶
唐賀知章晚年尤加縱誕無復規撿自號四明狂客遨遊¶
里巷醉後屬詞動成卷軸文不加㸃咸有可觀¶
又曰王勮(其御/切)長壽中累除太子典膳丞知鳯閣舎人事時¶
壽春王成器衡陽王成義五王&KR0004;出閣同日受𠕋有司撰儀¶
注不載𠕋文及百寮在列方知闕禮宰臣相頋失色勮立¶
召小吏五人各執筆口授分授冩一時俱畢詞理典贍時¶
人歎服之㝷除鳯閣舎人兼𢎞文館學士¶
又曰韋承慶遷鳯閣舎人兼掌天官選事承慶屬文敏捷¶
<pb:KR3k0012_SBCK_600-4a>¶
雖軍國大事下筆輙成未嘗起草¶
又曰遜逖㓜而英俊文思敏速始年十五謁雍州長史崔¶
日用日用小之令爲土火爐賦握翰即成辭理典贍曰用¶
覽之駭然遂爲忘年之交以是價譽益重¶
又曰𤣥宗度曲欲造樂府新詞亟召李白白嗜酒已卧於¶
肆矣召入以水灑靣即令秉筆頃之成十餘章帝頗嘉之¶
又曰韋温綬之子也以書判拔萃調&KR0024;祕書省校書郎時¶
綬致仕田園聞温登第愕然曰判入髙等在群士之上得¶
非交結權幸而致耶令設席於庭自出判目試兩節温命¶
筆即成綬喜曰此無愧也¶
李端登進士第工詩大曆中與韓翃錢起盧綸等文詠唱¶
和馳名都下號大曆中十才子時郭尚父少子曖尚代宗昇¶
平公主賢明有才思尤喜詩人而端等十人多在曖之門¶
<pb:KR3k0012_SBCK_600-4b>¶
下毎宴集賦詩公主坐視簾中詩之美者賞曖因拜官㑹¶
十子曰詩先成者賞時端先獻警句云薫香荀令偏憐小¶
傳粉何郎不解愁主即以百縑賞之錢起曰李校書誠有¶
才此篇宿構也願賦一韻正之請以起姓爲韻端即　襞¶
牋而獻曰方塘似鏡草芊芊&KR0004;月如鈎未上&KR0076;新開金埒¶
教調馬舊賜銅山許鑄錢曖曰此愈工也¶
令狐楚爲太原從事自掌書記至節度判宮歷使下侍御¶
史楚才思俊麗德宗好文毎太原奏至能辦楚之所爲頗¶
稱之鄭儋(都含/切)在鎭暴卒不及處分從事軍中喧譁將有¶
急變中夜忽十數&KR0016;持刃迫楚至軍門諸將環之令草遺¶
表楚在白刃之中榒管即成讀示三軍無不感泣軍情乃¶
安自是聲名益重¶
唐中書舎人陸扆文思敏速&KR0004;無思慮揮翰如飛文理具¶
<pb:KR3k0012_SBCK_600-5a>¶
愜同舎服其能天子頋待特異嘗金鑾作賦命學士和扆¶
先成帝覽而嗟挹之曰朕聞貞元時有陸贄呉通𤣥兄弟¶
能作内廷文書後來絶不相繼今吾得卿斯文不墜矣¶
又曰李巨川登進士第巨川乾符中應進士屬天下大亂¶
流離奔播切於禄仕乃以刀筆從諸侯府王重榮鎮河中¶
辟爲掌書記時車駕在蜀賊據京師重榮匡合諸潘叶力¶
弥㓂軍書奏請堆案盈几巨川文思敏速翰動如飛傳之¶
藩隣无不聳動重榮収復之功巨川之助也及重榮爲部¶
下所朝議罪叅佐貶爲漢中&KR0122;時楊守亮帥興元素知之¶
聞巨川至喜謂客曰天以李書記遺我也即命管記室累¶
遷幕職¶
金樓子曰劉備叛走曹操使阮瑀爲書與備馬上立成有¶
以此爲能者吾以爲兒戯耳¶
<pb:KR3k0012_SBCK_600-5b>¶
文士傳曰劉楨坐厨人進𤓰楨爲賦立成¶
又曰潘尼曽與同僚飲主人有流璃盆使客賦之尼於坐¶
立成¶
國朝傳記曰李德林爲内史令與楊素共執朝政素功臣¶
豪侈後房婦女錦衣玉食千人德林子百藥夜入其室則¶
其寵妾所召也素拘執於庭將斬之百藥年未二十儀神¶
儁秀素意惜之曰聞汝善爲文所作詩自叙稱吾意者當¶
兎汝死解縳授以&KR0083;筆立就素覽之欣然以妾與之并資¶
從數千萬¶
楊德祖荅臨淄侯牋曰又嘗親見執事握牘持筆有所造¶
作&KR0002;成誦在心借書於手曽不斯湏少留思慮仲尼日月¶
無得而踰焉脩之仰望殆如此矣且以對鶡　而作暑賦¶
弥日而不獻見西施之容歸憎其白者也(曹植曽作鶡鳥/賦命脩作脩辭)¶
<pb:KR3k0012_SBCK_600-6a>¶
(不爲也又命作暑賦/脩雖造終日不敢獻)¶
　　　　　思遟¶
西京雜記曰枚臯文章敏疾長卿製作淹遟而盡延譽然¶
長卿首尾温麗枚臯時有累句故知疾行無善迹矣¶
楊子雲曰軍旅之際戎馬之間飛書走檄而用枚臯廊廟¶
之下朝廷之中文髙典𠕋而用相如¶
後漢書曰張衡字平子少遊大學善屬文太始時天下自¶
公侯以下莫不踰侈衡乃擬班固兩都遂作二京賦因以¶
諷諌思十年始成¶
魏志曰甘露二年帝幸辟雍㑹命群臣賦詩侍中和逌(音/由)¶
尚書陳騫等制作稽留有司奏免官詔曰吾以門昧愛好¶
文雅廣延詩賦以知得失乃𠇍紛紜良用惻然乃共原逌¶
等¶
<pb:KR3k0012_SBCK_600-6b>¶
晉書曰左思字太冲齊郡臨淄人思少而好學年四十未¶
仕潜思爲三都賦十年而成貴勢之家競傳相冩又案郭¶
伯通衛瓘爲思傳曰思爲三都改易死乃止¶
宋書曰顔延之與陳郡謝靈運俱以詞彩齊名而遟速懸¶
絶文帝嘗各勑擬樂府北上篇延之受詔輙成靈運乆之¶
乃就¶
梁書曰武帝宴壽光殿令劉&KR1040;張率賦詩時率與&KR1040;並¶
未及成帝取&KR1040;手板戯題之曰張率東南美劉&KR1040;洛陽才¶
覽筆便應就何事乆遟廻¶
隋書曰薛道衡授内史侍郎加上儀同三司道衡每至構¶
文必隱空齊蹋壁而卧聞户外有人便怒其沉思如此¶
李翰天寳中寓居陽翟爲文精宻用思苦澁常從陽翟令¶
皇甫曽求音樂毎思涸則奏樂神逸則著文¶
<pb:KR3k0012_SBCK_600-7a>¶
唐李建字杓直德宗聞其名擢充翰林學士未幾罷爲它¶
官髙郢爲御史大夫表授殿中侍御四遷兵部郎中知制¶
誥自以草詔思遟不願當其任¶
談藪曰盧思道與&KR0067;知禮作詩知禮詩成而思道未就知¶
禮曰盧詩何太春日思道曰自許編苫疾如他織錦遟¶
太平御覽卷第六百¶
<pb:KR3k0012_SBCK_600-7b>¶
