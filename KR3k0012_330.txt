# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:15.989420
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 330
#+PROPERTY: FILE SB11n0727-330太平御覽-卷之三百三十.
<pb:KR3k0012_SBCK_330-1a>¶
太平御覽卷第三百三十¶
　兵部六十一¶
　　　　　警備¶
孫子曰用兵之法無恃其不來也恃吾有能以待之也無¶
恃其不攻吾也恃吾不可攻也(安則思危存則/思亡常有備也)¶
左傳曰不備不虞不可以師¶
又曰諸侯相見軍衛不徹警也¶
又曰晉欒書伐楚將戰楚晨壓晉軍而陣(壓窄其/未備也)軍吏¶
患之晉將范丐趨進曰塞井夷竈陳於軍中而踈行首(踈行/有當)¶
(陣前戸决開壘/戰道行部切)晉楚唯天所受何患焉楚師輕窕固壘而¶
待之三日必退退而擊之必𫉬勝焉終敗楚師¶
戰國䇿曰&KR0171;秦將從&KR0003;燕文侯曰燕地方二千里帶甲十¶
万車七百&KR0016;六千粟支十年南有碣石門鴈之饒北有&KR0037;¶
<pb:KR3k0012_SBCK_330-1b>¶
粟之利¶
又曰張儀爲秦連撗&KR0003;韓王曰秦帶甲百餘万虎賁之士¶
不勝計𥘿卒猶孟賁之與怯夫¶
又曰江乙對江宣王曰今王之地方五千里帶甲百万而¶
專屬之於昭奚恤故北方之畏昭奚恤也¶
春秋後語曰&KR0171;𥘿南&KR0003;楚威王曰楚天下之強國也王天¶
地之賢主也西有黔中巫郡東有夏周海陽南有洞庭蒼¶
梧北有汾隂地方五千里帶甲百万車千乗&KR0016;万疋粟支¶
十年此覇王之質也¶
史記曰周末荆人伐陳呉救之軍行三千里雨十日夜見¶
星左史𠋣相謂荆大將子期曰雨十日甲輯兵聚呉人必¶
至不如備之乃爲陣而呉人至見荆有備而反史曰其反¶
覆六十里其君子休小人爲食我行三十里擊之必克從¶
<pb:KR3k0012_SBCK_330-2a>¶
之遂破呉軍¶
又曰𥘿將王翦率兵六十萬伐楚楚王悉國中兵以拒之¶
王翦至堅壁而守之不肯戰楚兵數挑戰終不出王翦日¶
休士洗沐而善飲食拊循之親與士卒同食乆之王翦使¶
人問軍中戯乎對曰方投石超距於是王翦曰士卒可用¶
矣楚又數挑戰而𥘿不出乃引而東翦因舉兵追之大破¶
楚軍蘄南因滅其國¶
又曰漢景帝&KR0004;呉王濞反惣兵度淮與楚王戰遂敗&KR0068;壁¶
乗勝前銳甚梁孝王恐六將軍擊呉又敗梁將士卒皆還¶
走梁數使使報漢大將周亞夫求救亞夫不許又使使惡¶
亞夫於上上使人告之救梁(𢙣烏/路切)亞夫復守便冝不行梁¶
使韓安國及楚死事相弟張羽爲將軍(楚相張尚諌/呉王而死)乃得¶
頗敗呉兵西梁城守堅不敢西即走亞夫軍㑹下邑矣師¶
<pb:KR3k0012_SBCK_330-2b>¶
欲戰亞夫壁不肯戰呉粮絶卒飢數挑遂死奔亞夫壁亞¶
夫終不出中夜驚内相擾乱至帳下亞夫卧不起頃之復¶
定呉士卒多飢死遂以叛散¶
漢書曰𫝊喜以光禄大夫養病大司空何武尚書唐林皆¶
上書言喜行義曰忠臣社稷之衛魯以季友治亂(師古曰/謂季氏)¶
(亡則魯/不昌)楚以子玉輕重(師古曰謂楚殺子玉/而晉侯喜可知也)魏以無知折¶
衡(師古曰信/陵君也)項以范増存亡故楚跨有南土帶甲百万隣¶
國不以爲難子玉爲將則文公側席而坐及其老也君臣¶
相慶百萬之衆不如一賢也¶
後漢書曰更始&KR0004;光武在河北擊銅馬賊於鄔呉漢將突¶
&KR0016;來㑹清陽城賊挑戰鹵武堅營自守有出&KR3323;掠者輙擊¶
取之(鹵與虜同掠/奪取之也)絶其粮道積月餘日賊食盡夜遁去¶
追至館陶大破之受降未盡而髙湖重連賊從東南來與¶
<pb:KR3k0012_SBCK_330-3a>¶
銅馬餘衆合光武復與大戰於滿陽悉破降也¶
又曰王覇馬武旣破周建&KR0171;茂營賊復聚挑戰覇堅卧不¶
出軍吏皆曰茂前日已破今易擊也覇曰不然&KR0171;茂客兵¶
逺來粮食不足故數挑戰以徼一切之勝(徼要也一切猶/權時也徼古蕘)¶
(切)今閇營休士所謂不戰而屈人之兵善之善者也茂建¶
旣不得戰乃引還營其夜建兄子誦反閇城拒之茂建遁¶
去誦以城降¶
又曰公孫瓉旣爲鮮于輔所敗慮有非常乃告於髙京以¶
䥫爲門斥去左右男人七歳以上不得入門專侍&KR0078;妾其¶
文簿書皆及而上之令婦人習爲大言聲使聞數百歩以¶
傳宣教令踈逺賔客無所親信故謀臣猛將稍有乖散自¶
此之後希復攻戰¶
九州春秋曰公孫瓉曰始天下兵起我謂唾掌而决至於¶
<pb:KR3k0012_SBCK_330-3b>¶
今日兵革方始觀此非我所决不如休兵力耕以救㐫年¶
兵法百樓不攻今吾諸營樓樐千里(樐即魯字見&KR0003;文釋/名曰擼露也上元覆)¶
(屋/也)積榖三百萬斛食此足以待天下慶也¶
魏志曰兾州牧韓馥長史耿武別駕閔純治中李歴諌馥¶
曰兾州雖鄙帶甲百萬穀支十年¶
又曰大軍南征呉到積湖大將滿寵帥諸軍在前與賊隔¶
水相對令諸將曰今夕風甚猛賊必來燒營冝爲之備諸¶
軍皆驚夜半賊果遣十部來燒營寵掩擊破之¶
又曰呉將諸葛恪圍新城司馬景王使鎮東將軍母丘儉¶
陽州刺史文欽等距之儉欽請戰景王曰恪卷甲&KR0055;入投¶
兵死地其鋒未易當且新城小而固攻之未可拔遂命諸¶
將髙壘以弊之相持數月恪攻城力屈死傷太半景王乃¶
令欽督銳卒趣合榆断要其歸路儉帥諸軍以爲後継恪¶
<pb:KR3k0012_SBCK_330-4a>¶
懼而遁欽逆擊大破之斬首萬餘級¶
吴書曰趙咨字德度南陽人愽學多智應對辯捷孫權爲¶
吴王擢至太中大夫使魏文帝嘲咨曰吴王頗知學乎咨¶
曰浮江萬艘帶甲百萬任賢使能志在經略雖有餘閑愽¶
覽書傳歴史籍採竒異不效書生㝷章&KR0933;句而已又曰吴¶
難魏不咨曰帶甲百萬江漢爲池何難之有¶
蜀志曰先主率大衆東伐呉呉將陸遜拒之蜀主從建平¶
連圍至夷陵界立數十屯以金帛爵賞誘動諸夷先遣將¶
呉班以數千人於平地立營欲以挑戰諸將皆欲擊之遜¶
曰備舉軍東下銳氣始盛且乗髙阻險難可卒攻攻之¶
縱下猶難盡尅&KR0002;有不利損我大勢非小故也今但奬厲¶
將士廣施方略以觀其變&KR0002;此間是平原廣野當恐有焱¶
沛交馳之憂(焱音/標)今縁山行軍勢不得展自當疲於木石¶
<pb:KR3k0012_SBCK_330-4b>¶
之間徐制其弊耳備知其計不行乃引伏兵八千人從谷¶
中出遜曰所以不聽諸君擊班者揣之必有巧故也諸將¶
並曰攻備當在&KR0004;今乃令入五六百里相銜持經七八月¶
其諸要害皆巳固守擊之必無利矣遜曰備是猾虜更嘗¶
事多其軍始集思慮精專未可干也今住巳乆不得我便¶
兵疲意沮計不復生掎角此㓂正在今日乃先攻一營不¶
利遜曰巳曉破之術乃令各持一把茅以火攻抜之俄爾¶
成勢遂率諸軍同時俱攻破四十餘營備&KR0155;馬鞍山陳兵¶
自繞遜督促諸軍四靣蹙之土崩瓦解死者萬數備因夜¶
遁¶
晉書曰王戎謂齊王囧曰公首舉衆匡定大業開闢巳來¶
未始有也然論功報賞不及有勞朝野失望人懷二志今¶
二王帶甲百萬其鋒不可當&KR0002;以王就弟不失故委此求¶
<pb:KR3k0012_SBCK_330-5a>¶
安之計也¶
又曰大將羅尚遣廣漢都尉曽元牙門張顯等潜率歩&KR0016;¶
三萬襲蜀賊李特營特素知之乃繕甲厲兵戒嚴以待之¶
元等至特安卧不起待其衆半入發伏擊之殺傷者甚衆¶
遂害曽元張顯等¶
又曰安平王孚&KR0004;爲魏度支尚書以爲禽敵制勝冝有備¶
預每諸葛亮入㓂𨵿中邊兵不能制敵中軍奔赴輙不及¶
事機冝預選歩&KR0016;二萬以爲二部爲賊之備又以𨵿中連¶
賊㓂榖帛不足遣兾州農丁五千屯於上邽秋冬習戰春¶
夏脩田桑由是𨵿中軍國有備矣¶
崔鴻十六國春秋曰前趙劉曜遣將討氐羌大酋權渠率¶
衆保險阻曜將游子逺頻敗之&KR0096;渠欲降其子伊餘大言於¶
衆中徃日劉曜自來猶無&KR0002;我何况此偏師自欲降乎遂率¶
<pb:KR3k0012_SBCK_330-5b>¶
勁卒五萬人晨壓子逺壘門左右勸出戰子逺曰吾聞伊餘¶
有專諸之勇慶忌之捷士馬之強人百匪敵其父新敗怒¶
氣甚盛且西戎勁捍其鋒不可擬也不如緩之使氣竭而¶
擊之此曹劌之勝也乃堅壁不戰伊餘有彊驕色子逺候¶
其無備夜分誓衆秣馬蓐食先晨具甲掃壘而出遲明設¶
覆而戰(遲直/吏切)生擒餘伊于陣盡俘其衆¶
又曰北燕馮跋據遼東其弟万&KR0378;阻兵以叛跋遣將馮弘¶
與將軍張興討之弘遣使諭之曰昔者兄弟乗風雲之運¶
撫翼而起群公天意所鍾逼奉主上先踐寳位裂圡䟽爵¶
當與兄弟共之奈何欲㝷干戈於蕭墻棄友于而爲閼伯¶
過貴能改善莫大焉冝舎兹嫌同&KR0324;王室万&KR0378;不從尅期¶
出戰興謂弘曰賊明曰出戰今夜必來驚營冝備不虞弘¶
乃各嚴備仍人課草十束束火伏兵以待之是夜万泥果¶
<pb:KR3k0012_SBCK_330-6a>¶
遣壯士十餘人斫營衆火俱起伏兵邀擊俘斬無遺遂平¶
万&KR0378;等¶
宋書曰桂楊王休範舉兵於㝷陽巳發東下朝廷惶駭宋¶
相齊髙祖議曰昔上流謀逆皆因淹緩至於覆敗休範必¶
逺懲前失輕兵急下乗我無備今應變之術不冝在逺&KR0002;¶
偏師失律則大沮衆心請頓新亭堅守宫掖東府石頭以待¶
賊至千里孤軍後無委積求戰不得自然瓦解請頓新亭¶
以當其鋒休範果敗¶
又髙祖紀曰時議者欲分兵屯守諸津帝曰賊衆我寡分¶
兵測人虚實一處失利則沮三軍之心&KR0002;聚衆石頭則力¶
不分也¶
三國典略曰梁武陸王蕭紀在蜀一十七年開拓土宇器¶
甲殷積有馬八千疋旣便&KR0016;射尤工舞矟¶
<pb:KR3k0012_SBCK_330-6b>¶
後魏書曰任城王澄時四中郎將兵數寡弱不足以&KR0109;帶¶
京師澄奏冝以東中帶滎陽郡南中帶魯陽郡西中帶&KR0106;¶
農郡比中帶河内郡選二品三品親賢兼稱者居之省非¶
急之作配以強兵如此則&KR0055;根固夲強幹弱枝之義也靈¶
太后&KR0004;將從之後議者不得乃止¶
唐書曰武徳中太宗領兵征薛仁果於析摭城(析音思歴/切摭竟之)¶
(石/切)賊有十餘萬兵鋒甚銳數來挑戰諸將咸請戰太宗曰¶
我士卒新經挫衂銳氣猶少賊驟勝必輕進好闘我且閇¶
壁以待其氣衰而後擊可一戰而破此万全計也因令軍¶
中曰敢言戰者斬相持者乆之賊粮盡軍中頗擕其將翟¶
長孫梁胡郎率所部相繼來降太宗知仁果心腸内離謂¶
諸將曰可以戰矣因令行軍㹅管梁實營於淺水原以誘之¶
賊大將宗羅侯曰恃驍悍求戰不得氣憤者乆之及是盡銳¶
<pb:KR3k0012_SBCK_330-7a>¶
攻梁實兾逞其志梁實固險下以挫其鋒羅緱攻之愈急¶
太宗度賊已疲復謂諸將曰彼氣將衰吾當取之必矣申¶
令諸軍遟明合戰復令將軍龐玉陣於淺水原南出賊之¶
右以先拒之羅侯併軍共戰玉軍幾敗太宗親御大軍奄¶
自原北出其不意羅侯迴師相拒我師表裏齊奮呼聲動¶
天羅侯氣奪於是大潰¶
又曰武德中太宗率師往河東討劉武周江夏王道宗時¶
年十七從軍太宗登玉壁城覩賊頋謂道宗曰賊恃其衆¶
來邀我戰汝謂何如對曰群賊鋒不可當易以計屈難與¶
力竟令&KR0055;壁髙壘以挫其鋒烏合之徒莫能持乆粮運致¶
竭自當離散可不戰而擒太宗曰汝意暗與我合賊果食¶
盡夜遁追及介州一戰破之¶
又曰薛萬均從李靖等擊吐谷渾軍次青海與弟万徹率¶
<pb:KR3k0012_SBCK_330-7b>¶
軍先路道遇虜於赤海万均將十數&KR0016;擊走之追奔至積¶
石山南道大風折旗拔木万均謂左右曰虜將至矣冝各¶
設備俄而虜至万均直前斬一賊將於是大潰殺傷略盡¶
又曰廣德中安史故將分據河北吐蕃數犯京畿故郭子¶
儀魚朝恩常統重兵守河中以備倉卒欲兵權在京師乃¶
以魚朝恩元載王縉建議請於河中府置中都創置積¶
兵五萬以爲禁旅取𨵿輔河東等十州稅物以奉京師車¶
駕常以秋抄行幸春首還京即河北西蕃無憂越軼代宗¶
以爲然載巳潜遣人於河中料度創造宮殿及營私第旣¶
而言事者以爲無故示賊以怯國計非便事竟不行¶
又曰李晟討朱泚德宗幸奉天日詔以晟爲左僕射平章¶
事晟拜哭受命且曰長安宗廟所在爲天下夲&KR0002;皆扈蹕¶
誰復京師乃浚隍壁繕兵粟馬以誅泚興復爲巳任&KR0004;軍¶
<pb:KR3k0012_SBCK_330-8a>¶
無蒭蒿乃令檢校户部郎中張彧假京兆少尹擇官吏以¶
賦渭北畿縣不數日蒭粮皆足乃陳&KR0003;三軍曰今國歩多¶
艱亂逆継興屬車西幸関中無主吾等皆受圍恩見危死¶
節臣子之分况當此時不能清㓂以取富貴非士也渭橋¶
跨大川吾與公等戮力一心擇利而進復大業建不丗之¶
功能從我乎軍士皆泣下曰唯公所命晟亦歔欷流涕是¶
時朱泚盗天邑懷光反咸陽河北僞稱國者三希烈李納¶
交逼陳宋晟内無貨財外無疆士以孤軍守危城爲秉節¶
嚮義者所歸於是戴休顔舉奉天之兵韓遜瓌悉邠寕之¶
師尚可孤守藍田駱元光固華州皆歸欵於晟軍大振¶
又曰李元諒貞元&KR0004;將夲軍與侍中渾瑊㑹吐蕃盟於平¶
源元諒謂瑊曰戎狄多詐不可無備公奉國命輕重冝有¶
以防之瑊不從且不設備及㑹元諒令軍中皆衣甲持兵¶
<pb:KR3k0012_SBCK_330-8b>¶
整部隊以俟變去壇十里虜果𠂻甲乗瑊無備伏精&KR0016;以¶
圍瑊士大夫皆衣朝服就執及軍士死者不可勝數所脫¶
者百無一二瑊挺身走虜&KR0016;逐瑊至元諒軍士皆堅陣持¶
滿虜&KR0016;望見之乃引去是日無元諒軍瑊幾不免元諒乃¶
徐引軍而歸¶
太平御覽卷第三百三十¶
