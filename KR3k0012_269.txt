# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:12.757143
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 269
#+PROPERTY: FILE SB11n0727-269太平御覽-卷之二百六十九.
<pb:KR3k0012_SBCK_269-1a>¶
太平御覽卷第二百六十九¶
　職官部六十七¶
　　酷令長　縣丞　主簿　縣尉¶
　　　　　酷令長¶
漢書曰何並字子廉爲長陵令道不拾遺成太后外家王¶
氏貴而侍中王林卿坐法免歸長陵上冢因留飲連日並¶
恐其犯法乃自造門上謁謂林卿曰冢間單外君冝以時¶
歸林卿曰諾林卿素驕慙於賔客林卿旣去北渡涇橋令¶
&KR0016;奴還至寺門拔劒剥其建鼓並自從吏兵追林卿行數¶
十里林卿迫窘乃令奴冠&KR0013;其䄡䄖自代乗從車&KR0016;身變¶
服從間徑馳去㑹日暮追至收縛冠奴奴曰我非侍中奴¶
耳並心知巳失林卿乃曰君因自稱奴得脫死即叱吏斷¶
頭持還縣所剥鼓置都亭下署曰故侍中王林卿¶
<pb:KR3k0012_SBCK_269-1b>¶
東觀漢記曰董宣爲洛陽令擊持豪強在縣五年七十四¶
卒官詔遣使者臨視唯布&KR0013;覆屍妻子對哭家無餘財上¶
歎曰董宣死乃知貧耳¶
晉書曰何曽孫機爲鄒平令性亦矜傲責郷里謝鯤等拜¶
或戒之曰禮敬年爵以德爲主今鯤畏勢懼傷風俗機不¶
以爲慙羡爲離狐令旣驕且𠫤陵駕人物郷閭疾之如讎¶
永嘉之末何氏滅亡無遺焉¶
梁書曰沈瑀爲餘姚令冨吏鮮衣美服以自彰別瑀怒曰¶
汝等下縣吏何自擬貴人耶悉使著芒屫麄布侍立終日¶
足有蹉跌輙加榜捶瑀微時甞自至此鬻瓦器爲冨人所¶
辱故因以報焉由是士庻駭怨¶
　　　　　縣丞¶
史記曰詔捕淮南太子淮南相怒壽春丞留太子建不遣¶
<pb:KR3k0012_SBCK_269-2a>¶
如淳注曰丞主刑獄囚徒故責之¶
漢書曰黄霸爲潁川太守務在成就全安長吏許老丞病¶
聲督郵白欲逐之霸曰許丞廉吏雖老尚能拜起送迎止¶
頗重聽何傷且善助之母失賢者意如淳曰許縣丞也¶
後漢書曰張𤣥宗君夏河陽人也少習春秋顔氏兼通數¶
家法建武&KR0004;舉明經&KR0024;引農文學遷陳倉縣丞清浄無欲¶
專心經書方其講問乃不食終日及有難者輙爲張數家¶
之&KR0003;令擇從所安諸儒皆伏其多通者録千餘人𤣥&KR0004;爲¶
縣丞甞以職事對府不知官曹處吏白門下責之時扶風¶
琅耶徐業亦大儒也聞𤣥諸生試引見之與語大驚曰今¶
日相遭真解矇矣(遭逢/也)遂請上堂難問極日¶
吴志曰㑹稽妖賊許昌起於句章自稱陽明皇帝扇動諸¶
縣衆以萬數孫堅以郡司馬募召精勇得千餘人與州郡¶
<pb:KR3k0012_SBCK_269-2b>¶
合討破之刺史臧旻列上功狀詔書除堅鹽績丞數歳從¶
盱眙丞又徙下邳丞¶
又曰孫堅爲下邳丞歴佐三縣所在有稱吏民親附郷里¶
知舊好争少年往來者常數百人堅接撫待養有&KR0002;子弟¶
也¶
唐書曰武德元年詔京令五品丞一人七品正六人八品¶
畿令六品丞一人七品正四人八品上縣令六品丞一人¶
八品正四人九品中下縣各有差後改爲尉¶
　　　　　主簿¶
後漢書曰繆肜(音/融)字孺公仕縣爲主簿時縣令&KR0013;章見考¶
史皆畏懼自誣而肜獨證據掠考苦毒乃至體生虫蛆因¶
轉換五獄踰渉四年令卒以自免¶
又曰寧陽主簿詣闕訴其縣令之枉積六七歳不省乃復¶
<pb:KR3k0012_SBCK_269-3a>¶
上書曰臣聞陛下爲臣父臣爲陛下子臣章百上終不見¶
省臣豈可北詣單于以告寃乎帝大怒尚書劾以大逆虞¶
詡駮之曰主簿所訟乃君父之怨百上不逹乃有司之過¶
又曰仇覽字季和一名香&KR0004;爲蒲亭長有陳元者母告其¶
不孝覽爲陳慈孝之道卒成孝子考城令王渙政尚嚴猛¶
聞覽以德化人署爲主簿謂覽曰主簿聞陳元之過而不¶
罪得無少鷹鸇之志耶覽曰以爲鷹鸇不&KR0002;鸞鳯渙謝遣¶
曰枳&KR0068;非鸞鳯所棲百里非大賢之路乃以月俸資遣令¶
入太學其名大振¶
唐書曰&KR0171;弁爲奉天主簿朱泚之亂徳宗倉卒出幸縣令¶
杜正元上府計事聞大駕至官吏惶恐皆欲奔&KR0481;山谷弁¶
諭之曰君上避狄臣下當伏難死節昔肅宗幸靈武至新¶
平安定二太守皆潜遁帝命斬之以徇諸君知其事乎衆¶
<pb:KR3k0012_SBCK_269-3b>¶
心乃安及車駕至迎扈儲峙無闕德宗嘉之就加試大理¶
司直¶
汝南先賢傳曰李宣之子名表宋公令冦端召表爲主簿¶
表不樂爲吏於寺門中焚燒衣幘端怒收表欲殺之陳仲¶
舉聞之至宋公欲請表先過宣宣問何故來曰欲見冦令¶
請足下兒宣曰吾子犯罪罪當死如有明君豈妄殺人冝¶
從此還端追問仲舉仲舉具以語之端乃歎曰李宣烈士¶
也即原之¶
&KR0171;林廣舊傳曰仇香字季和爲書生性謙恭勤恪威矜莊¶
皃不爲晝夜易容言不爲喜怒變聲雖同儕群居必正色¶
後言終身無泄狎之交以是見憚學通三經然無知名之¶
援郷里之舉年四十召爲縣主簿¶
唐職貟令曰主簿掌付事勾稽省署抄目糾正縣内非違¶
<pb:KR3k0012_SBCK_269-4a>¶
&KR0101;印給紙筆之事¶
　　　　　縣尉¶
春秋元命苞曰天尉主甲卒設武備(今時尉官亦/准此義也)¶
史記曰張湯給事内史爲寗成&KR0122;以湯爲無害言大府調¶
爲茂陵尉治方中(漢書音義曰方中陵上土作方也湯主/治之也&KR0171;林曰天子即位豫作陵諱之)¶
(故言方中如淳曰大府幕府也茂陵尉/主作陵之尉也韋昭曰大府公府也)¶
漢書曰李廣出鴈門匈奴兵多破廣廣亡失多當斬贖爲¶
庻人屏居藍田南山射獵甞夜一&KR0016;出從人田間飲還至¶
亭霸陵尉醉呵止廣廣&KR0016;曰故李將軍尉曰今將軍尚不¶
得夜行何故也𪧐廣亭下居無何匈奴入隴西殺太守於¶
是上乃召廣拜爲右北平太守廣請霸陵尉與俱因斬之¶
又曰梅福字子真九江壽春人也少學長安明尚書榖梁¶
春秋爲郡文學&KR0024;南昌尉後去官¶
<pb:KR3k0012_SBCK_269-4b>¶
東觀漢記曰光武起兵入冦綘衣&KR0016;牛殺新野尉乃得馬¶
又曰逢萌字子康北海人少有大節志意抗厲家貧給事¶
爲縣亭長尉過迎拜問事微乆尉去舉拳撾地嘆曰大丈¶
夫安能爲人役耶遂去學問¶
後漢書曰橋𤣥案梁兾客陳助羊昌罪由是著名舉孝廉¶
&KR0024;洛陽左部尉時梁不疑爲河南尹以公事當詣府受對¶
𤣥恥爲所辱乃弃官還郷里¶
又曰令長國相亦皆有尉大縣二人小縣一人主盗賊案¶
察姦&KR0100;¶
應劭漢官儀曰大縣丞左右尉所謂命卿二人小縣一人¶
一尉命二人¶
續漢書百官志曰邊縣有鄣塞尉掌禁備羗夷犯塞秩比¶
二百石¶
<pb:KR3k0012_SBCK_269-5a>¶
魏志曰太祖除洛陽北部尉&KR0004;入尉𪠘繕治四門造五色¶
棒懸門左右各十餘枚有犯禁者不避豪強皆棒殺之後¶
數月愛幸小黄門蹇石叔父夜行則殺之賊師歛迹莫敢¶
犯者近習寵臣咸共疾之而不能傷¶
蜀志曰劉備率其屬從校尉鄒靖討黄巾有功除安喜尉¶
督郵以公事到縣先主求謁不通直入縛督郵杖二百解¶
綬係其頸弃官亡命¶
唐書曰顔師古隋仁壽中授安養尉尚書左僕射楊素見¶
師古年弱皃嬴因謂曰安養劇縣何以克當師古曰割雞¶
焉用牛刀素竒其對到官果以幹理聞¶
又曰貟半千晉州臨汾人上元&KR0004;應八科舉授武陟尉屬¶
頻歳旱飢勸縣令殷子良開倉以賑貧餒子良不從㑹子¶
良赴州半千便發倉粟以給飢人懷州刺史郭齊宗大驚¶
<pb:KR3k0012_SBCK_269-5b>¶
因而按之時黄門侍郎薛元超爲河北道存撫使謂齊宗¶
曰公之百姓不能救之而使惠歸一尉豈不愧也遽令釋¶
之¶
又曰王無競字仲烈其先琅耶人因官徙居東萊宋太尉¶
弘之十一代孫無競有文學&KR0004;應舉下筆成章舉及第解&KR0260;¶
授趙州欒城縣尉¶
又曰李勉爲開封尉外平日乆且汴水陸所湊邑居厖雜¶
號難治勉與聮尉盧城軌等並有擒姦擿伏之名¶
又曰栁公綽爲渭南尉公綽性謹重動循禮法屬歳饑其¶
家雖給而毎飯不過一器歳稔復&KR0004;¶
又曰包佶授藍田尉時有詔命畿内諸縣城奉天時嚴郢¶
爲京兆政尚峻暴加以朝旨甚迫尹正之命急如風霆本¶
曹尉韋重規其室方娠而疾畏郢之暴不敢以事故免佶¶
<pb:KR3k0012_SBCK_269-6a>¶
因請代役無愆素當時義之¶
又曰竇叅強直果斷少以門䕃積官至万年尉時同僚有¶
直官曹者將夕聞親疾叅請代之㑹獄囚亡走京兆尹按¶
直部將奏叅遽請曰彼以不及狀謁叅實代之冝當罪坐¶
貶江夏尉人多義之¶
唐新語曰盧莊道年十六授長安尉太宗將録囚徒京宰¶
以莊道㓜年懼不舉欲以他尉代之莊道不從但閑暇不¶
之省也時繫囚四百餘人令丞深以爲懼翌日太宗召囚¶
莊道乃徐書&KR0250;以進引諸囚人莊道評其輕重留繫日月¶
應對如神太宗驚歎¶
又曰魏奉古爲雍丘尉時姚珽蒞汴州群寮畢謁珽覽刺¶
召奉古前持廐牧令示奉古奉古一覽便諷千餘言珽驚¶
起曰仕宦且四十年未甞見此¶
<pb:KR3k0012_SBCK_269-6b>¶
又曰朱履霜好學明法理&KR0024;山隂尉廵察使委以推按故¶
人或遺以數兩黄連固辭不受曰不辭受此歸恐母妻詰¶
問從何而得不知所以對也¶
又曰楊再思爲𤣥武尉使于京舎於客院盗者&KR0060;其裝囊¶
邂逅遇之盗者謝罪再思曰足下有遺行勿復聲惡恐傍¶
人害足下可留公文餘並仰遺不形容色時人莫測其量¶
又曰𤣥宗聽政之暇從禽自娱又於蓬萊宫側立教坊以¶
習倡優曼衍之戯酸&KR0037;尉𡊮楚客以爲天子春秋方壯冝¶
節之以雅恐從禽好鄭將蕩上心乃引由余太康義上䟽¶
以諷𤣥宗納之¶
又曰鄭蜀賔頗善五言竟不聞達年老方授江左一尉親¶
朋餞别於上門蜀賔賦詩留別曰畏途方萬里生涯近百¶
年不知將白首何處入黄泉酒酣詠聲調哀感滿坐爲之¶
<pb:KR3k0012_SBCK_269-7a>¶
流涕竟卒於官¶
魯國先賢傳曰二世時山東盗賊起二世問諸臣曰於公¶
何如愽士諸生三十餘人前曰人臣無將則反罪至死無¶
赦願陛下急發兵擊之二世怒叔孫通前曰諸生言皆非¶
明主在上四方輻湊安有反者此乃䑕&KR0060;狗盗守尉今捕¶
誅之何足可憂二世喜乃賜通衣帛拜爲愽士諸生或譏¶
通之䛕通曰我幾不免虎口乃亡去之薛薛已降楚遂從¶
項梁梁死從項羽¶
先賢行狀曰程堅字諶甫爲北陽尉貧無車馬每出追遊¶
常歩行郡間給事焉¶
搜神記曰蔣子文者廣陵人𥊏酒好色挑撻無度常自言¶
巳青骨死當爲神當漢末爲秣陵尉遂死及吴先主之&KR0004;¶
其故吏見子文於道乗白馬執白羽扇侍從如平生吏見¶
<pb:KR3k0012_SBCK_269-7b>¶
驚走子丈進馬追之謂曰我當爲此土地之神以福尓下¶
民尓可宣告百姓爲我立祠不尓將有大咎¶
荆州圖記曰澧陽縣西(百三/十里)澧水之南岸有白石𩀱立狀¶
𩔖人形髙各三十丈周廻等四十丈古之相傳昔有充縣¶
左尉與零陵尉共論疆因相傷害化爲此石即以爲二縣¶
界首東摽零陵西碣充縣充縣廢省今臨澧縣則其地也¶
墨子曰備城法百歩一亭亭一尉焉¶
宋武帝詔曰百里之任揔歸官長縣尉實効甚微其費不¶
少二品縣可置一尉而巳餘悉停省¶
太平御覽卷第二百六十九¶
<pb:KR3k0012_SBCK_269-8a>¶
