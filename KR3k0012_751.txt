# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:43.073301
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 751
#+PROPERTY: FILE SB11n0727-751太平御覽-卷之七百五十一.
<pb:KR3k0012_SBCK_751-1a>¶
太平御覽卷第七百五十一¶
　工藝部八¶
　　　畫下¶
歷代名畫記曰夫畫者成敎化助人倫窮神變測幽微與¶
六籍同功四時並運發於天然非由述作古先聖王受命¶
應籙則有龜字效靈龍圖呈寳自巢燧巳來皆有此瑞迹¶
暎乎瑶鈴事傳乎金冊庖犧氏發於榮河中典籍圗畫萌¶
矣黄軒氏得於温洛中央皇蒼頡狀焉¶
又曰夫畫比之書價則顧陸可同鍾離張僧繇可同逸少書¶
則逡廵可成畫非歳月可就所以書多於畫自古而然今¶
分爲三古以定貴賤以漢魏三國爲上古則趙歧劉襃蔡¶
邕張衡(已上四/人後漢)曹旄楊循桓範徐邈(已上四/人魏)曹不興(呉)諸¶
葛亮(蜀)之流是也以晉宋爲中古則明帝荀朂衛恊王廙¶
<pb:KR3k0012_SBCK_751-1b>¶
顧愷之謝稚嵆康戴逵(已上八/人晉)陸探微顧寳先表倩顧景¶
秀之流是也(已上四/人宋)以齊梁北齊後魏陳後周爲下古則¶
姚曇謝赫劉瑱毛惠逺(已上四/人齊)元帝袁昴張僧繇江僧寳¶
(巳上四/人梁)楊子華田僧亮劉殺鬼曹仲逹(巳上四/人北齊)蔣少遊楊¶
乞德(已上二/人後魏)顧野王(陳)馮提伽之流是也(後/周)隋及唐爲近¶
代之價則董伯仁展子䖍孫尚子鄭法士楊契丹陳善見¶
(已上六/人隋)張孝師范長壽尉遟乞僧王知愼閻立德之流是¶
也(巳上六/人唐)¶
又曰若言有書籍豈可無九經三史顧陸張吴爲正經楊¶
鄭董展爲三史其餘畫迹爲百家(呉雖近可/爲正經)¶
又曰昔謝赫云畫有六法一曰氣韻生動二曰骨法用筆¶
三曰應物象形四曰隨類賦綵五曰經營位置六曰傳摸¶
移冩自古畫人罕能兼知試論曰古之畫者或有遺其形¶
<pb:KR3k0012_SBCK_751-2a>¶
似而尚其骨氣以形似之外求其畫此難可與俗人道也¶
今之畫縱得形似而氣韻不生以氣韻求其畫則形似自¶
在其間矣上古之畫迹簡而意澹澹而雅正顧陸之流是¶
也中古之畫細宻而精緻以臻麗展鄭之流是也近代之¶
畫煥爛而求備今人之畫錯亂而無旨衆工之迹是也夫¶
象物必在於形似形似須全其骨氣骨氣形似皆夲於意¶
而歸乎用筆故工畫者多攻書然則古之嬪臂纎而骨束¶
古之馬啄大而腹細古之臺閣竦峙古之服飾容曳故古¶
畫非獨變態有奇意也抑亦物象殊也¶
又曰徧觀衆畫唯顧生畫古賢得其妙理對之令人終日¶
不倦凝神遐想妙悟自然物我兩忘離形去智身固可使¶
如槁木心固可使如死灰不亦臻於妙理乎所謂畫之道¶
也¶
<pb:KR3k0012_SBCK_751-2b>¶
又曰漢張衡字平子昔建州浦城縣山有獸名駭神豕神¶
人首狀貌惡百鬼惡之好出水邊石上平子徃冩之獸入¶
潭中不出或云此獸畏畫故不出可去紙筆即去之獸果¶
出平子拱手不動濳以足指畫獸今號巴獸潭¶
又曰昔張芝學崔瑗杜度草書之法因而變之以成今草¶
字之體勢一筆而成氣脉通連隔行不斷唯王子敬明其¶
深旨故後首之字徃徃繼其前行丗上謂之一筆書其後¶
陸探微亦作一筆畫綿連不斷故知書畫用筆同法陸探¶
微精利潤媚新奇絶妙名髙宋代時無等倫¶
又曰魏曹植言觀畫者見三皇五帝莫不仰戴見三季暴¶
主莫不悲惋見篡臣賊嗣莫不切齒見髙節妙士莫不忘¶
食見忠節死難莫不抗首見放臣斥子莫不歎息見淫夫¶
妬婦莫不側目見令妃順后莫不嘉貴是知存乎鑒者畫¶
<pb:KR3k0012_SBCK_751-3a>¶
也¶
又曰蜀諸葛亮字孔明華陽國志云南夷其俗徴巫鬼好¶
盟詛要之諸葛亮乃爲夷作圗先畫天地日月君長城府¶
次畫神龍及牛馬駞羊後畫部主吏乗馬幡蓋逺行安䘏¶
又畫夷牽牛負酒賫金寳詣之以賜夷甚重之¶
又曰曹不興吴興人也孫權使畫屏風誤落筆點素因就¶
成蠅狀權疑其眞以手彈之時稱吴八絶(張㝅呉録云八/絶者孤城鄭嫗)¶
(善相劉惇善星象呉範善候風氣趙達善筭嚴/武善碁宋壽善上夢皇象善書曹不興善畫)赤烏中不¶
興之清溪見赤龍出水上冩獻孫皓皓送秘府至宋朝陸¶
探微見畫歎其妙因至清溪復見其龍宋時累月亢旱祈¶
禱無應乃取不興龍置水上應時蓄水成霧累月&KR1480;霈謝¶
赫云不興之迹代不復見秘閣内一龍頭而巳觀其風骨¶
擅名不虚在第一品矣¶
<pb:KR3k0012_SBCK_751-3b>¶
又曰晉顧愷之字長康甞於瓦官寺北殿畫維摩詰畫訖¶
光耀月餘日京師寺記云興寜中瓦官寺𥘉置僧衆設㑹¶
請朝賢鳴刹注錢其時士大夫莫有過十萬者旣至長康¶
長康直打刹注百萬長康素貧衆以爲大言後寺衆請勾¶
䟽長康曰冝備一壁遂閉戸徃來一月餘日所畫維摩詰¶
一軀工畢將欲點眸子乃謂寺僧曰第一日見請施十萬¶
第二日可五萬第三日可任例責施及開戸光照一寺施¶
者填咽俄而得百萬錢愷之甞言畫人物最難次山水次狗¶
馬臺閣一定器耳差爲易也斯言得之至於鬼神人物有¶
生動之可狀湏神韻而後全若氣韻不周空陳形像筆力¶
未到空善賦彩謂非妙也¶
又曰宋朝頋駿之常結構髙樓以爲畫所每登樓去梯家¶
人罕見若時景融朗然乃含毫天地隂慘則不操筆今之¶
<pb:KR3k0012_SBCK_751-4a>¶
畫人筆墨混於塵埃丹青和其泥滓徒汚綃素豈曰繪畫¶
自古善畫者匪衣冠貴胄逸士髙人振妙一時傳芳千祀¶
非閭閻鄙賤所能爲也¶
又曰南齊宗測宇敬微炳之孫也善畫傳其祖業志欲遊¶
名山乃冩祖炳所畫尚子平圗於壁隱廬山居炳舊宅畫¶
阮籍遇孫登於行障上坐卧對之又畫永業寺佛景臺皆¶
稱妙絶¶
又曰南齊謝赫姚㝡云點刷精研意存切似冩貌人物不¶
俟對㸔所湏一覽便歸操筆目想毫髮皆無遺失麗服靚¶
粧隨時變改直眉曲鬢與丗爭新別體細微多從赫始遂¶
使委巷逐末皆類效嚬至於氣韻精靈未躬生動之致筆¶
路纎弱不副雅致之懷然中興巳後畫人馬貴在沈摽下¶
毛惠逺上¶
<pb:KR3k0012_SBCK_751-4b>¶
又曰南齊劉瑱字士温彭城人少聦惠多才藝攻書畫嬪¶
墻當代第一謝云用意綿宻畫體簡細筆力困弱制置單¶
省婦人最佳但纎削過差飜爲失眞然玩之詳熟甚有姿¶
態¶
又曰南齊毛惠逺滎陽陽武人也善畫馬時劉瑱善畫婦¶
人並當代第一市青碧一千二百斤供御畫用錢六十五¶
萬有言惠逺納利者勑尚書評價貴二十八萬後家徒壁¶
立甚悔痛之惠逺弟惠秀永明仲待詔秘閣丗祖將北伐¶
命惠秀畫漢武北征圗中書郎王融監掌其圗成帝極重¶
之置瑯瑘臺上每披覽焉¶
又曰北齊楊子華丗祖時任直閣將軍甞畫馬於壁夜聽¶
啼齧長鳴如索水草圖龍於素舒卷輙雲氣縈集也丗祖¶
重之使居禁中天子號爲畫聖非有詔不得與人畫時有¶
<pb:KR3k0012_SBCK_751-5a>¶
王子善碁通神號爲二絶¶
又曰北齊劉殺鬼與楊子華同時丗祖俱重之畫鬪雀於¶
壁間帝見之爲生拂之方覺甞在禁中錫頼巨萬任梁州¶
刺史¶
又曰梁元帝名繹字丗誠善畫曽畫聖僧武帝親爲賛之¶
任荆州刺史日畫蕃客入朝圗帝極稱善又畫職貢圗并¶
序蓋外國來獻之事長子方智字實相尤能冩眞坐上賔¶
客隨容點染即成數人問童兒皆識之¶
又曰梁蕭賁字文奐蘭陵人也多詞學工書畫曾於扇上¶
畫山水咫尺之内見萬里可知姚最云雅性精宻後來難¶
比含毫命素動必依眞學不爲人自娯而巳人間罕見其¶
跡¶
又曰陶弘景字通明丹陽秣陵人㓜有異操年十歳讀書¶
<pb:KR3k0012_SBCK_751-5b>¶
葛洪神仙傳便有隱逸之志居茅山號華陽隱居好著述¶
明衆藝武帝甞欲徴用隱居畫二牛一以金籠頭牽之一¶
則迤邐就水草武帝知其意不以官爵逼之¶
又曰梁張僧繇吴人也天監中爲武陵王國侍郎直秘書¶
閣知畫事武帝崇飾佛寺多僧繇畫之時諸王在外武帝¶
思之遣僧繇乗傳冩貌對之如面江陵天皇寺明帝置也¶
内有柏堂僧繇畫盧舎那佛及仲尼十哲帝怪問釋門内¶
如何畫孔聖僧繇曰後當頼此耳及後代滅佛法焚天下¶
寺塔獨以殿有宣尼像乃不令毀拆又金陵安樂寺畫四¶
龍不點眼睛即恐飛去人以爲妄誕固請點之遂點二龍¶
湏臾雷電破壁兩龍乗雲驣而上天二龍未點眼睛者見¶
在又畫天竺二胡僧侯景亂散坼爲二後一僧爲唐右常¶
侍陸堅所寳堅疾篤夢一胡僧告云我有同友離拆多時¶
<pb:KR3k0012_SBCK_751-6a>¶
今在洛陽李家若求合得之當以法力助君陸以錢帛果¶
於其處購得之其疾乃愈劉長卿爲記述其事張畫所有¶
靈感不可具記¶
又曰北齊髙孝珩丗宗第二子也封廣寧郡王尚書令大¶
司徒愽渉多才藝曽於㕔壁上畫蒼膺觀者疑其眞鳩雀¶
不敢近又畫朝士圗當時妙絶¶
又曰隋楊契丹官至上儀同僧悰云六法備詠甚有骨氣¶
山東體制允屬伊人在閻立夲下(契丹之迹非不雄冨/此董展則乏精微)李¶
云田楊聲侔董展昔田楊與鄭法士同於京師光明寺畫¶
小塔鄭圗東壁北壁田圗西壁南壁楊畫外邊四面是稱¶
三絶揚以簟蔽畫處鄭竊觀之謂楊曰卿畫終不可學何¶
勞鄣蔽揚託以㛰&KR0666;有對門之好又求楊畫夲楊引鄭至¶
朝堂指宫闕衣冠車馬曰此是吾畫夲也由是鄭深歎伏¶
<pb:KR3k0012_SBCK_751-6b>¶
又唐張孝師爲驃騎尉尢善畫地獄氣候幽黙孝師曽死¶
復蘇具見冥中事故備得之呉道玄見其畫因效之爲地¶
獄變¶
又曰唐王陁子善山水幽致峯巒極佳也上言山水者稱¶
陁子頭道子脚¶
又曰唐呉道子陽翟人也好酒使氣毎欲揮毫必湏酣飲¶
學書於張長史旭賀監知章學書不成因攻畫曽事逍遥¶
公韋嗣立爲小吏因冩蜀道山水之體自爲一家其書迹¶
似薛少保亦甚便利𥘉任兖州瑕丘縣尉玄宗召入禁中¶
改名道玄因授内教博士非有詔不得畫張懷瓘毎云呉¶
生之畫下筆有神是張僧繇後身也可謂知言矣官至寧¶
王友開元中將軍裴旻善舞劒道玄觀旻舞畢揮毫益進¶
時又有公孫大娘亦善舞西河劔氣渾脫張旭見之因爲¶
<pb:KR3k0012_SBCK_751-7a>¶
之草書杜甫歌行𫐠其事是知書畫之藝皆湏意氣而成¶
亦非懦夫所能作也¶
又曰唐盧稜伽吴生弟子也畫迹似吴生但才力有限頗¶
能細畫咫尺間山水廖廓物像精備經變佛像是其所長¶
呉生甞於京師畫揔持寺三門大獲泉貨稜伽乃竊畫莊¶
嚴寺三門銳思開張頗臻其妙一日呉生忽見之驚歎曰¶
此子筆力當時不及我今乃類我精爽盡矣居一月稜伽¶
果卒¶
又曰唐馮紹政尤善畫膺鶻鷄雉盡其形態觜眼脚爪毛¶
彩俱妙曽於禁中畫五龍亦稱其善有降雲蓄雨之感¶
又曰唐李思訓宗室也即林甫之伯父早以藝稱於當代¶
一家五人並善丹青髙宗甚重之書畫稱一時之妙其畫¶
山水樹石筆格遒勁湍瀬潺湲雲霞縹緲時覩神仙之事¶
<pb:KR3k0012_SBCK_751-7b>¶
窅然巖嶺之幽時人謂之大李將軍也¶
又曰唐韓幹尤工鞍馬忽有人詣門稱鬼使請馬一疋韓¶
君畫馬焚之他日鬼使乗馬來謝其感神若此弟子孔榮¶
爲之上足¶
又曰唐張璪字文通尤工樹石山水𥘉畢宏擅名當代一¶
見驚歎異之璪唯用秃筆成以手摸絹素因問璪所授璪¶
曰外即造化中得心源畢宏於是閣筆¶
又曰唐李漸善畫蕃馬騎射射鵰放牧川源之妙筆迹氣¶
調今古無儔李仲和能繼其藝而筆力不及¶
又曰天后朝張易之奏召天下畫工修内庫圗畫因使工¶
人各推所長銳意摸冩仍舊裝背一毫不差其眞者多歸¶
易之¶
又曰唐朝吴道玄古今獨歩前不見顧陸後無來者授筆¶
<pb:KR3k0012_SBCK_751-8a>¶
法於張旭此又知書畫用筆同矣張旣號書顚呉冝爲畫¶
聖神假天造英靈不窮¶
唐畫斷曰唐呉道玄窮丹青之妙大約宗師張僧繇玄宗¶
天寳中忽思蜀中嘉陵江水遂假呉生驛逓令徃貌之及¶
迴帝問其狀奏云臣無粉夲並記在心遣於大同殿圗嘉¶
陵江三百里山水一日而畢時有李將軍山水擅名亦畫¶
大同殿數月方畢玄宗云李思順數月之功呉道玄一日¶
之迹皆極其妙又畫殿内五龍鱗甲飛動毎欲大雨即生¶
煙霧呉生常持金剛經自識本身當天寳中有楊庭光與¶
之齊名濳畫吴生眞於講席衆人之中吴生觀之亦見便¶
驚語庭光云老夫衰醜何用圗之¶
又曰唐周昉字景玄郭子儀子壻趙縱常令韓幹冩眞衆¶
皆稱善後又請昉冩眞二人皆有能名公常列二畫於座¶
<pb:KR3k0012_SBCK_751-8b>¶
未能定其優劣因趙夫人歸省公(公子/儀也)問云此畫何人對¶
曰趙郎曰何者似云兩畫揔似後畫者嘉又問何以言之¶
曰前畫空得趙狀貌後兼移其神氣情性笑言之姿公問¶
後畫者何人乃云周昉是日定其二畫優劣令送錦綵數¶
百疋¶
又曰唐閻立夲太宗時南山有猛獸害人太宗使驍勇者¶
捕之不得虢王元鳯忠義奮發自徃取之一箭而斃太宗¶
壯之使立夲圗其鞍馬僕從皆冩其眞無不驚伏其能太¶
宗幸玄都池鬪鸂䳵召立夲貌十八學士凌煙閣功臣等¶
實亦輝暎前古¶
又曰唐韋無忝京兆人也玄宗朝以畫名馬異獸擅名時¶
稱韋四足無不妙也曽見貌外國所獻師子酷似其眞後¶
師子放歸夲國唯畫者在圗時因觀覽百獸見之皆懼又¶
<pb:KR3k0012_SBCK_751-9a>¶
玄宗射獵一箭中兩野猪詔於玄武北門寫貌傳在人間¶
乃妙之極也¶
又曰唐楊光畫松石山水岀於人表𥘉稱處士謁盧黄門¶
(懷愼/也)館之甚厚知其丹青之能意欲求之而未敢言楊懇¶
辭去復苦留之知其家在洛中衣食乏少心所不安乃令¶
人濳將數百千至洛中供擬取其家書示楊公感之未知¶
所報盧因從容乃言欲求一蹤以子孫寳之意尚難之遂¶
月餘圗一松石雲物移動造化人莫能覩也¶
又曰唐陳閎㑹稽人也以能冩眞夲道薦之開元中召入¶
供奉毎令冩眞御容妙絶當時玄宗射猪鹿兎鴈等并按¶
舞圗冥容皆受詔冩貌又太清宫肅宗眞容匪唯龍鳯姿¶
日角天宇之狀而筆力遒潤神彩英逸實天假其能也閻¶
令之後一人而巳¶
<pb:KR3k0012_SBCK_751-9b>¶
又曰唐張萱京兆人也當畫貴公子鞍馬屏幄宫苑子女¶
等名冠於時善起草點蔟置亭䑓竹樹花鳥僕隷皆極精¶
研¶
又曰唐王墨不知何許人也名冷善潑墨時人爲之王墨¶
多游江湖善畫山水松柏雜樹等性踈野好酒每圖障興¶
酣之後以墨潑之脚蹙手抹或拂或幹隨其形象爲山爲¶
竹爲樹應心隨意倐若造化圗成雲霞澹澹風雨蕭蕭不¶
見汚之路也¶
又曰唐李靈雀落魄不拘檢毎圗一障非其所欲不可强¶
也以酒生思傲然自得王公之尊寒暑之若山水竹樹一¶
點一抹成於自然或即峯際雲孤或即島嶼極海非常制¶
也¶
又曰唐張志和字子同號煙波子常釣魚洞庭𥘉顔魯公¶
<pb:KR3k0012_SBCK_751-10a>¶
在吴興知其髙節以漁歌五首贈之乃圗傳爲卷軸隨句¶
賦象人魚鳥獸風雨雲月皆依字成形雅叶其妙¶
太平御覽卷第七百五十一¶
<pb:KR3k0012_SBCK_751-10b>¶
