# -*- mode: mandoku-view -*-
#+TITLE: 太平御覽
#+DATE: 2015-09-23 10:14:01
#+PROPERTY: LASTPB  <md:KR3k0012_SBCK_116-1a>
#+PROPERTY: JUAN 118

<md:KR3k0012_SBCK_116-11a>¶
<md:KR3k0012_SBCK_117-1a>¶
<pb:KR3k0012_WYG_117-1a>
欽定四庫全書
　太平御覽卷一百十七¶
　　　　　　　　　　　　宋　李昉等　撰
　　偏霸部一¶
　　　蜀先主　　　¶　　　後主
　¶　　　先主
蜀志曰先主姓劉諱備字𤣥徳涿州人漢景帝子中山
靖王¶勝之後也勝子負元狩六年封涿縣陸城亭侯坐
<pb:KR3k0012_WYG_117-1b>
酎金失¶侯因家焉(典畧云備本/臨邑侯支屬)先主祖雄父𢎞世仕州
郡雄舉孝¶亷官至東郡范令先主少孤與母販履織席
為業舍東南角¶籬上有桑樹上髙五尺餘遙望重重如
小車蓋往來者皆¶恠此樹非凡或謂當出貴人(漢晉春/秋曰涿)
(人李定云此家/必出貴人也)先主¶少時與宗中諸兒於樹下戲言吾
必當乗此羽葆蓋車叔¶父子敬曰汝勿妄語㓕吾門也
年十五母使行學同宗劉¶徳然遼西公孫瓉俱事故九
江太守同郡盧植徳然父元<md:KR3k0012_SBCK_117-1b>¶起常資給先主與徳然等
<pb:KR3k0012_WYG_117-2a>
元起妻曰各有一家何能常爾耶¶起曰吾宗中有此兒
非常人也瓉深與先主相友瓉年長先¶主以兄事之先
主不甚樂讀書喜狗馬音樂美衣服身長七¶尺五寸垂
臂下膝顧自見耳少言語善下人喜怒不形于¶色好交
結豪俠年少爭附之中山大商張世平蘓雙等貲累¶千
金販馬周旋於涿郡見而異之乃多與之金財先主由
是得¶用合徒衆靈帝末黄巾起州郡各舉義兵先主率
其屬從校¶尉鄒靖討賊有功除安喜尉大將軍何進遣
<pb:KR3k0012_WYG_117-2b>
都尉毌丘毅詣丹陽募¶兵先主與俱行至下邳遇賊力
戰有功除為下密丞復去官后¶為髙唐尉遷為令為賊
所破往奔公孫瓉表為别部司馬¶使為青州刺史田楷以
拒冀州牧袁紹數有戰功試守平原令后¶領平原相郡
民劉平素輕先主恥為之下使客刺之客不¶忍刺語之
而去其得人心如此袁紹攻公孫瓉先主與田楷<md:KR3k0012_SBCK_117-2a>¶屯齊
東曹公征徐州牧陶謙遣使告急於楷楷與先¶主俱救
之時先主有兵千餘人謙以丹陽兵四千人益先¶主遂
<pb:KR3k0012_WYG_117-3a>
去楷歸謙謙表先主為豫州刺史屯小沛謙病謂别¶駕
糜竺曰非𤣥徳不能安此州謙死竺帥州人迎先主先¶
主未敢當下邳陳登謂先主曰今漢室凌遲海内傾覆
立¶功立事在於今日彼州殷富户口百萬欲屈使君撫
臨州¶事北海相孔融謂先主曰今日之事百姓與能天
與不取¶悔不可追先主遂領徐州袁術來攻先主先主
拒之於盰眙淮隂¶曹公表先主為鎮東将軍封宜城亭
侯是嵗建安元年也¶先主與術相持經月吕布乗虛襲
<pb:KR3k0012_WYG_117-3b>
下邳下邳守将曹豹反間迎¶布布虜先主妻子先主求
和於布布還其妻子先主還小¶沛復合兵得萬餘人布
惡之自出攻先主先主敗走歸曹¶公曹公厚遇之以為
豫州牧曹公助先主圖布於下邳生<md:KR3k0012_SBCK_117-2b>¶擒布先主復得妻
子從曹公還許表先主為左将軍禮之愈¶重出則同輿
坐則同席袁術欲經徐州北就袁紹曹公遣先¶主督朱
靈路招要擊術未至術病死曹公從容謂先主曰¶天下
英雄唯使君與操耳本初之徒不足數也先主方食¶失
<pb:KR3k0012_WYG_117-4a>
匕箸先主據下邳殺徐州刺史車胄留闗雲長守下¶邳
自還小沛曹公東征先主敗績曹公盡收其衆虜先主¶
妻子并擒雲長以歸先主走青州青州刺史袁譚先主
故¶茂才也将步騎迎先主先主隨譚到平原馳使白紹
紹遣¶将道路奉迎身去鄴二百里與先主相見雲長亡
歸先主曹¶公遣曹仁将騎擊先主先主還紹軍隂欲離
紹乃説紹南連¶荆州收劉表紹遣先主將本兵復至汝
南遣縻竺孫乾與劉表¶相聞表自郊迎以上賔待之先
<pb:KR3k0012_WYG_117-4b>
主在荆州數年嘗於表坐起¶至厠見髀裏肉生慨然流
涕還坐表恠問備曰平常身不<md:KR3k0012_SBCK_117-3a>¶離鞍髀肉皆消今不復
騎髀裏肉生日月若馳老将至矣而¶功業不建是以悲
耳一日徐庶謂先主曰諸葛孔明卧龍¶也将軍豈不欲
見乎先主曰可與俱來庶曰此人可就見¶不可屈致也
宜枉駕顧之由是先主遂詣其廬凡三往乃見之¶因屏
人曰漢室傾頹奸臣竊命孤不度德量力欲信大義¶於
天下而智術短淺遂用猖蹶然志猶未已君謂計将安
<pb:KR3k0012_WYG_117-5a>
出亮曰自董卓以來豪傑並起跨州連郡者不可勝計
曹操¶比於袁紹則名微而衆寡然操遂能克紹以弱為
强者非唯天時¶抑亦人事今操已擁百萬之衆挾天子
以令諸侯此誠不可¶與爭鋒孫權據有江東已厯三
世國險而民附賢能為之¶用此可與為援而不可圖也
荆州北據漢沔利盡南海東連¶呉㑹西通巴蜀此用武
之國而其主不能守殆天所以資¶將軍將軍豈有意乎益州
險塞沃野千里天府之國髙祖因之以成帝業<md:KR3k0012_SBCK_117-3b>¶劉璋暗弱張
<pb:KR3k0012_WYG_117-5b>
魯在北民殷國富而不知存恤智能之士思得明¶君將
軍既帝室之胄信義著於四海總攬英雄思賢如渇¶若
跨有荆益保其巖阻西和諸戎南撫夷越外結孫權内¶
修政事天下有變則命一上將將荆州之軍以向宛洛
將軍¶身率益州之衆出於秦川百姓孰不簞食壺漿以
迎將軍¶者乎誠如是則霸業可成漢室可興矣先主曰
善於是與¶亮情好日密關張諸人等不悦先主解之曰
孤之有孔明如¶魚之有水也願諸君勿復言十二年曹
<pb:KR3k0012_WYG_117-6a>
公北征烏丸先主説¶表襲許表不能用及曹公南征㑹
表死子琮代立遣使請降¶先主屯樊城遂將其衆去過
㐮陽諸葛亮説先主攻琮有荆州先¶主曰劉荆州臨亡
託我以孤背信自濟死何面目見劉¶荆州乎吾不忍也
琮左右及荆州人多歸先主比到當陽¶衆且十萬輜重
數千兩日行十餘里或謂先主曰宜速行<md:KR3k0012_SBCK_117-4a>¶保江陵今雖
擁大衆被甲者少若曹公兵至何以拒之先主¶曰夫濟
大事者以人為本今人歸吾吾何忍棄去是時曹公¶又
<pb:KR3k0012_WYG_117-6b>
以江陵有軍實恐先主據之乃釋輜重輕軍到㐮陽聞¶
先主已過曹公將精騎五千急追一日一夜行三百餘
里¶及於當陽之長坂先主棄妻子與諸葛亮張飛趙雲
等數¶十騎走遣諸葛亮自結於孫權權遣周瑜等助之
與曹公¶戰於赤壁大破之焚其舟船羣下推先主為荆
州牧治公¶安益州牧劉璋内懐恐懼遣法正迎先主先
主留諸葛亮¶雲長等據荆州將步卒數萬人入益州璋
推先主行大司馬¶領司𨽻校尉先主亦推璋為鎮西大
<pb:KR3k0012_WYG_117-7a>
將軍領益州牧璋勅關戍¶諸將文書勿復關通先主先
主大怒進圍成都數十日璋¶出降蜀中殷盛豐樂先主
置酒大饗士卒蜀城中金銀分¶與將士還其榖帛先主
復領益州牧羣下尊先主為漢中王<md:KR3k0012_SBCK_117-4b>¶還治成都魏文帝
稱尊號或傳聞漢帝見害先主乃發喪制¶服追諡曰孝
愍皇帝是後建立禮儀上尊號即皇帝位於¶成都章武
元年夏四月大赦改元永安三年先主病篤託¶孤於丞
相亮夏四月先主殂於永安宫時年六十三五月¶梓宫
<pb:KR3k0012_WYG_117-7b>
自永安還成都諡曰昭烈皇帝秋八月𦵏惠陵¶
華陽國志曰漢末大亂雄傑並起若董卓吕布二袁韓
馬¶張楊劉表之徒兼州重郡衆動萬計叱咤之間皆自
謂漢¶祖可踵桓文易邁而魏武神武肆略戡屠盪盡於
時先主¶名微衆鮮而能龍飛鳯舉假翼荆楚植基隴益
建元復漢¶與之鼎峙非英才命世孰克如是¶
　　　　後¶主
蜀志曰後主諱禪字公嗣先主子也建安二十四年先
<pb:KR3k0012_WYG_117-8a>
主¶為漢中王立為王太子即尊號為皇太子先主殂於
永安宫<md:KR3k0012_SBCK_117-5a>¶後主襲位於成都時年十七是嵗魏黄初四年
也景耀六¶年夏魏大興徒衆命征西將軍鄧艾數道並
攻用光禄大¶夫譙周䇿奉書於艾後主輿櫬自縳詣壘
門艾解縳焚櫬¶延請相見因奉制拜後主為驃騎將軍
諸圍守悉被後主¶勅然後降下艾使後主止其故宫身
往造焉後主乃舉家¶東遷在位凡四十年既至洛陽冊
命為安樂縣公食邑萬¶户賜絹萬疋奴婢百人後司馬
<pb:KR3k0012_WYG_117-8b>
文王與後主宴為之作¶故蜀技樂旁人皆為感愴而後
主喜笑自若王謂賈充曰人之¶無情乃至於是乎雖使
諸葛亮在亦不能輔之乆全况姜維耶充¶曰不如是殿
下何由并之他日王問之曰頗思蜀否對曰¶此間樂不
思蜀也蜀故秘書令郄正聞之求見語之曰若王¶復問
可言先人墳墓逺在隴蜀乃心西悲無日不思因閉¶其
目㑹王復問具以此荅王曰何乃似郄正之語耶因驚<md:KR3k0012_SBCK_117-5b>¶曰實如尊命左右皆大笑後薨於洛陽
<pb:KR3k0012_WYG_117-9a>
魏畧曰蜀主在小沛不意曹公卒至迫遽棄家屬奔荆
州¶後主時年數嵗匿竄隨人西入漢中為人所賣及建
安十六¶年關中破亂扶風人劉括避亂入漢中買得之
問知其良¶家子遂養為子與娶婦生子始後主與父相
失時識其父¶字𤣥徳比舍人有姓簡者及先主得益州
簡為將軍嘗遣¶簡到漢中舎都邸後主詣簡簡相騐訊
事皆符驗簡喜以¶語張魯魯乃沐洗送詣益州先主立
為太子始先主以孔明¶為太子太傅及後主立以亮為
<pb:KR3k0012_WYG_117-9b>
丞相委以諸務謂亮曰政¶由葛氏祭則寡人亮亦以後
主未嫻于政遂總内外¶
　
　
　
　
　
　太平御覽卷一百十七
