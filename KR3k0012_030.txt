# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:00.684356
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 30
#+PROPERTY: FILE SB11n0727-030太平御覽-卷之三十.
<pb:KR3k0012_SBCK_030-1a>¶
太平御覽卷第三十¶
時序部十五¶
　　人日　正月十五日　晦日　中和節¶
　　社　寒食　三月三日¶
　　　　　人日¶
荆楚歳時記曰正月七日爲人日(董勛問禮俗曰正月一/日爲雞二日爲狗三日)¶
(爲猪四日爲羊五日爲/牛六日爲馬七日爲人)以七種菜爲羮翦綵爲人或鏤金¶
薄爲人以貼屏風亦戴之頭&KR0066;(董勛問禮俗云人入/新年形容改從新)又造¶
華勝相遺(起於晉代見賈充李夫人典戒云像瑞圖金勝/之形又取像西王母戴勝也舊以正月七日爲)¶
(人故名爲人日今北人此日亦有諱食菜者與楚食正反/剪綵鏤金薄爲人皆符人日之意與正旦鏤雞於戸同北)¶
(人亦有至人日諱食故歳菜唯食新菜者又餘日不刻牛/羊狗猪馬之像而二日獨施人雞此則未喻郭縁生&KR0274;征)¶
(記云壽張縣安民山魏東平王鑿山頂爲㑹望處刻銘於/壁文字猶在所載銘辞即此處老子云衆人熈熈如登春)¶
(臺如享大牢楚詞云目極千里傷春心則春日登臨自古/爲適但不知七日竟起何代晉代桓温參軍張望亦有正)¶
<pb:KR3k0012_SBCK_030-1b>¶
(月七日登高詩近代巳來南北同耳北人此/日食煎餅於庭中作之云薰大未知所出也)¶
雜五行書曰正月七日男吞赤豆七顆女呑二七顆竟年¶
無病¶
又曰宋武帝女壽陽公主人日卧於含章殿簷下梅花落¶
公主額上成五出花拂之不去皇后留之看得幾時經三¶
日洗之乃落宫女竒其異竟效之今梅花粧是也¶
談藪曰北齊髙祖七日&KR0155;髙宴羣臣問曰何故名人日魏¶
收對以董勛正月一日爲雞七日爲人(按一說云天地&KR0004;/開以一日作雞七)¶
(日作/人也)¶
劉臻妻陳氏進見儀曰正月七日上人勝於人¶
魏東平王是日登壽張安仁山銘曰正月七日厥日惟人¶
䇿我良駟陟彼安仁¶
隨陽休之正月七日登髙侍晏詩曰廣殿麗年輝上林起¶
<pb:KR3k0012_SBCK_030-2a>¶
春色風生拂雕輦雲廻浮綺翼¶
隨薛道衡人日思歸詩曰入春&KR0138;七日離家巳三年人歸¶
落鴈後思發在花前¶
晉李充正月七日登剡西寺詩曰命駕升西山寓目眺原¶
疇¶
　　　　　正月十五日¶
史記樂書曰漢家祀太一以昬時祠到明(今人正月望日/夜游觀燈是其)¶
(遺/事)¶
荆楚歳時記曰正月十五日作豆糜加油膋其上以祠門¶
戸¶
齊諧記曰正月半有神降陳氏之宅云是蠶室&KR0002;能見祭¶
當令蠶桑百倍疑非其事&KR0021;門備之七祠今州里風俗望¶
日祠門其法先以楊枝挿門而&KR0021;之(齊諧記曰吴縣張成/見一婦人立宅東南)¶
<pb:KR3k0012_SBCK_030-2b>¶
(角謂成曰此地是君&KR0094;室我即地神矣正月半日可作白/粥泛膏於上以祭之當令君家蚕桑百倍言訖而去絶失)¶
(所在或爲作膏粥巳後年年大得蚕世人正月半作粥禱/之加以&KR0079;覆其上登屋食之呪云登膏糜挾䑕腦欲來不)¶
(來待我三蚕老則以爲蚕襄鼠與齊諧記相符又覆&KR0079;亦/是覆膋之理石虎鄴中記正月十五日有登髙之㑹則登)¶
(髙又非今世/而然者也)其夕則迎紫姑以卜劉敬叔異苑云紫姑夲¶
人家妾爲大婦所妬正月十五日感激而死故世人作其¶
形迎之云子壻不在云是其壻曹夫人巳行云是其姑紫¶
姑可出(異苑又云於厠間或猪欄邊/迎之捉之覺重是神來也)平昌孟氏甞以此日¶
迎之遂穿室而自尓正著以敗衣盖爲此也洞覽云帝嚳¶
女將死云生平好樂至正月可以見迎又其事也俗云溷¶
厠之間必湏浄然後能致紫姑¶
異苑曰世人以十五日迎紫姑捉者覺重便是神來奠設¶
酒果亦&KR0116;皃輝輝有色即跳躁不住能占衆事卜將來蚕¶
桑又善射鈎好即大舞惡則仰眠平昌孟氏&KR0106;不信躬試¶
<pb:KR3k0012_SBCK_030-3a>¶
往捉便自躍穿頂求失所在也¶
唐兩京新記云正月十五日夜勑金吾㢮禁前後各一日¶
以看燈光&KR0002;晝日¶
世&KR0003;正月十五日祢衡甞&KR0013;魏武謫爲鼓吏於此日試鼓¶
漁陽桴作魚陽叅淵淵有金石聲(後漢書注曰文士傳曰/衡擊鼓爲漁陽叅撾蹋)¶
(地來躡足&KR0613;脚容態不常鼓節甚悲易衣單復擊鼓/叅撾而去至今有漁陽撾自衡始也叅音七甘切)¶
陳太子舎人徐德言之妻叔寳之妹封樂昌公主才色冠¶
絶時陳政方亂德言知不相保謂其妻曰以君之容國亡¶
必入權豪之家儻情縁未断猶兾相見冝有以信之乃破¶
一鏡人執其半約曰他日必以正月望日賣於都市我當¶
在即以是日訪之及陳亡其妻果入楊素之家德言遂以¶
正月望日訪於都市有蒼頭賣半鏡者大髙其價人皆&KR0015;¶
之德言直引至其居出半鏡以合之仍題詩曰鏡與人俱¶
<pb:KR3k0012_SBCK_030-3b>¶
去鏡歸人不歸無復姮娥影空餘明月輝陳氏得詩涕泣¶
不食素知之還其妻仍厚遺之與德言歸江南竟以終老¶
玉燭寳典曰正月十五日作膏粥以祠門户¶
西域記曰摩竭陁國正月十五日僧徒俗衆雲集觀佛舎¶
利放光&KR0040;花¶
唐蘇味道正月十五日夜詩曰火樹銀花合星橋鐵鏁開¶
暗塵隨馬去明月逐人來游&KR0016;皆穠李行歌盡落梅金吾¶
不惜夜玉漏莫相催¶
又崔液正月望夜游詩曰玉漏銅壷且莫催鐵&KR0028;金鏁徹¶
明開誰家見月能閑坐何處聞燈不看來¶
又曰神燈佛火百輪張刻像圖形七寳裝影裏如聞金口¶
說空中似散玉毫光¶
又曰金勒銀鞍控紫騮玉輪朱幰駕青牛驂驔始散東城¶
<pb:KR3k0012_SBCK_030-4a>¶
曲倐忽還逢南陌頭¶
　　　　　晦日¶
荆楚歳時記曰元日至于月晦並爲酺聚飲食(每月皆有/&KR0076;望晦朔)¶
(以正月&KR0004;年時/俗重以爲節)士女汎舟或臨水宴樂(玉燭寳典曰元日/至月晦人並爲酺)¶
(食渡水士女悉湔裳酹酒於水湄以爲度/厄今世人唯晦日臨河解除婦人或湔裙)¶
後魏盧元明晦日泛舟應詔詩曰輕&KR0069;吹上管落蓂飄下¶
蔕遲遲春色華晼晼年光麗¶
北齊魏收晦日泛舟應詔詩曰裊裊春枝弱&KR0028;&KR0028;新鳥呼¶
棹唱忽逶迤菱歌詩顧慕睿賞方月色宴言忘日暮猶豫¶
慰人心照臨康國歩〇唐太宗月晦詩晦魄移中律凝暄¶
起麗城&KR0449;雲朝盖上穿露暁珠呈&KR0015;樹花分色啼枝鳥合¶
聲披&KR0109;勤眺望極目暢春情¶
　　　　　中和節¶
<pb:KR3k0012_SBCK_030-4b>¶
唐書云貞元五年正月十一日詔曰四序嘉辰歴代増置¶
漢宗上巳晉紀重陽或&KR0003;穰除雖因舊俗與衆宴樂誠洽¶
當時朕以春方發生&KR0049;維仲月勾萌畢逹天地同和俾其¶
昭&KR0171;冝均暢茂自今已後以二月一日爲中和節内外官¶
司並休假一日先勑百寮以三令節集㑹今冝以中和節¶
代晦日(中和之節/自兹始也)¶
又曰其月二十八日中書侍郎李泌奏伏以仲春&KR0004;吉制¶
嘉節以徴之更晦日於往月之終揆明辰於來月之始請¶
令文武百辟以是日進農書司農獻穜稑之穜三公戚里¶
上春服士庶以刀尺相遺村社作中和酒祭勾芒神聚㑹¶
宴樂名爲饗勾芒祈年&KR0150;仍望各下州府所在頒行從之¶
又云貞元六年上以中和節宴百寮於曲江上賦詩以賜¶
之百官皆和焉是歳戴叔倫爲容州刺史素有詩名上乃¶
<pb:KR3k0012_SBCK_030-5a>¶
令録其詩以賜之¶
　　　　　社¶
孝經緯曰社土地之主也土地闊不可盡&KR0021;故封工爲社¶
以報功也¶
禮記月令曰二月之節是月也擇元日命人社(爲祀社稷/也春事興)¶
(故祭之以祈農祥元日謂/近春分前後戊日元吉也)¶
又曰王爲群姓立社曰太社&KR0095;自立社曰皇社諸侯爲百¶
姓立社曰國社自立社曰侯社大夫巳下立社曰置社¶
尚書曰用命則賞于祖不用命則戮于社(社主隂/隂主殺)¶
論語曰魯哀公問社於宰我對白夏后氏以松殷人以栢¶
周人以栗曰使民戰¶
史記曰共工氏之子爲后土能平水土故祀以爲社故天¶
子曰大社必受霜露風雨以逹天地之氣也社所以親地¶
<pb:KR3k0012_SBCK_030-5b>¶
也地載万物天垂象取法於天所以尊天而親地也社共¶
粢盛所以報本反始也¶
漢書曰陳平爲里中社宰分&KR0079;甚均父老善之平曰使平¶
得宰天下亦如此&KR0079;¶
又曰髙祖天下定詔御史令治榆社春用羊彘祠之¶
魏志曰王脩年七歳䘮母母以社日亡來年隣里社脩感¶
念母悲哀其隣里聞爲之罷社¶
晉書曰阮脩字宣子伐社樹或止之籍曰或社爲樹伐樹¶
則社移樹而爲社伐樹則社亡也¶
荆楚歳時記曰社日四隣並結綜㑹社牲醪爲屋於樹下¶
先&KR0021;神然後饗其昨¶
鄭氏云百家共一社今百家所社綜即共立之社也¶
　　　　　寒食¶
<pb:KR3k0012_SBCK_030-6a>¶
荆楚歳時記曰去冬節一百五日即有疾風甚&KR0040;謂之寒¶
食(據暦合在清明前二日/亦有去冬至一百六日)¶
陸翽鄴中記曰寒食三日作醴酪又煑粳米及夌爲酪擣¶
杏仁煑作粥案玉燭寳典今日悉爲大夌粥研杏仁爲酪¶
别餳沃之¶
又孫楚祭子推文云&KR0112;飯一盤醴酪二盂是其事也¶
又曰并州俗冬至一百五日爲介子推斷火冷食三日作¶
乾粥是今之糗也¶
范曄後漢書曰周舉遷并州刺史太原一郡舊俗以介子¶
推焚骸有龍忌之禁至其月咸言神靈不樂舉火舉移書¶
於子推廟云春中寒食一月老小不堪今則三日而巳¶
魏武帝明罰令曰聞太原上黨西河鴈門冬至後百有五¶
日皆&KR3359;寒之地老少羸弱將有不堪之患令人不得寒食¶
<pb:KR3k0012_SBCK_030-6b>¶
&KR0002;犯者家長半歳刑主吏百日刑令長奪一月俸¶
周斐汝南先賢傳曰太原舊俗以介子推焚骸一月寒食¶
莫敢煙㸑¶
劉向別録曰寒食蹋蹴黄帝所造夲兵勢也或云起於戰¶
國案鞠與毬同古人蹋蹴以爲戯¶
古今藝術圖云寒食鞦韆夲北方山戎之戯以習輕趫者也¶
又按周舉移書及魏武明罰令陸翽鄴中記並云寒食断¶
火起於子推琴操所云子綏綏即推也¶
又云五月五日與今有異皆因流俗所傳據左傳及史記¶
並無介子推&KR0013;焚之事案周禮司烜氏仲春以木鐸脩火¶
禁于國中注云爲季春將出火也今寒食准節氣是仲春¶
之末清明是三月之&KR0004;然即禁火盖周之舊制¶
玉燭寳典曰寒食此節城市尤多&KR0720;雞&KR0401;之戯左傳有季¶
<pb:KR3k0012_SBCK_030-7a>¶
郈&KR0720;雞其來逺矣¶
同書時訓曰清明之日桐不華歳有大寒曰䑕不化國多¶
貪殘虹不見婦人亂色戴勝不降桑政教不平¶
唐李崇嗣寒食詩曰普天皆滅熖匝地盡藏煙不知何處¶
火來就客心燃¶
又宋之問途中寒食詩曰馬上逢寒食途中属暮春可憐¶
江浦望不見洛橋人¶
又沈佺期嶺表逢寒食詩曰嶺外逢寒食春來不見&KR0307;洛¶
陽新甲子何日是清明¶
　　　　　三月三日¶
漢書曰武帝即位數年無子平陽公主求良家女十餘人¶
飾置於家帝祓灞上而過焉還平陽主主見所待美人帝¶
不恱旣飲謳者進帝獨恱衛子夫(&KR0063;劭云祓除也今/月上巳祓禊是也)¶
<pb:KR3k0012_SBCK_030-7b>¶
又漢書禮儀志曰三月上巳日官人並禊飲於東流水¶
又曰太后春幸蚕舘率皇后列侯夫人桒遵灞水而祓除¶
又曰三月上巳官民皆㓗於東流水上自洗濯祓除去&KR0043;¶
垢爲大㓗㓗者言陽氣布暢萬物記出始㓗之也¶
續漢志曰上已大㑹賔從於薄落津¶
後漢書曰梁啇上已日㑹賔客於洛水酒酣継以薤露坐¶
者聞之皆爲掩泣曰此所謂哀樂失時非其所也殃將及¶
乎啇至秋果薨¶
魏志曰&KR0061;紹三月上已大㑹賔從於簿落津聞魏郡兵及¶
黒山賊于毒等數萬人共覆鄴城殺守坐中客家在鄴者¶
皆憂怖失色或起而立紹容皃自&KR0002;不改常度¶
又晉中興書曰王導謂從兄敦曰王仁德未著而名位猶¶
輕兄名巳振冝有以共相匡舉㑹三月三日中宗出禊乗¶
<pb:KR3k0012_SBCK_030-8a>¶
肩輦敦導並&KR0016;從紀瞻使人覘之旣聞敦導&KR0016;從乃大驚¶
自出拜於道左中宗從容謂導曰卿吾之蕭何也¶
宋書曰武帝三月三日登八公山劉安故臺望日城郭如¶
疋帛之繞藂花也¶
崔鴻十六國春秋曰李暠三日讌于曲水命羣僚賦詩暠¶
爲之序¶
韓詩曰溱與洧方洹洹&KR0006;(洹洹盛皃也謂三月桃/花水下之時至盛也)惟士與¶
女方秉蕳&KR0006;(秉執也蕳蘭也當此盛流之時衆士與衆女/方執蘭拂除邪&KR0086;鄭國之俗三月上巳之辰)¶
(此雨水之上招魂續魄拂除不祥/故詩人願與所恱者俱往觀之)¶
荆楚歳時記曰三月三日四人並出江渚池沼間爲流杯¶
曲水宴¶
續齊諧記曰晉武帝問尚書郎摯虞曰三日曲水其義何¶
指荅曰漢章帝時平原徐肇以三月&KR0004;生三女至三日而¶
<pb:KR3k0012_SBCK_030-8b>¶
俱亡一村以爲恠乃相携之水濵盥洗因水以泛觴曲水¶
之義起於此也帝曰&KR0002;如所談便非好事尚書郎束晢曰¶
摰虞小生不足以知之臣請說其始昔周公城洛邑因流¶
水以泛酒故逸詩云羽觴隨波又秦昭王三日置酒河曲¶
見有金人出捧水心劒曰令君制有西夏及秦霸諸侯乃¶
因此處立爲曲水二漢相縁皆爲盛集帝曰善賜金五十¶
斤左遷摯虞爲陽城令¶
夏仲御別傳曰夏仲御詣洛到三月三日洛中公王以下¶
莫不方軌連&KR0942;並南浮橋邊禊男則朱服耀路女則錦綺¶
粲爛仲御時在舡中曝所市藥雖見此輩稳坐不揺賈充¶
望見深竒其節顧相與語此人有心膽有似兾缺走往問¶
舡中安坐者爲誰仲御不應重問徐乃荅曰㑹稽北海間¶
民夏仲御(夏統字/仲御)¶
<pb:KR3k0012_SBCK_030-9a>¶
風土記曰漢末有郭虞者有三女一女以三月上辰一以¶
上巳二日而三女産乳並亡迄今時俗以爲大忌故到是¶
月是日婦女忌諱不復止家皆適東流水上就通逺地祈¶
祓自㓗濯也¶
丘淵之征齊道里記曰城北十五里有栁泉符朗常以爲¶
解禊處¶
鄴中記曰石虎三月三日臨水㑹公主妃主名家婦女無¶
不畢出臨水施張幔車服粲爛走馬歩射飲宴終日¶
陸翽鄴中記曰華林園中千金堤上作兩銅龍相向吐水¶
以注天泉池通御溝中三月三日石季龍及皇后百官臨¶
池㑹賞¶
續捜神記曰盧充獦見麞便射中之隨逐不覺逺忽見一¶
黒門如府舎問鈴下鈴下對曰崔少府宅也進見少府語¶
<pb:KR3k0012_SBCK_030-9b>¶
充云尊府君爲索小女婚故相迎耳三日畢車送充至家¶
母問之具以&KR0250;對與崔別正四年而三月三日臨水戯遥¶
見傍水有犢車充往開車户見崔女與三男共載情意如¶
&KR0004;抱兒還充又與金鋺乃別¶
戴延之西征記曰天泉之南有東西溝承御溝水水之北¶
有積石壇云三月三日御坐流杯之處¶
雜五行書曰欲知蚕善惡常三月三日天隂而無日不&KR0040;¶
蚕大善¶
風俗通曰謹案周禮女巫掌歳時以祓除疾病禊者㓗也¶
故於水上盥㓗之也巳者祉也邪疾已去祈介祉也¶
竹林七賢論曰王濟嘗解禊浴水明日或問王曰昨日遊¶
有何語議荅曰張華善&KR0003;史漢裴逸民叙前言往行衮衮¶
可聽¶
<pb:KR3k0012_SBCK_030-10a>¶
晉羲之三月三日蘭亭序曰永和九年歳在癸丑暮春之¶
&KR0004;㑹于㑹稽山隂之蘭亭修禊事也群賢畢至少長咸集¶
此地有崇山峻嶺茂林脩竹又有清流激湍映帶左右引¶
以爲流觴曲水列坐其次雖無絲竹管&KR0246;之盛一觴一吟¶
亦足以暢叙幽情是日也天㓪氣清惠風和暢仰觀宇宙¶
之大俯察品&KR0011;之盛所以遊目騁懷足以極視聽之娱信¶
可樂也¶
宋顔延之三日曲水詩序曰日&KR0414;胃維月&KR0100;青陸皇祗發¶
生之始后土布和之辰思對上靈之心以荅庻萌之願有¶
詔掌故爰命司暦獻洛飲之禮具上巳之儀南徐輦道北¶
清禁林略亭臯跨芝田菀太液懷層山山居峻垝葱翠幽¶
烟於是離宮衛設別殿周徼然後昇秘駕引緹&KR0016;揺玉鸞¶
發流吹天動神移淵渟雲委以降于行所禮也¶
<pb:KR3k0012_SBCK_030-10b>¶
梁沈約三日率尓成篇曰麗日属元已年芳具在斯開花¶
巳匝樹流鸎復滿枝洛陽繁華子長安輕薄兒東出千金¶
堰西臨鴈鶩陂遊絲映空轉髙栁拂地垂絲萍文照曜紫¶
鷰光陸離清晨戯伊水薄暮&KR0043;蘭池象筵排寳瑟金瓶泛¶
羽巵寧憶春蠶起日暮桑欲萎¶
梁簡文帝三月曲水詩序曰竊以周成洛邑自流水以禊¶
除晉集華林同文&KR0100;而髙宴莫不禮具義舉沓矩重規照¶
動神明雍熈鍾石是節也上巳属辰餘萌逹壤倉庚應律¶
女夷司&KR0049;尓乃分階樹羽踈泉泛爵羽觴㳂泝蕙肴沓來¶
賔儀式序盛德有容舞艶七盤歌浮六變遊雲駐彩仙鶴¶
來儀都人野老雲集霧㑹結軫方衢飛軒照日〇晉張華¶
三月三日後園㑹詩曰暮春元日陽氣清明祁祁甘&KR0040;膏¶
澤流盈習習祥風啓滯導生禽鳥逸豫桑麻滋榮纎條&KR0013;¶
<pb:KR3k0012_SBCK_030-11a>¶
緑翠華含英於我皇后欽&KR0002;昊乾順時省物言觀中園讌¶
及群辟乃命&KR0004;筵合樂華池祓濯清川汎彼龍舟泝游洪¶
源¶
又張華上巳篇曰仁風導和氣勾芒御昊春沽洗應時月¶
元巳啓良辰明從自逺至童冠八九人伶人理新樂膳工¶
獻時珎春醴踰九醖冬青過十旬¶
晉閭丘冲三月三日應詔詩曰暮春之月春服旣成&KR0155;陽¶
潤土冰渙川&KR0313;餘萌逹壤嘉木敷榮后皇宣遊旣讌且寧¶
光光華輦侁侁從臣上䕃丹幄下藉文茵臨池挹盥濯故¶
絜新俯鏡清流仰睇天津藹藹華林巖巖景陽嶪嶪峻宇¶
弈弈飛梁垂䕃倒景&KR0002;翶&KR0002;翔浩浩白水汎汎龍舟皇在¶
靈沼百辟周遊激櫂清歌鼓枻行謳聞樂咸和具醉斯柔¶
在昔帝虞德&KR0013;遐荒千鏚在庭苗人來王今我哲后古聖¶
<pb:KR3k0012_SBCK_030-11b>¶
齊芳惠此中國以綏四方元首旣明股肱惟良樂只君子¶
今日惟康¶
又潘尼上巳日帝㑹天淵池詩曰青春暮月六氣和理律¶
應姑洗日惟元己谷風散凝微陽戒始春服旣成明靈降¶
祉¶
又陸機櫂歌行曰遲遲暮春日天氣柔且嘉元&KR0123;陸&KR0004;巳¶
濯穢遊黄河龍舟浮鷁首羽旗垂藻葩乗風宣飛景逍遥¶
戯中波¶
隋盧思道上巳禊飲詩曰山泉好風日城市厭囂塵&KR0147;持¶
一樽酒共㝷千里春餘光下幽桂夕吹舞青蘋何時出&KR0028;¶
後重有入林人¶
唐沈佺期三月三日棃園亭侍宴詩曰九門馳道出三巳¶
禊堂開&KR0030;鷁中川動青龍上苑來野花飄御座河栁拂天¶
<pb:KR3k0012_SBCK_030-12a>¶
杯日晚迎祥處笙鏞下帝臺¶
後漢張衡南都賦曰於是暮春之禊元巳之辰方䡄齊&KR0942;¶
祓于陽濵朱帷連綱曜野暎雲男女妖&KR1404;服絡繹何&KR0813;紛¶
晉成公綏洛禊賦曰考&KR0123;日簡良辰祓除鮮禊同㑹洛濵¶
妖童媛女嬉逰河曲或渙纎手或濯素足臨清流坐沙&KR0163;¶
列罍樽飛羽觴¶
又張恊禊賦曰夫何三春之令月嘉天氣之絪緼流水清¶
泠以汪濊原隰葱翠以龍鱗於是縉紳先嘯疇命友携接¶
黨童冠者八九主希孔墨賔慕顔栁&KR0002;夫權戚之家豪侈¶
之族乗&KR0016;齊鑣華輪方轂青盖雲浮參&KR0980;相属集于長洲¶
之浦曜乎泠川之曲遂乃停與蕙渚息駕蘭田朱幔虹舒¶
翠幕蜺連浮素&KR0401;以蔽水洒&KR0007;醪於中河水禽爲之駭踊¶
陽侯爲之動波¶
<pb:KR3k0012_SBCK_030-12b>¶
又阮瞻上巳會賦曰臨清川而嘉讌聊睱日以遊娱䕃朝¶
雲而爲盖託茂樹以爲廬¶
又王廙洛都賦曰&KR0002;乃暮春嘉褉三巳之辰貴賤同遊方¶
&KR0185;齊輪麗服靚粧祓乎洛濵流芳塞路炫日暎雲¶
又禇爽禊賦曰伊暮春之令月將解褉於通川川廻瀾以¶
澄暎嶺峭崿以霏烟輕霞舒於翠崖白雲暎於青天風透¶
林而自清氣扶嶺而載鮮¶
太平御覽卷第三十¶
