# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:44.084294
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 765
#+PROPERTY: FILE SB11n0727-765太平御覽-卷之七百六十五.
<pb:KR3k0012_SBCK_765-1a>¶
太平御覽卷第七百六十五¶
　器物部十¶
　箕帚　畚　斛(量附)斗¶
　升　蓑笠　桔橰　椸枷¶
　梯　杞朳¶
　　　　　箕帚¶
世本曰少康作箕帚¶
詩曰維南有箕不可以簸揚維南有箕載翁其舌¶
禮曰凢爲長者糞之禮必加帚於箕上以&KR0209;拘而退其塵¶
不及長者以箕自向而扱之¶
又曰汜埽曰埽埽席前曰㭓㭓(弗運/切)席不以鬛執箕膺擖¶
(鬛謂帚也恒埽地不㓗清也膺親也擖舌/也持箕將去糞者以舌自卿擖以渉切)¶
又曰良弓之子必學爲箕¶
<pb:KR3k0012_SBCK_765-1b>¶
史記曰張儀&KR0003;楚王曰大王誠能聽臣臣請使𥘿太子入¶
質於楚楚太子質於𥘿請以𥘿女爲大王箕箒之妾効萬¶
室之都以爲湯沐之邑¶
又曰鄒子如燕昭王擁篲先驅請列子之坐而受業¶
漢書曰𥘿爲亂政虐刑殘滅天下比爲長城之役南有五¶
嶺之戍外内搔動百姓罷(音/皮)弊頭㑹箕歛(計人頭數出/榖以箕歛之)以¶
供軍費¶
又曰上歸櫟陽五日一朝太公家令&KR0003;曰天無二日土無¶
二王帝雖子人主也太公雖父人臣也奈何令人主拜人¶
臣如此則威重不行後上朝太公太公擁篲迎門却行上¶
大驚下扶太公太公曰帝人主也奈何以我亂天下法也¶
又曰魏勃欲見齊相曹叅無因常早掃叅之門¶
又曰賈&KR0105;上書曰𥘿人借父櫌鋤而有得色母取箕帚立¶
<pb:KR3k0012_SBCK_765-2a>¶
而誶語¶
晉書曰王獻之善&KR0571;書有父風以掃帚沾泥書大字方¶
丈甚善¶
王隱晉書曰&KR0067;衮孤兄女曰芳將嫁羙其服矣衮刈荆苕¶
爲箕帚焉召諸子于堂男女以班而謂芳曰汝少孤今汝¶
適人將事舅姑洒埽庭内婦人之道故賜汝此匪器之羙¶
欲汝之温恭朝夕雖休勿休也¶
齊書曰劉休妻王氏妬帝聞賜休妾勑與王氏杖二十令¶
休於宅後開小店使王氏賣掃帚皂莢以辱之¶
國語曰越王勾踐行成於吴曰一介適女執箕帚於王宫¶
淮南子曰周鼎不㸑而不可賤掃帚日用而不足貴¶
南越志曰鮑靚爲南海太守嘗夕飛徃羅浮山曉還有小¶
吏晨洒掃忽見兩鵲飛入小齊吏帚擲之墜於地視乃靚¶
<pb:KR3k0012_SBCK_765-2b>¶
之履也¶
西域志曰佛帚在月支國長三尺許似孔雀尾也¶
異苑曰北海徐寔婢蘭義熈中忽患羸黄而自拂拭有異¶
於常家共伺察見竹掃帚從壁角來趣婢取而焚之婢即¶
平復¶
雜五行書曰常以正月三日買箕四枚懸堂上四壁令人¶
治生大得治田𧖟萬倍錢財自入¶
李尤箕銘曰神農殖榖以養蒸民箕主簸&KR0045;糠粃乃陳¶
　　　　畚¶
左傳曰晉靈公不君(失君/道)宰夫臑(音/而)熊蹯不熟殺之寘諸畚¶
使婦人載以過朝¶
又曰宋災樂喜爲司城以爲政陳畚梮具綆𦈢(畚/籠也)¶
𣈆中興書曰王猛少貧賤鬻畚爲事常至洛陽貨畚有一¶
<pb:KR3k0012_SBCK_765-3a>¶
人於市貴買其畚云家近在此可隨我取直猛隨去忽至¶
深山中此人語猛且住樹下當先啓道君湏&KR0119;猛進見一¶
老公踞牀髭鬢悉白侍從十許人引猛云大司馬公可進¶
猛因拜老公曰王公何縁拜即十倍雇畚直遣人送猛岀¶
山旣頋視乃是嵩髙山也¶
淮南子曰禹之時天下大水禹身執畚鍤以爲民先¶
韓詩外傳曰鮑焦衣弊膚見挈畚持&KR0188;遇子貢曰吾子何¶
以至於此鮑焦曰天下之遺徳教者衆矣吾何以不至此¶
子貢曰吾聞非其世者不至其利汚其君者不履其土今¶
子非其世而持其&KR0188;乎鮑焦曰吾聞賢者易進而輕退廉¶
士易愧而輕死乃&KR0162;其&KR0188;立枯於洛水之上¶
　　　　　斛(量附)¶
廣雅曰斛謂之鼔方斛謂之角¶
<pb:KR3k0012_SBCK_765-3b>¶
書曰恊時月正日同律度量衡(合四時之氣節月之大小/月之甲乙齊一也律法制)¶
(及尺丈斛斗/斤兩皆均同)¶
周禮曰㮚氏(俗作)爲量改煎金賜則不耗不耗然後(權之/權之)¶
然後凖之凖之然後量之其銘曰時文思索允臻其極喜¶
量旣成以觀四國永啓厥後兹噐維則¶
漢書曰量者龠合升斗斛也所以量多少也本起於黄鍾之¶
龠以子榖秬&KR0112;中者千有二百實其龠二龠爲斛而五量¶
嘉矣其法用銅方合十合爲一升十升爲斗十斗爲斛而¶
五量嘉矣其法用銅方尺而圍其外旁有(音/祧)焉其上爲¶
斛下爲斗左耳爲升右耳爲合爲合龠之量也升者登合¶
之量也斗者聚升之量也斛者角斗平多少之量也夫量¶
者躍於龠合於合登於升聚於斗角於斛也職在太倉太¶
司農掌之¶
<pb:KR3k0012_SBCK_765-4a>¶
後漢書曰第伍倫爲京兆主簿倫平銓衡正斗斛市無阿¶
枉百姓恱服之¶
魏志曰太祖常討賊廪穀不足私謂主者主者曰可小斛¶
以是之太祖曰善後軍中言太祖欺衆太祖謂主者曰特¶
當借汝死以厭衆不然事不解遂斬之題屍曰用小斛盗¶
軍榖故斬之¶
崔鴻十六國春秋後凉録曰吕光與龜兹王戰大敗之故¶
大奢侈冨於養家有蒲桃酒或千斛經十年不敗士卒淪¶
没酒藏者相繼¶
荀氏别傳曰荀遂字仲陽隱居不仕時歳飢荒來糴者遂¶
妻常叩其斛糴者歸量輙過其本時人號爲㭬斛夫人¶
莊子曰聖人不死大盗不止爲之斗斛以量之則并與斗¶
斛而竊之權衡以稱之則并與權衡而竊之雖有軒冕之¶
<pb:KR3k0012_SBCK_765-4b>¶
賞弗能勸斧龯之威弗能禁剖斗折衡而民不爭¶
天文要集曰斗星卬則天下斗斛不平覆則歳稔¶
雜令曰諸量以秬&KR0112;中者容一千二百爲籥二籥爲合十¶
合爲升十外爲斗(三斗爲/大一斗)十斗爲解¶
楚辭曰世並舉而好朋一升斛而相量(言今之人皆好朋/黨並相薦舉將其)¶
(貪佞之心以/量清絜之士)衆比周而肩隨賢者逺害而隱藏¶
　　　　㪷¶
史記曰鴻門之㑹沛公使張良以㪷一&KR0215;予亞父亞父受¶
玉斗撞而破之¶
又田乞仕齊景公爲大夫其收賦稅於民以小斗受之其¶
&KR0338;予民以大斗行隂徳於民而景公弗禁由此田氏得衆¶
心宗族益強人思田氏¶
漢書曰王莽攝政鑄作威斗威斗者以五石銅爲之形&KR0002;¶
<pb:KR3k0012_SBCK_765-5a>¶
北斗長二尺五寸欲以厭勝衆兵旣成命有司&KR0018;之莽岀¶
在前入則御旁¶
說苑曰合升斗之微以滿倉廪¶
王逸子曰自幽厲禮壞樂崩天綱㢮絶諸侯力政轉相吞¶
㓕徳不能懷威不能制至於王&KR0956;遂䘮玉斗¶
　　　　　升¶
漢書律暦志曰嘉量法用銅方尺而圜其外左耳爲升右¶
耳爲合¶
左傳曰齊舊四量豆區釜鍾四升爲豆各自其四以登於¶
釜釡十則鍾鍾乃大矣陳氏三量皆登一焉¶
葛洪神仙𫝊曰王方平語蔡經家人曰吾欲賜汝等酒此¶
乃出天厨其味醲非俗人所冝飲之或能爛人膓今當以¶
水和之汝輩勿恠也乃以一升酒以一斛水攪之以賜經¶
<pb:KR3k0012_SBCK_765-5b>¶
家家人飲之一升許皆醉良乆¶
　　　　蓑笠¶
廣雅曰草謂之蓑簦(音/登)謂之笠¶
詩曰爾牧來思荷蓑荷笠(蓑所以備雨/笠所以御暑)¶
又曰&KR0013;都人士臺笠緇撮(臺所以御暑笠/所以禦雨也)¶
禮曰大羅氏天子之掌鳥獸者也諸侯貢屬焉草笠而¶
至尊野服也(諸侯於<折 t="33"/>使使者/戴草笠貢鳥獸也)¶
國語曰越王勾踐栖於㑹稽乃令三軍求退矣王謀臣大¶
夫種曰譬如蓑笠時雨至必求之令君旣棲於㑹稽之上¶
而求謀臣無乃後乎¶
又曰吴夫差使王使孫苟告勞于周曰齊人爲不道不供¶
承王事夫差不忍&KR0013;甲帶劒簦笠相望於女陵(簦笠備/雨器也)天¶
舎其裏齊師還(言敗/而還)夫差豈敢自多¶
<pb:KR3k0012_SBCK_765-6a>¶
又曰管仲曰今夫農羣萃而州處察其四時時雨旣至梜¶
其槍刈耨鏄以旦暮從事於田野脫衣就㓛首戴茅蒲身¶
衣裰襫(音撥襫茅蒲簦/笠也襏襫蓑也)沾體塗足以從事於田野¶
史記曰瞽瞍使舜上廪從下焚廪舜乃以雨笠自杆而下¶
得不死之¶
又曰虞卿觧其相印與魏齊間行走大梁欲因信陵君以¶
走楚信陵君未肯見曰卿何人齊曰虞卿躡履檐簦一見¶
趙王賜白璧一𩀱黄金百鎰再見拜爲上卿聞君急士之¶
窮而歸公子¶
吴志曰吕蒙汝南人代鄧當爲將定南郊約軍中不得于¶
人家有所求取蒙麾下士是汝南人取民家一笠以覆官¶
鎧蒙以爲犯軍令不可以郷里故廢法遂斬之¶
晏子曰景公出遊曰嗚呼使古而無死何如晏子曰&KR0002;使¶
<pb:KR3k0012_SBCK_765-6b>¶
古而無死丁公太公將有齊國吾將戴笠衣&KR0260;以行畎𠭇¶
之中也¶
風土記曰越人結交約曰卿雖乗車我戴笠後日相逢下¶
車揖¶
盛弘之荆州記曰冝都有風穴樵人有冬過者置笠穴口¶
風吹吸之經日還渉長陽溪而得其笠則知溪穴潜通矣¶
馮敬通詣鄧禹牋曰今日裘與蓑孰急見雨則裘不用上¶
堂則蓑不御此更爲適者也今敬通逢堂蓑之不御也¶
本草曰敗天公主&KR0017;注精魅(此竹笠/之敗也)¶
曹植九詠曰越江兮刈蘭暮秋兮薄寒&KR0013;蓑兮戴笠置露¶
兮踐雚¶
王褒撞約曰雨墮如注瓮板薜戴子公(薜蓑衣也/子公笠也)¶
　　　　桔橰¶
<pb:KR3k0012_SBCK_765-7a>¶
通俗文曰機汲曰桔橰¶
禮曰棒席如橋衡(鄭玄曰井上桔橰/衡在上低仰者也)¶
莊子曰子貢南逰楚漢隂見一丈人爲圃畦於漢隂鑿隧¶
而入井抱甕而灌用　力多而見功寡子貢曰鑿木爲機¶
後重前輕挈水&KR0002;流其名桔橰圃者曰聞有機事必有機¶
心吾非不知羞不爲也¶
又曰獨不見夫桔橰者乎引之則俯舎之則仰彼人之所¶
引非引人者也故俯仰而不得罪於人¶
汝南先賢傳曰蔡君仲井桔橰壤在母　年命上憂不敢¶
治而扶老生繞之(扶老藤也生繞桔/橰不湏治孝之感也)¶
　　　　　揓枷(青移架)¶
禮曰男女不同揓枷¶
又曰不敢懸於夫之揮(音/揮)揓(竿謂/之揓)¶
<pb:KR3k0012_SBCK_765-7b>¶
爾雅曰日竿謂之揓(郭璞注曰/衣架也)¶
古詩曰甖中無升米架上無懸衣¶
　　　　　梯¶
&KR0003;文曰梯木階也¶
禮曰復有林麓則虞人誤階無林麓則狄人設階¶
蜀志曰劉𤦺問自安之計於諸葛亮亮不荅𤦺遊後園登¶
樓去梯謂亮曰可以言未謂劉曰君不見申生在内而危¶
重耳居外而安乎¶
崔鴻十六國春秋後凉録曰竇荀洛陽人也以壯勇知名¶
從吕光攻龜兹登雲梯入地道或時墮落&KR0171;而復上光深¶
竒之¶
孟子曰瞽瞍使舜完&KR0338;&KR0162;階¶
搜神記曰和憙鄧后夢登梯以椚天體蕩蕩正青&KR0002;鍾乳¶
<pb:KR3k0012_SBCK_765-8a>¶
者后仰漱之¶
石虎鄴中記曰石虎太子宣與母弟蔡公韜迭秉政事宣¶
嫌終有代巳之𫝑八月社日韜登東明觀遊暮還酣宴作¶
女妓罷宣遣力士鉅鹿楊杯等十餘人夜縁梯入韜弟斫¶
殺之¶
鹽鐵論曰防塞利門而民猶爲非况上之爲利乎¶
傳曰諸侯好利則大夫鄙大夫鄙則士貪士貪則庶人盗¶
是開利室内民罪梯也¶
丗&KR0003;曰韋仲將能書魏明帝起殿欲安牓使仲將登梯題¶
之旣下頭𩯭皓然因是勑戒兒孫勿復學書¶
嵇含雞賦曰余庭有栖雞而一雄㝡武常慿梯升栖守時¶
告晨未常有殆¶
郭璞遊仙詩曰靈溪可潜盤安事登雲梯¶
<pb:KR3k0012_SBCK_765-8b>¶
　　　　　杷朳¶
方言曰杷無齒爲朳宋魏之間謂之渠拏(今江東/名亦然)或謂之¶
渠䟽¶
周生烈曰夫忠謇朝之杷朳正人國之掃篲也秉把執篲¶
除凶掃穢國之福主之利也¶
太平御覽卷第七百六十五¶
