# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:10.106962
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 218
#+PROPERTY: FILE SB11n0727-218太平御覽-卷之二百一十八.
<pb:KR3k0012_SBCK_218-1a>¶
太平御覽卷第二百一十八¶
　職官部十六¶
　　　刑部尚書　刑部侍郎¶
　　　　刑部四司郎中貟外¶
　　　禮部尚書　禮部侍郎¶
　　　　禮部四司郎中貟外¶
　　　工部尚書　工部侍郎¶
　　　　工部四司郎中貟外¶
　　　　　刑部尚書¶
六典曰刑部尚書侍郎之職掌天下刑法及徒&KR0032;勾覆&KR0028;¶
禁之政令其屬有四一曰刑部二曰都官三曰比部四曰¶
司門揔其職務而行其制命凡中外百司之事由於所屬¶
咸質正焉¶
<pb:KR3k0012_SBCK_218-1b>¶
唐書曰栁公綽爲刑部尚書京兆人有姑鞭婦致死者府¶
斷以償死公綽議曰尊毆卑非&KR0242;且其子在以妻而戮其¶
母非敎也竟減死¶
又曰李適之拜刑部尚書適之雅好賔友飲酒一斗不亂¶
夜則宴賞晝决公務庭無留事¶
　　　　　刑部侍郎¶
唐書曰太宗謂侍臣曰張亮有義兒五百畜養此輩將何¶
爲也正欲反耳命百寮議其獄多言亮當誅唯將作少匠¶
李道&KR0073;言亮反形未具明其無罪太宗旣盛怒竟斬于市¶
籍没其家歳餘刑部侍郎有闕令執政者妙擇其人累奏¶
皆不可太宗曰朕得其人也徃者李道&KR0073;議張亮云反形¶
未具此言當矣當時雖不即從至今追悔遂授道&KR0073;刑部¶
侍郎¶
<pb:KR3k0012_SBCK_218-2a>¶
又曰劉瑑轉刑部侍郎瑑精於法律選大中已前二百四¶
十四年制勑可行用者二千八百六十五條分爲六百四¶
十六門議其輕重別成一家法書號大中統&KR0011;奏行用之¶
　　　　　刑部郎中　刑部貟外郎¶
六典曰刑部郎中貟外郎各二貟掌舉其典憲而辨其輕¶
重凡文法之名有四一曰律二曰令三曰格四曰式凡律¶
一十有二章一曰名例二曰衛禁三曰職制四曰戸婚五¶
曰廏庫六曰擅興七曰盗賊八曰&KR0242;訟九曰詐僞十曰&KR0258;¶
律十一曰捕亡十二曰斷獄而大凡五百條焉¶
唐書曰長慶中刑部貟外郎孫革奏准京兆府雲陽縣人¶
力張蒞欠羽林官&KR0016;康憲錢米憲徴之蒞乗醉拉憲氣息¶
將絶憲男買徳年十四將救其父以蒞角觝力人不敢撝¶
解遂持木鍤擊蒞之首見血後三日致死者准律文爲人¶
<pb:KR3k0012_SBCK_218-2b>¶
所毆人徃救擊其人折傷減凡&KR0242;三等至死依常律即買¶
德救父難是性孝非&KR0064;擊張蒞是功非兇以髫丱之歳正¶
父子之親&KR0002;非聖化所加童子安能及此王制稱五刑之¶
理必原父子之親以權之測淺深之量以別之春秋之義¶
原心定罪周書訓諸罰有權今買徳生&KR0013;皇風㓜符至孝¶
哀矜之宥伏在聖慈職當讞刑合分善惡先具事由陳奏¶
伏兾賜下中書門下啇量勑旨康買德尚在童年得知子¶
道雖殺人當死而爲父可哀&KR0002;從沉命之科是失原情之¶
義冝付法司減死罪一等處分¶
　　　　　都官尚書¶
南史曰徐孝克爲都官尚書自晉巳來尚書官僚皆擕家¶
屬居省省在臺城内下舎門中有閣道東西跨路通干朝¶
堂其第一即都官省西抵閣道年代乆逺多有&KR0017;怪每夜¶
<pb:KR3k0012_SBCK_218-3a>¶
昏之際無故有聲光或見人着衣冠從井中出湏&KR0119;復没¶
或門閣自然開閉居者多死云尚書周確卒於此省孝克¶
代確便即居之經兩載祅變皆息時人咸以爲貞正所致¶
梁書曰羊侃遷都官尚書時尚書令何敬容用事與之並¶
居未甞遊造有宦者張僧㣧候侃曰我牀非閹人所坐竟¶
不前之時論美其貞正¶
後周書曰梁元帝以沈重領江陵遷都官尚書領羽林監¶
察又令重於合歡殿講周禮¶
　　　　　比部郎中　比部貟外郎¶
六典曰比部郎中貟外郎掌勾諸司百寮俸料公廨贓贖¶
調歛徒役課程逋懸數物以周知内外之經費而揔勾之¶
凡内官料俸以品第髙下爲差外官以州縣府之上中下¶
爲差¶
<pb:KR3k0012_SBCK_218-3b>¶
魏志曰何貞奏許都賦明帝竒之擢爲比部郎中¶
李綽尚書故實曰杜牧甞於宰執求小儀不遂請小秋又¶
不遂甞夢人謂曰辭春不及秋昆脚與皆頭後果得比部¶
貟外¶
　　　　　司門郎中　司門貟外郎¶
六典曰司門郎中貟外掌天下諸門及&KR0028;出入徃來之籍¶
賦而審其政凡&KR0028;二十有六而爲上中下之差所以限中¶
外隔華夷設險作固閑邪正禁者周禮司徒職司門下大¶
夫掌授管鍵以啓閉國門幾出入不物者正其賄貨凡財¶
物犯禁者舉之以財養死政之老與其&KR0012;¶
　　　　　禮部尚書¶
六典曰禮部尚書侍郎之職掌天下禮儀&KR0021;饗貢舉之政¶
令其屬有四一曰禮部二曰祠部三曰膳部四曰主客揔¶
<pb:KR3k0012_SBCK_218-4a>¶
其職務而行其制命凡中外百司之事由於所屬皆質正¶
焉¶
尚書堯典帝曰咨四岳有能典朕三禮僉曰伯夷帝曰俞¶
伯夷汝作秩宗¶
家語曰父子不親長㓜失序君臣上下乖離異志曰不和¶
不和則飭宗伯(飭謂/整攝)¶
後魏書曰孝文車駕征馬圈留宋弁以夲官兼祠部尚書¶
攝七兵事及行執其手曰國之大事在祀與戎故令卿綰¶
攝二曹弁頓首辭謝(東晉始置祠部尚書宋齊梁陳後還/北齊皆同東晉至隋乃更爲禮部尚)¶
(書)¶
　　　　　禮部侍郎¶
唐書曰韋陟爲禮部侍郎陟好引接後輩尤鑒于文雖詞¶
人後生靡不諳練曩者主司取與皆以一場之善登其科¶
<pb:KR3k0012_SBCK_218-4b>¶
目不盡其才陟先責舊乃令舉人自通所工詩筆先試一¶
日知其所長然後依常式考覆片善無遺美聲盈路¶
又曰賈至轉禮部侍郎是歳至以時艱歳歉舉人赴省者¶
奏請兩都分試從之兩都試舉人自此始也¶
又曰髙郢拜禮部侍郎時應進士舉者多務朋游馳聲名¶
每歳冬州府薦送後唯追奉讌集罕&KR0032;其業郢性剛正尤¶
嫉其風旣領職拒絶請託雖同列通熟無敢言者志在經¶
藝專考程試凢掌貢部三歳進幽獨抑浮華朋濫之風翕¶
然一變¶
又曰貶劉太眞爲信州刺史太眞爲禮部侍郎性愜懦詭¶
隨其掌貢舉宰臣姻族方鎭子弟先收擢之又甞叙陳少¶
遊勲勣擬之桓文大招物議因斯貶¶
　　　　　禮部郎中¶
<pb:KR3k0012_SBCK_218-5a>¶
六典曰禮部郎中貟外郎掌二尚書侍郎舉其儀制而辨¶
其名數¶
梁書曰武帝謂徐勉云今帝業&KR0004;構湏一人有學藝解朝¶
儀者爲尚書儀曹郎勉曰孔休源識見清通詳練故事自¶
晉宋起居注略誦上口遂拜爲儀曹郎¶
　　　　　禮部貟外郎¶
唐書曰韋叔夏授春官貟外郎則天將拜洛及享明堂皆¶
别受制共當時大儒祝欽明郭山惲撰定儀注凡所立議¶
衆咸推服之¶
　　　　　祠部郎中　祠部貟外郎¶
六典曰祠部郎中貟外郎掌祠祀享&KR0021;天文漏刻國忌廟¶
諱卜筮醫藥僧尼之事凡&KR0021;祀之名有四一曰祀天神二¶
曰&KR0021;地祇三曰享人&KR0017;四曰釋奠于先聖先師其差有三¶
<pb:KR3k0012_SBCK_218-5b>¶
&KR0002;昊天上帝五方帝皇地祇神州宗廟爲大祀日月星辰¶
社稷先代帝王岳鎭海瀆帝社先蠶孔宣父齊太公諸太¶
子廟爲中祀司中司命風師&KR0040;師衆星山林川澤五龍祠¶
等及州縣社稷釋奠爲小祀¶
梁書曰賀德基少遊學都下積年不歸衣資罄乏又車服¶
故弊盛冬止衣裌&KR0237;袴甞於白馬寺前逢一婦人容服甚¶
盛呼德基入寺門脫白綸巾以贈之仍謂曰君方爲重器¶
不乆貧寒故以此相遺耳問姓名不荅而去德基於禮記¶
稱爲精明位尚書祠部郎雖不至大官而三丗儒學俱爲¶
祠部郎時論美其不墜¶
　　　　　主客郎中　主客貟外郎¶
六典曰主客郎中貟外郎掌二王後及諸蕃朝聘之事¶
後漢書何逺少有美望公府中十辟一無所就由是名重¶
<pb:KR3k0012_SBCK_218-6a>¶
華夏起家爲尚書主客郎¶
　　　　　膳部郎中　膳部貟外郎¶
六典曰膳部郎中貟外掌&KR0022;之牲豆酒膳辨其品數凡郊¶
祀天地日月星辰岳瀆享祀宗廟百神在京都者用牛羊¶
豕滌養之數省閱之儀皆載於廪犧之職焉¶
五代史後唐書曰膳部郎中鄭兟先奏諸司諸使職掌人¶
吏乗暖坐帶銀魚席帽輕衣肥馬叅&KR0258;庭臣尊卑無别汙¶
染時風請下禁止上嘉其事促行之中書覆爲不可趙鳯¶
亟言於執政曰此禮誡人不可不切爲權吏所庇竟寢其¶
事¶
　　　　　工部尚書　工部侍郎¶
六典曰工部尚書侍郎之職掌天下百工屯田山澤之政¶
令其屬有四一曰工部二曰屯田三曰虞部四曰水部揔¶
<pb:KR3k0012_SBCK_218-6b>¶
其職務而行其制命凡中外百司之事由於所屬咸質正¶
焉¶
隋書曰長孫平爲工部尚書名爲稱職時有人告大都督¶
邴紹非毀朝廷爲憒憒者上怒將斬之平進諫曰川澤納¶
汙所以成其深山嶽藏疾所以就其大臣不勝至願願陛¶
下&KR0042;山海之量茂寛&KR0073;之德鄙諺曰不癡不聾未堪作大¶
家翁此言雖小可以喻大邴紹之言不應聞奏陛下又復¶
誅之臣恐百代之後有虧聖德上於是赦紹¶
唐書曰閻立夲代兄立德爲工部尚書兄弟相代爲八座¶
時論榮之¶
五代史晉書曰裴皥知貢舉擢桑維翰進士第後維翰居¶
相位徴拜皥工部尚書舎於相國寺維翰謁之不迎不送¶
或問之荅曰皥見維翰於中書則庶寮也維翰見皥於館¶
<pb:KR3k0012_SBCK_218-7a>¶
則門生也何送迎之有人重其耿介¶
五代史周書曰盧文紀嗣業之子爲工部尚書時新除工¶
部郎中于鄴公叅文紀文紀以父名同音不見或謂鄴曰¶
南宫故事郎中入省如夲行尚書侍郎不容叅何以省上¶
鄴憂畏太過一夕醉歸遂經于室其甥鄭鐐以事聞謫文¶
紀爲石州司馬¶
　　　　　工部郎中　工部貟外郎¶
六典曰工部郎中貟外掌經營興造之衆務凡城池之脩¶
濬土木之繕葺工匠之程式咸經度之凡興建修築材木¶
二匠則下少府將作以奉其事¶
　　　　　屯田郎中　屯田貟外郎¶
六典曰屯田郎中貟外郎掌天下屯田之政令凡軍州邊¶
防鎭守轉運不給則設屯田以益軍儲其水陸&KR0254;瘠播植¶
<pb:KR3k0012_SBCK_218-7b>¶
地冝功庸煩省收率等咸取決焉諸屯田役力各有程數¶
三國典略曰裴讓之十七舉秀才爲屯田郎中與祖班俱¶
聘宋邢劭省中語曰多竒多能祖孝徴能賦能詩裴讓之¶
讓之弟讞之謀之訥之謁之並清立楊愔曰河東士族京¶
官不少裴讓兄弟都無郷音裴文季爲不亡也¶
隋書曰栁彧爲屯田郎時三品以上門皆列㦸左僕射髙¶
頴子&KR0042;德封應國公申牒請㦸彧判曰僕射之子更不異¶
居父之㦸槊已列外門尊有厭卑之義子有避父之禮豈¶
有外門旣設内閤又施事竟不行頴聞而歎伏¶
唐書曰沈扶字雲翔太和初爲屯田郎中五年充山南道¶
宣撫使至鄧州奏内郷縣行市黄澗兩場倉督鄧琬等先¶
主掌湖南江西運到糙米至浙川縣於荒野中囤貯除支¶
用外六千九百四十五石裛爛成&KR0069;塵度支牒徴元掌所¶
<pb:KR3k0012_SBCK_218-8a>¶
由自貞元二年鄧琬父子兄弟至&KR0007;孫相承繫二十八年¶
前後禁死九人今琬孫及&KR0007;孫見在枷禁者勑曰如聞鹽¶
鐵度支兩使此&KR0011;極多其鄧琬等四人資産全巳賣納禁¶
繫三代瘐(音/&KR0067;)死獄中實傷和氣鄧琬等並䟽放天下州府¶
監院如有此&KR0011;不得禁經三年巳上速便䟽理以聞物議¶
嘉扶有宣撫之才¶
　　　　　虞部郎中　虞部貟外郎¶
六典曰虞部郎中貟外郎掌天下虞衡山澤之事辨其時¶
禁凡採捕畋獵必以其時¶
　　　　　水部郎中　水部貟外郎¶
六典曰水部郎中貟外掌天下川瀆陂池之政令以導逹¶
溝洫堰坎河渠凡舟檝漑灌之利咸揔而舉¶
梁書劉孝綽兼尚書水部郎奉啓陳謝手勑荅曰美錦未¶
<pb:KR3k0012_SBCK_218-8b>¶
可便製簿領亦冝稍習頃之即眞¶
太平御覽卷第二百一十八¶
<pb:KR3k0012_SBCK_218-9a>¶
