# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:32.989371
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 605
#+PROPERTY: FILE SB11n0727-605太平御覽-卷之六百五.
<pb:KR3k0012_SBCK_605-1a>¶
太平御覽卷第六百五¶
文部二十一¶
　筆　墨　硯　𥿄¶
　　　　　筆¶
說文曰楚謂聿呉謂之不律燕謂之弗秦謂之筆¶
釋名曰筆述也述而書之¶
博物志曰蒙恬造筆¶
崔豹古今注曰牛亨問曰古有書契巳來便應有筆也丗¶
稱蒙恬造筆何也荅曰自蒙恬始作秦筆耳以柘木爲管¶
以鹿毛爲柱羊毛爲皮所謂鹿毫　竹管也非謂古¶
筆也¶
又問曰筆有彤管何也荅曰彤赤&KR0238;耳使史官載筆故是¶
赤管言以赤心事也¶
<pb:KR3k0012_SBCK_605-1b>¶
毛詩柏舟静女曰静女其孌貽我彤管(古者后夫人有女/史彤管之法后妃)¶
(羣妾以禮御于君所女史書其日月/授之環以進退也箋云&KR0686;笔赤筆也)&KR0686;管有煒恱懌女美¶
曲禮曰史載筆士載言也¶
漢書曰張安丗持橐簮筆(橐挈橐也近臣負橐簮/筆從備顧問或有所記)事孝武¶
帝數十年見謂忠謹¶
東觀漢記曰班超字仲升家貧爲官傭冩書嘗輟書投筆¶
歎曰大丈夫當效傳介子張騫立功異域以取封侯安能¶
乆事筆硯乎¶
呉志曰曹公聞孫權以荆州資劉備大懼方作書不覺落¶
筆於地¶
齊書曰江淹嘗宿於冶亭夢一丈夫自稱郭璞謂淹曰吾¶
有筆在卿處多年可以見還淹乃探懷中得五色筆一以¶
授之尓後爲詩絶無美句時人謂之才盡¶
<pb:KR3k0012_SBCK_605-2a>¶
梁書曰紀少瑜嘗夢陸倕以一束青鏤管筆授之云我以¶
此筆猶可用卿自擇其善者其文因此遒進¶
又曰鄭灼家貧好學抄義䟽以日繼夜筆毫盡每削用之¶
隋書曰髙祖復鄭譯官爵令内史令李德林立作詔書髙¶
潁戯謂曰筆乾譯荅曰出爲方岳杖䇿言歸不得一錢何¶
以潤筆上大笑¶
又曰劉行本累遷掌朝下大夫周代故事天子臨軒掌朝¶
典筆硯持至御座則承御大夫取以進之及行本爲掌朝¶
將進筆於帝承御復欲取之行本抗聲謂承御曰筆不可¶
得帝驚視問之行本言於帝曰臣聞設官分職各有司存¶
臣旣不得佩承御刀承御亦焉得取臣筆帝曰然因令二¶
司各行所職¶
國朝傳記曰虞監草行本師於釋智永智永常樓上學業¶
<pb:KR3k0012_SBCK_605-2b>¶
成方下其棄筆頭至盈瓮¶
唐書曰柳公權爲司封貟外郎穆宗政僻嘗問公權筆何¶
盡善對曰用筆在心心正則筆正上改容知其筆諌也¶
五代史周史曰和凝年十七舉明經至京師忽夢人以五¶
色筆一束以與之謂曰子才可以舉進士自是才思敏贍¶
十九登進士第¶
又曰馬裔孫𥘉爲河中從事因事赴闕宿於邏店其地有¶
上邏神祠夜夢神見召待以優禮手授以筆一大一小覺¶
而異焉及爲翰林學士旋知貢舉私自謂曰比二筆之應¶
也洎入中書吏奉二筆熟視大小如昔時夢中所授者¶
漢官儀曰尚書令僕丞郎月給赤管大筆一雙篆題曰北¶
宮二作¶
西京雜記曰漢制天子筆以錯寳爲跗毛皆秋兎之毫官¶
<pb:KR3k0012_SBCK_605-3a>¶
師路扈爲之又以雜寳爲匣厠以玉壁翠羽皆直百金¶
楊子法言曰槌提仁義絶滅禮學吾無取焉五帝者三王¶
之筆舌寕有書不用筆言不由舌耶刀不利筆不銛冝加¶
砥削之¶
論衡曰知能之人湏三寸之舌一尺之筆然後能自通¶
神仙傳曰李仲甫潁川人漢桓帝時賣筆遼東市一筆三¶
錢如無錢亦與筆¶
魏末傳曰司馬宣王欲誅曹爽呼何晏作奏曰冝上君名¶
晏失筆於地¶
丗說曰王東亭嘗夢有人與大筆其管如椽旣覺說人云¶
當有大手筆事不日烈宗晏駕哀䇿謚議並王所作也¶
傳子曰漢末一筆之匣雕以黄金飾以和壁綴以隋珠文¶
以翡翠此筆非文犀之楨必象齒之管豐狐之柱秋兔之¶
<pb:KR3k0012_SBCK_605-3b>¶
翰用之者必𬒳珠繡之衣踐雕玉之履矣¶
王羲之筆經曰漢時諸郡獻兎毫出鴻都惟有趙國毫¶
中用時人咸言兔毫無優劣管手有巧拙¶
又曰有人以緑沉&KR0238;竹管及鏤管見遺録之多年斯亦可¶
愛玩詎以金寳雕琢然爲貴也¶
又曰昔人或以瑠璃象牙爲筆管麗飾則有之然筆湏輕¶
便重則躓矣¶
筆墨法曰作筆當以鑯梳梳兎毫毛及羊青毛去其穢毛¶
使不髯茹羊青爲心名曰筆柱或曰墨池¶
東宫舊事曰皇太子𥘉拜給&KR0238;筆四枚銅博山筆床副¶
捜神記曰王祐病有鬼至其家留赤筆十餘枚在薦下曰¶
可使人簮之出入辟惡凢舉事者皆無恙¶
荆楚歳時記曰陸士衡云魏武帝劉婕妤以七月七日折¶
<pb:KR3k0012_SBCK_605-4a>¶
璃琉筆¶
嶺表録異曰畨禺地無狐兎多用鹿毛野狸毛爲筆又昭¶
冨春勤等州則擇鷄毛爲筆其用也亦與兎毫無異¶
又曰嶺南無兎嘗有郡収得其皮使工人削筆者醉失之¶
大懼因剪鬢䰅爲筆筆甚善更使爲之工者辭焉詰其由¶
以實對遂下令使一户輸人鬚或不能致輙責其直¶
　　　　　墨¶
釋名曰墨晦也言以物晦墨也¶
漢書王莽傳曰漢兵起莽以墨汚渭陵延陵周垣¶
東觀漢記曰和熹鄧后即位万國貢獻悉禁絶惟歳供紙¶
墨而己¶
范子計然曰墨出三輔上價石百六十中三十下十¶
韋仲將筆墨方曰合墨法好醇煙擣訖以細絹簁於缸中¶
<pb:KR3k0012_SBCK_605-4b>¶
簁去草芥若細沙以細絹簁塵埃此物至輕微不冝露簁¶
慮失飛去不可不慎墨一斤以好膠五兩浸梣皮汁中梣¶
江南樊鷄木皮也其皮入水緑色解膠又益墨色可下鷄¶
子白去黄五枚亦以眞朱一兩麝香一兩皆別治細簁都¶
合調下鐵臼中寕剛不冝澤擣三万杵杵多益善合墨不¶
得過二月九月温時敗臭寒則難乾湩溶見風日碎破重¶
不得過二兩¶
蔡質漢官曰尚書令僕丞郎月賜渝糜大墨一枚小墨一¶
枚¶
東宫舊事曰皇太子𥘉拜給香墨四丸¶
脩復山陵故事曰玄宫物有墨五丸¶
神仙傳曰漢桓帝徴仙人王逺逺乃題宫門四百餘字皆¶
說方來帝惡之削之外字去内字復見墨入材裏¶
<pb:KR3k0012_SBCK_605-5a>¶
葛龔與梁相書曰復惠善墨下士所無摧骸骨碎肝膽不¶
足明報¶
曹植樂府詩曰墨出青松煙筆出狡兎翰古人感鳥跡文¶
字有改刋¶
葛洪神仙傳曰班孟不知何許人也舒𥿄於前嚼墨一噴¶
皆成字竟𥿄各有意義¶
趙壹非草書曰後丗慕崔杜張子專欲草書爲務十日一¶
筆月數丸墨領䄂如皂脣齒常黒屈指畫地爪折䚡出亦¶
効嚬之増醜也¶
陸雲與兄機書曰一日上三臺曹公藏石墨數十萬斤云¶
燒此消復可用然不知兄頗見之不今送二螺¶
鄭氐㛰禮謁文讃曰九子之墨藏于松煙¶
盛弘之荆州記曰筑陽縣有墨山山石悉如墨¶
<pb:KR3k0012_SBCK_605-5b>¶
顧微廣州記曰懷化郡掘壍得石墨甚多精好可冩書¶
戴延之西征記曰石墨山北五十里山多墨可以書¶
㝷陽記曰廬山有石墨可書¶
災祥集曰天雨墨君臣無道䜛人進¶
李尤研墨銘曰書契旣造研墨乃陳煙石相附筆䟽以申¶
顧野王輿地志曰漢時王朗爲㑹稽太守子肅隨在郡住¶
東齋中夜有女從地出稱越王女與肅語曉別贈一丸墨¶
肅方注周易因此便覺才思開悟¶
　　　　　硯¶
釋名曰硯研也研墨使和濡也¶
晉書懷帝䧟於平陽劉聦引帝入醼謂帝曰卿爲豫章王¶
時朕與王武子俱造卿武子稱朕於卿卿言聞名乆矣卿¶
以所作樂府文示朕曰聞君善詞賦試爲看也朕與武子¶
<pb:KR3k0012_SBCK_605-6a>¶
俱爲盛德頌卿稱善者乆之又引朕射于皇堂朕得十二¶
籌卿與武子俱得九籌卿又贈朕柘弓銀硯卿頗憶否帝¶
曰安敢忘之恨尓日不得早識龍顔¶
唐書曰栁公權常寳惜筆硯圖畫自扄鐍之常評硯以青¶
州石末爲第一言墨易冷絳州黒硯次之¶
太公金匱曰研之書曰石墨相著邪心䜛言無得汙白¶
伍緝之從征記曰夫子牀前有石硯一枚作甚古朴盖孔¶
子平生時物也¶
西京雜記曰天子以玉爲硯取其不凍¶
拾遺記曰張華撰博物志奏武帝帝賜青鐵硯鐵是于闐¶
國所獻鑄以爲硯¶
魏武帝上雜物䟽曰御物有純銀叅帶臺硯一枚鈍銀叅¶
帶貟硯大小各一枚¶
<pb:KR3k0012_SBCK_605-6b>¶
陳留志曰范喬年二歳祖父馨卒臨終撫其首曰恨不見¶
汝成人以吾所用硯與之至五歳祖母以此言告喬便執¶
硯啼哭¶
東宫舊事曰皇太子𥘉拜給漆石硯一枚〇崔寔四民月令¶
曰正月硯凍釋令童㓜入小學學篇章十一月硯凍命童¶
㓜讀¶
孝經論語丗語曰曹爽與明帝少同硯書¶
晉傅玄硯賦採隂山之潜璞簡衆材之脩冝節方貟以定¶
形鍜金鐵而爲池設上下之剖判配法象乎二儀木貴其¶
能軟石美其潤堅加采漆之膠固含冲德之清玄¶
永嘉中記曰硯溪一源中多石硯¶
劉澄之宋永𥘉山川古今記曰興平石穴深二百許大石¶
青色堪爲硯¶
<pb:KR3k0012_SBCK_605-7a>¶
　　　　　𥿄¶
釋名曰𥿄砥也平滑如砥石也¶
服䖍通俗文曰方絮曰𥿄¶
東觀漢記曰黄門蔡倫典作尚方作𥿄所謂蔡侯𥿄也¶
董巴記曰東京有蔡侯𥿄即倫也用故麻名麻𥿄木皮名¶
榖𥿄用故魚網作𥿄名網𥿄也¶
王隱晉書曰魏太和六年博士河間張揖上古今字詰其¶
巾部𥿄今也其字從巾古之素帛依舊長短隨事截絹枚¶
數重沓即名幡𥿄字從系此形聲也後和帝元興中中常¶
侍蔡倫以故布擣剉作𥿄故字從巾是其聲雖同系巾爲¶
殊不得言古𥿄爲今𥿄¶
崔鴻前燕録曰慕容儁三年廣義將軍岷山公黄𥿄上表¶
儁曰吾名號未異於前何冝便尓自今但可白紙稱䟽¶
<pb:KR3k0012_SBCK_605-7b>¶
沈約宋書曰張永善隷書又有巧思紙及墨皆自營造上¶
毎得永表啓輙執玩咨嗟自嘆供御者不之及也¶
唐書曰杜暹爲婺州叅軍秩滿將歸州吏以𥿄万餘張贈¶
之暹唯受一百時人嘆曰昔清吏受一大錢復何異也¶
語林曰王右軍爲㑹稽謝公乞牋紙庫中唯有九萬枚悉¶
與之桓帝云逸少不節¶
拾遺記曰張華獻博物志賜側理𥿄萬畨南越所獻也漢¶
人言陟貍與側理相亂南人以海苔爲𥿄其理縱撗袤側¶
因以爲名¶
丗說曰戴安道就范宣學所爲范宣讀書亦讀書范宣抄¶
𥿄亦抄𥿄¶
桓玄僞事曰古無𥿄故用簡非主於敬也今諸用簡者皆¶
以黄紙代之¶
<pb:KR3k0012_SBCK_605-8a>¶
又曰玄令平淮作青赤縹緑桃花𥿄使惣精令速作之¶
石虎鄴中記曰石虎詔書以五色𥿄着鳯鶵口中¶
范寗教曰土𥿄不可以作文書皆令用藤角𥿄¶
盛弘之荆州記曰棗陽縣一百許歩蔡倫宅其中具存其¶
傍有池即名蔡子池倫漢順帝時人始以魚網造𥿄縣人¶
今猶多能作𥿄蓋倫之遺業也¶
異苑曰張仲舒在廣陵晨夕輙見行側有赤氣後空中忽¶
雨絳羅於其庭周廣七八分長五六寸皆箋𥿄繼之廣長¶
亦與羅等紛紛甚快經宿仲舒暴疾死¶
孫放西寺銘曰長沙西寺層搆傾頽謀欲建立其日有童¶
子持紙花挿地故寺東西相去十餘丈於是建刹正當花¶
處¶
専咸𥿄賦日旣作契以代繩又造𥿄以當䇿¶
<pb:KR3k0012_SBCK_605-8b>¶
劉孝威謝官𥿄啓曰雖復鄴殿鳯銜漢朝魚網平凖桃花¶
中宫榖樹固以慙兹靡滑謝此鮮華¶
東宫舊事曰皇太子𥘉拜給赤𥿄縹紅麻𥿄勑𥿄法各一¶
百¶
太平御覽卷第六百五¶
