# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:28.704823
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 538
#+PROPERTY: FILE SB11n0727-538太平御覽-卷之五百三十八.
<pb:KR3k0012_SBCK_538-1a>¶
太平御覽卷第五百三十八¶
　禮儀部十七¶
　　　　　朝聘¶
尚書周官曰六年五服一朝(五服侯甸男来衛/六年一朝㑹京師)又六年王¶
乃時廵考制度于四嶽諸侯各朝于方嶽大明黜陟¶
毛詩小雅曰采菽刺幽王也侮慢諸侯諸侯來朝不能錫¶
命以禮數徴㑹之而無信義君子見微而思古焉(幽王徴/㑹諸侯)¶
(爲合義兵征討有罪旣徃而無之是於義事不/信也君子見其此知其後必見攻伐將無救也)采菽采菽¶
筐之筥之(興也菽所以芼大牢而待君子也羊則苦豕則/薇箋云菽大豆也采之者采其葉以爲藿三牲)¶
(牛羊豕芼以藿王饗賔客有/牛俎乃用/羮故使采之)君子來朝何錫予之雖無予¶
之路車乗馬(君子謂諸侯也箋云賜諸侯以/車馬言雖無予之尚以爲薄也)¶
周禮天官上宰夫曰宰夫之職掌朝覲㑹同賔客以牢禮¶
之法掌其牢禮與其陳數¶
<pb:KR3k0012_SBCK_538-1b>¶
又春官上宗伯曰春見曰朝夏見曰宗秋見曰覲冬見曰¶
遇時見曰㑹殷見曰同(此六禮者諸侯見王爲文也六服/之内四方以時分来或朝春或宗)¶
(夏或覲秋或遇冬者殊禮異更逓而<折 t="33"/>朝猶朝也欲其來/之早也宗尊也欲其尊王也覲之言勤也欲其勤王之事)¶
(也遇猶偶也欲其&KR0002;不期而俱至也時見者無常期也諸/侯有不順服者王將以征討之事則旣朝覲王爲壇於囯)¶
(外合諸侯有而命焉春秋傳曰有事而㑹不恊而鹽是也/殷猶衆也十二歳王如不廵狩則六服盡朝朝礼旣畢王)¶
(亦爲壇命諸侯以命改焉所命之政如王/廵狩殷見四方四時分來終歳則徧矣)時聘曰問殷覜曰¶
視(時聘者亦無常期天子有事乃聘之焉境外之臣旣非/朝歳不敢/爲小禮殷覜謂一服朝之歳以朝者少諸)¶
(侯乃使卿以大禮衆聘焉一服/朝在元年七年十一月終也)¶
又秋官下大行人曰大行人掌大賔之禮大客之儀以親¶
諸侯(大賔要服以内諸侯/也大客謂其&KR0012;卿也)春朝諸侯而圖天下之事秋覲¶
以比&KR0022;國之功夏宗以陳天下之謨冬遇以恊諸侯之慮¶
時㑹以發四方之禁殷同以施天下之政(此六事者以王/見諸侯爲文)¶
時聘以結諸侯之好殷覜以除&KR0022;國之慝(此二事者亦以/王見諸侯之使)¶
<pb:KR3k0012_SBCK_538-2a>¶
(來者時/爲文)間問以諭諸侯之志歸脤以交諸侯之福賀慶以¶
賛諸侯之喜致禬以&KR0024;諸侯之烖(此四者主使臣於諸侯/之禮也間問者間歳一)¶
(問諸侯謂存省之屬也諸侯之志者言語諭書名其&KR0011;也/交或徃或來者也賛助也致禬凶禮之吊禮禬禮也&KR0024;諸)¶
(侯栽者&KR0002;春秋澶/淵之㑹謀歸宋財)凡太國之&KR0012;執皮帛以継小國之君凡¶
諸侯之卿其禮各下其君二等以下及其大夫士皆如之¶
九州之外謂之蕃國丗壹見各以其所貴寳爲贄(九州之/外夷服)¶
(鎮服藩/服也)凡諸侯之拜交歳相問也殷相聘也丗相朝也(小/聘)¶
(曰問殷中也乆無事又/於殷朝者及而相聘也)○儀禮覲禮曰諸侯覲天子爲宮¶
方三百歩四門壇十有二尋&KR0055;四尺上介皆奉其君之旂¶
置於宫尚左公侯伯子男皆就其旂而立¶
禮記曲禮曰天子當依而立諸侯北面而見天子曰覲天¶
子當宁而立諸公東面諸侯西面曰朝(諸侯春見曰朝受/摯於朝受享於廟)¶
(生氣文也秋見日覲一受之於廟殺氣質也朝者位於内/朝而序進覲者位於廟門外而序入王南面立於依宁而)¶
<pb:KR3k0012_SBCK_538-2b>¶
(受焉夏宗依春冬遇依秋春秋時齊侯言魯昭公以/遇禮相見取易略也覲禮今存朝野宗遇禮今亡)諸侯¶
未及期相見曰遇相見於卻地曰㑹諸侯使大夫問於諸¶
侯曰聘¶
又王制曰諸侯之於天子也比年一小聘三年一大聘五¶
年一朝(北年每歳也小聘使大夫/大聘使卿朝則君自行)天子無事與諸侯相見¶
曰朝(事謂/征伐)¶
又中庸曰繼絶丗舉廢國治亂持危朝聘以時厚徃而薄¶
來所以懷諸侯也¶
又經解曰聘覲之禮廢則君臣之位失諸侯之行惡而背¶
畔侵陵之敗起矣¶
又聘義曰聘禮上公七介侯伯五介子男三介所以明貴¶
賤也(此皆使卿出/聘之介數也)介紹而傳命君子於其所尊質敬之至¶
也故天子制諸侯比年小聘三年大聘相厲以禮使者聘¶
<pb:KR3k0012_SBCK_538-3a>¶
而設主君弗親饗食也所以愧厲之也諸侯相厲以禮則¶
外不相侵内不相陵此天子之所以養諸侯兵不用而諸¶
侯自爲正之具也(比年小聘所謂歳相問也/三年大聘所謂殷相聘也)¶
左傳隠公曰十一年&KR0364;侯薛侯來朝爭長薛侯曰我先封¶
&KR0364;侯曰我周之卜正薛庶姓也我不可以後之公使羽父¶
請於薛侯曰周之宗盟異姓爲後寡人&KR0002;朝于薛不敢與¶
諸任齒乃長&KR0364;侯¶
又莊公曰&KR0593;公晋侯朝王王饗醴命之宥(玉之覲群后始/則行饗禮先置)¶
(醋酒示不忘古飲宴則以幣物宥/助也所以助歡敬之意言備誤也)皆賜玉五㲄馬三匹非¶
禮也(&KR0031;玉/爲瑴)王命諸侯名位不同禮亦異數不以禮假人¶
又莊公曰夫禮所以整民也故㑹以訓上下之則制財用¶
之節朝以正班爵之義帥長㓜之序¶
又文上曰穆伯如齊始聘焉禮也(穆伯公/孫教也)凡君即位卿出¶
<pb:KR3k0012_SBCK_538-3b>¶
並聘踐脩舊好要結外援(踐猶子/履行女)事隣國以衛社稷忠信¶
卑讓之道也忠德之正也信德之固也卑讓德之基也¶
又宣公上曰晉靈公不君(賈逹曰不君/無君道也)趙宣子驟諌公患¶
之使鉏麑賊之晨徃寢門闢矣盛服將朝尚早坐而假寐¶
麑退歎曰不忘恭敬民之主也賊民之主不忠弃君之命¶
不信有一於此不如死矣觸槐而死¶
又宣公曰孟獻子曰臣聞小國之免於大國也聘而獻物¶
於是乎有庭實旅百朝而獻功於是乎有容貌采章嘉淑¶
而有嘉貨(獻其理國若征/伐之功於牧伯)¶
又襄公曰晉侯使韓宣子聘于周王使請事對曰晉士起¶
將歸時事於旅無他事矣王聞之曰韓氏其昌阜於晉乎¶
辭不失舊¶
又曰襄二十二年晉人徴朝于鄭(召鄭/使朝)鄭人使少正公孫¶
<pb:KR3k0012_SBCK_538-4a>¶
僑對曰在晉先君悼公九年我寡君於是即位即位八月¶
而我先大夫子駟從寡君以朝于執事執事不禮於寡君¶
(言朝執事謙/不敢斥晉侯)寡君懼因是行也我二年六月朝于楚(因朝/晉不)¶
(見禮生/朝楚心)晉是以有戯之伇楚人猶一&KR1313;而申禮於敝邑敝¶
邑欲從執事而懼爲大尤曰晉其謂我不共有禮是以不¶
敢&KR0157;貳於楚我四年三月先大夫子蟜又從寡君以觀釁¶
於楚晉於是乎有蕭魚之伇謂我敝邑邇在晉國譬諸草¶
木吾臭味也而何敢差池以大國政令之無常國家罷病¶
不虞荐至無日不&KR0357;豈敢忘職大國&KR0002;安定之其朝夕在¶
庭何辱命焉¶
又昭二曰康有酆宫之朝(鄷在始平<折 t="33"/>縣東有靈/臺康王於是朝諸侯)¶
又昭四曰明王之制使諸侯歳聘以志業(志職也歳聘/以脩其職業)間¶
朝以講禮(三年而一朝正班爵/之義率長㓜之序)再　朝而㑹以示威(六/年)¶
<pb:KR3k0012_SBCK_538-4b>¶
(而一㑹以訓上下/之則制財用之節)再㑹而盟以顯昭明(十二年而一盟所/以昭信義也凡八)¶
(聘四朝再㑹王一巡/狩盟于方嶽之下)志業於好講禮於等示威於衆昭明¶
於神¶
春秋&KR0003;題辭曰朝者不占而到諸侯秉政尊卑有序各來¶
朝講文德明禮讓天下法制四方受度㑹者所以興德明¶
義考遺廢於天下¶
史記曰子貢結駟連&KR0016;束帛之幣以聘享諸侯所至國君¶
無不郊迎與抗禮者¶
漢書武紀曰元年春正月朝諸侯王於甘泉宫¶
又曰宣帝甘露二年呼韓邪單于&KR0323;五原塞願奉國珎朝¶
三年春呼韓邪單于朝天子于甘泉宫漢寵以殊禮位諸¶
侯王上賛謁稱藩臣而不名賜以璽綬冠帶衣裳使有司¶
導單于先行就邸長安&KR0043;長平上自甘泉&KR0043;池陽宫上登¶
<pb:KR3k0012_SBCK_538-5a>¶
長平阪詔單于母謁及諸夷蠻君長王侯迎者數萬人夾¶
道陳上登渭橋咸稱萬歳¶
後漢書曰竇融將朝㑹於髙平先遣從事問㑹見儀適是¶
時軍旅代諸將與三公交錯道中或背使者交&KR0059;語帝聞¶
融先問禮儀甚善之以宣告百僚乃置酒髙㑹引見融等¶
待以殊禮¶
孟子曰諸侯朝天子曰述職一不朝則貶其爵&KR0298;不朝則¶
削其地三不朝則六師移之¶
白虎通曰所以制朝聘之禮何所以尊君父重孝道也夫¶
臣之制君猶子之事父欲同臣子之恩一統尊君故必朝¶
聘也謂之聘何聘者問也謂之朝何朝者見也因用朝時見故¶
謂之朝¶
又曰言諸侯時朝於天子朝用何月皆以夏之孟四月因¶
<pb:KR3k0012_SBCK_538-5b>¶
留助&KR0021;朝禮柰何諸侯將至京師使人通㑹於天子天子¶
遣大夫迎之百里之郊遣丗子迎五十里之郊矣¶
又曰諸侯以月旦告朔於廟者縁生以事死故國君月朔¶
朝宗廟存神受政¶
又曰諸侯來朝天子親與之合瑞信者正君臣重法度也¶
五經異義曰古春秋五氏&KR0003;閏以正時時以作事事以厚¶
生生民之夲於是乎在不告閏朔弃時政也弃時政則不¶
知其所行故閏月不以朝者諸侯歲遣大夫之京師受十¶
二月之政還藏於太廟月旦朝廟存神有司因告曰今月¶
當行某政至於閏月藂殘餘分之月無政故不以朝經書¶
閏月猶朝之者是也¶
摯虞决疑要注曰漢制正㑹於建始殿晉制大㑹於太極殿¶
小㑹於東堂其㑹則五時朝服庭設金石虎賁旄頭文衣¶
<pb:KR3k0012_SBCK_538-6a>¶
繡尾¶
廣州記曰尉他所都處築髙臺以朝漢室圎基千歩直峭¶
百丈螺道登進頂上朔望拜號爲朝臺¶
左思呉都賦曰昔夏后氏朝群臣於兹土而執玉帛者萬¶
國盖先王之髙㑹四方之䡄則也¶
太平御覽卷第五百三十八¶
<pb:KR3k0012_SBCK_538-6b>¶
