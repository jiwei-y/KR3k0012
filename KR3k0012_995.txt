# -*- mode: mandoku-view; -*-
#+TITLE: 太平御覽
#+DATE: 2015-09-12 00:54:02.504981
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 995
#+PROPERTY: FILE SB11n0727-995太平御覽-卷之九百九十五.
<pb:KR3k0012_SBCK_995-1a>¶
太平御覽卷第九百九十五¶
　百卉部二¶
　　　麻　葛　藤　女羅¶
　　　莵𤓰　烏杷　羊齒　牛蘈¶
　　　狗毒　馬帚　羊桃　羊蹄¶
　　　䑕耳　䑕尾　芄蘭¶
　　　　　麻¶
爾雅曰黂(符云/切)枲實(禮記曰苴/麻之有黂)枲麻(別二/名也)茡麻母(苴麻盛/子者)¶
廣雅曰黂麻也¶
毛詩&KR0112;離丘中有麻曰丘中有麻彼留子嗟¶
又鷄鳴南山曰藝麻如之何横從其𠭇¶
又東門之池曰東門之池可以漚麻¶
又宛丘東門之枌曰不績其麻市也婆娑(績麻者婦人之事/也疾其今不爲)¶
<pb:KR3k0012_SBCK_995-1b>¶
禮記内則曰女子十年不出母教婉娩聽從(婉謂言語也/娩之言媚也)¶
(謂容/貌也)執麻枲治絲蠒¶
春秋&KR0003;題辭曰麻之爲言微也隂精&KR0230;密女作纎微也麻¶
生於夏夏衣物成禮儀故麻可以爲衣陽成於三物以化¶
故麻三變縷布加也(宋均注曰麻須隂以成夏秓葉成謂/之衣麻亦夏生可作衣也三變謂麻)¶
(生成形之變也漚取皮一/變也績成爲𫃵三變也)¶
華嶠後漢書曰崔寔爲五原太守地冝麻枲而民不知種¶
植又不能緝績率無衣&KR0013;冬月止種細草卧其中吏以草¶
衣其身乃得出寔至教之績織¶
晉中興書曰石勒昔居與李陽相近陽性剛愎毎歳與争¶
漚麻池共相打撲¶
沈約宋書曰孝武帝大明中　上所居隂室於此處起玉燭¶
殿與群臣觀之床頭有土鄣壁上挂葛燈籠麻縄拂侍中¶
<pb:KR3k0012_SBCK_995-2a>¶
𡊮顗盛稱上儉素之德故能光有天下¶
莊子曰顔回曰願得郭内之田十𠭇以爲絲麻不仕也¶
淮南子曰汾水濛濁而冝麻¶
列女傳曰河内二義者張伯仁仲仁之妻也兄弟少孤共¶
居伯仁敦厚謙苦仲仁驕戾不節二婦紡績得好枲麻輙¶
別異之以爲仲仁衣服¶
越絶書曰麻林山勾踐欲伐呉種麻以爲弓絃也¶
漢武内傳曰鸚鵡食麻子¶
晉令曰其上黨及平陽輸上麻二十二斤下麻三十六斤¶
當絹一疋課應田者枲麻加半𠭇¶
崔寔四民月令曰二月三月可種苴麻二月可粜麻子¶
夲草經曰麻蕡一名麻勃味平辛生川谷治七傷利五藏¶
下血氣多食令人見&KR0017;狂走乆服輕身通神明麻子&KR0024;中¶
<pb:KR3k0012_SBCK_995-2b>¶
益氣乆服肥徤不老生太山¶
呉氏夲草經曰麻子中人神農歧伯辛雷公扁鵲無毒不¶
欲牡厲白薇先藏地中者食殺人麻藍一名麻蕡一名青¶
羊一名青葛神農辛歧伯有毒雷公甘畏牡厲白薇葉上¶
有毒食之殺人麻勃一名麻花雷公辛無毒畏牡厲¶
風俗通曰蓬生麻中不扶自直¶
　　　　　葛¶
爾雅曰拔蘢葛也(似葛&KR2037;生有莭江東呼爲龍/尾亦謂之虎葛細葉赤莖)¶
廣雅曰女青葛也¶
毛詩閞睢葛覃曰葛之覃兮施于中谷維葉萋萋(毛曰覃/延也葛)¶
(所以爲/絺綌)¶
毛詩&KR0112;離葛藟曰綿綿葛藟在河之滸(葛也藟也生於河/之厓得其潤澤以)¶
(長大而/不絶)¶
<pb:KR3k0012_SBCK_995-3a>¶
又&KR0112;離採葛曰採葛懼䜛也彼採葛兮一日不見如三月¶
兮(葛所以爲絺綌也事雖小一/日不見於君憂懼於䜛矣)¶
又蟋蟀葛生曰葛生蒙楚蘝蔓于野¶
周書曰葛小人得其葉以爲羹君子得其材以爲絺綌以¶
爲君子朝廷夏服¶
吴越春秋曰採葛之婦人傷越王用心之苦也作苦何之¶
歌其辭曰葛不連蔓葉台台甞膽不苦味苦飴令我採葛¶
以作絲¶
&KR0003;文曰葛絺綌草也¶
夲草經曰葛根一名鷄齊根味甘平生川谷治消渇身大¶
熱嘔吐諸痺起隂氣解毒生汶山¶
吴氏夲草曰葛根神農甘生太山¶
&KR0003;苑曰綿綿之葛在於曠野良工得之以爲絺綌良工不¶
<pb:KR3k0012_SBCK_995-3b>¶
得枯死於野¶
楚辭曰石磊磊兮葛蔓蔓思公子兮悵忘歸君思我兮不¶
得聞¶
　　　　　藤¶
爾雅曰諸慮山櫐(今江東呼櫐爲藤/似葛而麁大也)攝虎櫐(今虎豆也&KR0414;/蔓林樹而生)¶
(英有尾㓨今江東呼/之爲獵攝二音渉也)¶
廣雅曰藟藤也¶
易困上六曰困于葛虆于臲卼(王弼注曰困於極而乗於/剛下无其應行則愈繞居)¶
(不穫安故曰困于/葛纍于臲卼者也)¶
毛詩南有樛木曰南有樛木葛藟纍之(注云興也南南土/也木下曲曰樛南)¶
(土之葛藟茂盛箋云木枝以下垂之故葛也藟也得纍/而蔓之而上下俱盛興者喻后妃能以意下逮衆妾)¶
詩義䟽曰纍蔓也似燕薁連蔓生蔓白色子赤可食酢而¶
不羙也幽州謂之推藟也¶
<pb:KR3k0012_SBCK_995-4a>¶
山海經曰卑山其上多櫐(郭璞注曰今虎豆/狸豆之屬櫐也)¶
齊書曰解叔謙字楚梁鴈門人也母有疾叔謙夜於庭中¶
稽顙祈福聞空中語云此疾得丁公藤治便差即訪毉及¶
草注皆無識者乃求訪至冝都遥見山中一老公伐木問¶
其所用荅云此丁公藤療風&KR0057;驗叔謙便拜伏流涕具言¶
來意此公愴然以數叚與之并示以漬酒法叔謙受之尋¶
視此人不復知處依法爲酒母病即差¶
梁書曰周弘正與子豫玄俱載入東郡乗小　渡岸見藤¶
花弘正挽而䚗覆俱溺僅免豫玄遂得心驚疾¶
汝南先賢傳曰蔡順字君仲至孝所居井桔橰歳乆欲易¶
之爲在母年上不敢一旦忽生扶老藤遶之有鳩巢其上¶
金樓子曰合浦有康頭山山有一頭鹿額上載科藤一枚¶
四條直上各長一丈許¶
<pb:KR3k0012_SBCK_995-4b>¶
雲南記曰雲南出藤其色如朱小者以爲馬䇿大者可爲¶
柱杖¶
崔豹古今注曰酒盃藤出西域藤大如臂去實皆可以酌¶
酒自有文章映徹可愛實大如杯味如荳&KR1740;香羙消酒土¶
人提酒來至藤下摘花酌酒以其實消酒其國人寳之不¶
傳於中國張騫大宛國得之事在張騫出𨵿志¶
南方草物&KR0250;曰沉藤生子大如韲甌正月華苞仍連著實¶
十月臘月熟色赤生食之甜酢生交趾九真事毦至藤生¶
山中大如苹蒿蔓衍居民採取剥之以作毦然不多出興¶
古合浦簡子藤生縁樹木正月二月華四五月熟實如梨¶
赤如雄鷄冠核如魚鱗取生食之味淡泊無甘苦出交趾¶
合浦野聚藤縁樹木二月華苞仍連著實五六月熟子大¶
如羮甌里民煑食其味甜酢出蒼梧科藤生金封山烏滸¶
<pb:KR3k0012_SBCK_995-5a>¶
人徃徃賣之其色正赤又云以草染之出興古¶
陳祈暢異物志曰葭蒱藤類延蔓他樹以自長飬實大小¶
長短如蓮菆(側尤/切)着枝格間實外有殻又無核剥乃食之¶
煑而暴之甜羙食之不飢¶
臨海異物志曰鍾藤附樹作根軟弱湏縁樹而作上下條¶
此藤旣&KR0374;裹樹樹死且有惡汁藤盛成樹&KR0002;木自然大者¶
或至五十圍¶
異物志曰科藤圍數寸重於竹可以爲杖篾以&KR0350;舩及以¶
爲席勝於竹也¶
始興記曰黄溪出科藤¶
王韶之始興記曰晉中朝有質子將歸忽有人&KR0009;其書告¶
曰吾家在觀亭庿石間有懸藤君扣藤家人必自出歸者¶
如言果有二人出水取書并曰江伯令君前入水見屋舎甚¶
<pb:KR3k0012_SBCK_995-5b>¶
麗今俗咸言觀亭有江伯神也(水經/又載)¶
顧徽廣州記曰科藤如栟櫚葉踈外皮青多&KR0068;㓨髙五六¶
丈者如五六寸竹小者如筆管竹破其外青皮得息即科¶
藤藤𩔖有十許種續斷草藤也一曰諾藤一曰水藤山行¶
渇則止断取汁飲之治人體有損絶沭則長髮去地一丈¶
断之輙更生根至地永不絶¶
異苑曰隋郡永陽縣有山壁直千仞巖上有石室古名爲¶
神農窟窟前有百藥藂茇莫不畢備又别有異物藤花形¶
如菱菜朝紫中緑脯黄暮青夜赤五色迭耀¶
劉欣期交州記曰含水藤破之得水行者資以止渇¶
裴淵廣州記曰力陳嶺民人居之伐舩爲業隨樹所居就¶
以成槽皆去水艱逺動有數山生一草名曰膏藤津汁軟¶
滑無物能比導地牽之如流五六丈舩數人便運¶
<pb:KR3k0012_SBCK_995-6a>¶
嶺表録異曰南土多野鹿藤苗有大如鷄子白者細於筯¶
採爲山貨流布海内儋臺瓊管百姓皆制藤線編以爲幕¶
其妙者亦挑紋爲花藥魚鳥之狀業此納官以充賦稅¶
　　　　　女蘿¶
爾雅曰唐䝉女蘿女蘿兎絲(别曰名也詩/曰爰采唐矣)¶
毛詩頗弁曰蔦與女蘿施于松栢(蔦&KR0009;生也女蘿/莵絲松蘿也)¶
　　　　　莵𤓰¶
爾雅曰蔩莵𤓰也(郭璞注曰似土𤓰也/孫炎曰一名𤓰裂也)¶
　　　　　烏杷¶
爾雅曰攫烏階也(郭璞注曰即烏杷也子連/相着&KR0250;如杷齒可以染皂)¶
　　　　　羊齒¶
爾雅曰綿馬羊齒(郭璞注曰草細葉葉生而毛/有似羊齒/者以取璽緒)¶
　　　　　牛蘈¶
<pb:KR3k0012_SBCK_995-6b>¶
爾雅曰藬(大廻/切)牛蘈也(郭璞注曰今江東呼牛蘈者髙尺/餘許方莖葉長而銳華紫縹色可)¶
(淋以爲飲孫炎曰/車前草一名牛蘈)¶
　　　　　狗毒¶
爾雅曰蘻(音/繫)狗毒(焚光云俗/語&KR0002;如繫)¶
　　　　　馬帚¶
爾雅曰茾(音/蓱)馬帚也(郭璞曰似&KR0433;/可爲掃篲)¶
　　　　　羊桃¶
爾雅云長楚銚　也(今羊桃也或曰&KR0017;桃葉/似桃花白子如小麥)¶
毛詩羔裘隰有萇楚曰隰有萇楚猗儺其枝(萇楚銚/戈也)¶
&KR0003;文曰長楚銚弋一名羊桃¶
山海經曰豐山有木多羊桃而芳莖(郭璞注曰一名/&KR0017;桃治皮腫越)¶
詩義䟽曰楊州謂羊蹄爲蓫¶
廣雅曰蓽菎羊蹄¶
<pb:KR3k0012_SBCK_995-7a>¶
夲草經曰羊蹄一名東方𪧐一名連蟲陸一名&KR0017;目味苦¶
寒生川澤治頭秃疥瘙隂熱無子生陳留¶
　　　　　䑕耳¶
廣雅曰無心䑕耳也¶
廣志曰䑕耳葉如耳縹色也¶
　　　　　䑕尾¶
爾雅曰　䑕尾(孫炎曰䑕尾可染/皂也/巨&KR0313;切)¶
吴氏夲草曰䑕尾一名　一名山陵翹治痢也¶
　　　　　芄蘭¶
爾雅曰雚芄蘭也(郭璞注曰&KR1347;生斷/之有白汁可噉也)¶
毛詩芄蘭曰芃蘭刺惠公也驕而無禮大夫刺之芄蘭之¶
支(芄蘭草也柔弱&KR0106;&KR1347;延/於地有所依縁則起)¶
詩義䟽曰芄蘭摩羅也幽州謂之爵瓢¶
<pb:KR3k0012_SBCK_995-7b>¶
¶
太平御覽卷第九百九十五¶
