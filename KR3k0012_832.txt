# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:49.594398
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 832
#+PROPERTY: FILE SB11n0727-832太平御覽-卷之八百三十二.
<pb:KR3k0012_SBCK_832-1a>¶
太平御覽卷第八百三十二¶
資産部十二¶
　獵下戈　羅　罝　罦　罿¶
　罻　罼䍐　罞　羉　磻　繳¶
　　　　　獵下¶
王孫子曰趙簡子獵於晉陽之山撫轡而歎董安于曰主¶
君歎敢問何故簡子曰汝不知也吾厩養食榖之馬以千¶
數官養多力之士日數百欲以獵獸也恐隣國養賢以獵¶
吾也¶
莊子曰趙簡子田鄭龍爲右有一野人簡子曰龍下射彼¶
使無驚吾鳥龍曰昔吾先君伐衛免曹退爲踐土之盟不¶
戮一人吾今一朝田而曰必爲我殺人是虎狠殺人故將¶
救之簡子愀焉曰不愛其身以活人者可無從乎環車輟¶
<pb:KR3k0012_SBCK_832-1b>¶
田曰人之田也得獸今吾田也得士¶
又曰梁君出獵見白鴈羣下車彀弩欲射之道有行者不¶
止白鴈羣駭梁君怒欲射行者其御公孫龍撫轡曰今主¶
君以因白鴈故而欲射殺人無異於虎狼梁君援其手與¶
歸呼萬歳曰樂哉今日獵也人皆得獸吾獨得善言¶
尸子曰宓羲氏之丗天下多獸故敎民以獵也¶
韓子曰孟孫獵得麑使秦西巴持之其母隨而呼之秦西¶
巴不忍而與其母孟孫適至求麑對曰予不忍而與其母¶
孟孫大怒逐之居三月復召爲其子傳曰夫子不忍於麑¶
且忍吾子乎¶
又曰魏文侯與虞人期獵明日㑹天疾風左右止侯侯不¶
聽曰不可疾風失信吾不爲遂犯風徃而罷虞人也¶
穆天子傳曰天子東田于澤至于重璧之䑓盛姬告病¶
<pb:KR3k0012_SBCK_832-2a>¶
又曰天子獵于滲澤於是得白狐玄貉焉以祭于河宗(以/將)¶
(事於河宗/獲比故用)¶
又曰天子大饗王公諸侯王勤七萃之士(勤猶/勞也)于羽陵之¶
上乃奏廣樂六師之人翔畋于曠原得獲無疆鳥獸絶羣¶
六師之人大畋九日乃収皮效物是載羽車¶
國語曰晉趙簡子田于螻(蝼晉/君囿)史黯聞之以犬侍于門(黯/晉)¶
(大夫史墨時爲簡子史/文田犬門君囿門也)簡子見之曰何爲曰有所得犬欲¶
試之兹囿(兹/山)簡子曰何爲不告對曰君行臣不從不順(言/從)¶
(法臣/從君)主將適螻而麓不聞(麓主君苑囿之官傳曰/山林之木衡麓守之)臣敢煩¶
當日(當日直日也言主將之君囿不煩麓以/告君臣亦不敢煩主之直日自白也)簡子乃還¶
吕氏春秋曰齊有好獵者乆不得獸所以不得狗惡故也¶
欲得良狗則家貧乃還耕則家富則求良狗則數得獸矣¶
非獨獵事皆然¶
<pb:KR3k0012_SBCK_832-2b>¶
春秋後語曰魏信陵君嘗與王共博於是北境舉烽火傳¶
言趙宼至王釋博欲召大臣議之信陵君曰趙王獵耳非¶
爲宼也復博如故王恐心不在博居有頃復從北方傳言¶
趙王獵耳非爲宼也王大驚曰公子何以知之對曰臣之¶
客有能探趙王隂謀者趙王所爲客輒以報臣臣以此知¶
之¶
六韜曰文王畋于渭陽見吕尚坐弟以漁¶
太公金匱曰紂常以六月獵於西土發人逐禽民諌曰天¶
務覆施地務長養今盛夏發民逐禽而元元命懸於野民¶
踐之百日不食紂以爲妖殺之¶
新序曰晉文公出田逐獸碭入大澤迷不知所爲漁者送¶
文公出澤漁者曰鴻鵠乃保大海之中厭而徙之小澤則必¶
有矢矰之憂黿保於深淵厭而出之淺渚則必有羅網之¶
<pb:KR3k0012_SBCK_832-3a>¶
憂今君逐獸碭入至此何行之太逺也君歸國臣亦反漁¶
所¶
又曰晉文逐鹿而失之問農夫老者曰吾鹿何在老者以¶
足指曰如是行徃公曰寡人問子子以足指何也老者振¶
衣而起曰不意(人君至此虎豹之居也厭閑而/得近故人得之魚鼈之居也)厭深而得淺故人¶
亦得之諸侯厭衆而亡其國唯鵲有巢唯鳩居之今君不¶
歸人將居之於是文公恐而歸○新序曰晉文公畋於虢還¶
見一老問曰虢亡何也對曰虢君斷則不能用人也文公輟¶
畋而歸趙襄子曰其人安在公曰吾與來襄子曰君聽其¶
言不用其身文公乃召賞之¶
說苑曰楚莊王獵大夫諌之王曰吾就獵求士也榛薄刺¶
虎知其勇也搏犀獲兕知其勁也罷畋而分所得知其仁¶
也由此道得三士可乎¶
<pb:KR3k0012_SBCK_832-3b>¶
又曰晉平公有馳逐之車錯以羽芝㑹羣臣觀焉田差三¶
過不頋¶
白虎通曰王者諸侯所以田狩者何也爲田除害上以供¶
宗廟下以簡集土衆也¶
蔡邕月令章句曰季秋之月天子乃教于田獵閑肆五兵¶
因以順時取禽其礼將軍執晉鼔師率執提旅率執鼙以¶
教坐作進退徐疾之節¶
璅語曰范獻子卜獵占之曰君子得黿小人遺㓂獻子獵¶
無所得而遺其冠¶
潜夫論曰昔有司原氏獵於中野鹿東奔司原從而譟之¶
西方之衆有逐狶者聞司原之譟竟舉音而和之司原反¶
覆追之乃得大狶喜以爲瑞¶
陸子曰欲水之清則勿渉欲草之茂則勿獵¶
<pb:KR3k0012_SBCK_832-4a>¶
杜夷幽求曰獵者嗜肉不多於不獵及其陵岡峦赴溪嶺¶
而有遺身之志¶
語林曰夏少明在東國不知名聞裴逸民知人乃裹糧寄¶
載入洛從之未至家少許見一人着黃皮袴褶乗馬將獵¶
問曰裴逸民家逺近荅曰君何以問夏曰聞其名知人故¶
從㑹稽來投之裴曰身是逸民君明可更來明徃逸民果¶
知之用爲西明門候於此遂知名也¶
石勒別傳曰冬十一月大雪平地三尺勒主簿程朗諌勒¶
不從出獵墜馬頋左右曰不從主簿之言而致墜馬賜朗¶
絹百疋以旌忠亮¶
續搜神記曰晉中興後譙郡周子文家在晉陵少時喜射¶
獵嘗入山忽山岫間見一人長五丈許提弓箭箭鏑頭廣¶
二尺許白如霜雪忽出喚曰阿䑕阿䑕(子文/小字)子文不覺應¶
<pb:KR3k0012_SBCK_832-4b>¶
曰諾此人牽弓滿鏑向子文子文便失䰟厭伏¶
又曰呉末臨海人入山射獵爲舎住夜中有一人長一丈¶
着黃衣白帶來謂射人曰我有讎尅明日當戰君可見助¶
當厚相報射人曰自欲助君何以相報荅曰明日食時君¶
可岀溪邊敵從北來我南徃應白帶者我黄帶者彼射人¶
許之明岀果聞岸北有聲狀如風雨草木四靡視南亦尔¶
唯見二大虵長十餘丈於溪中相遇白虵勢弱人即引弩¶
射之黄虵即死日將暮復見前人來辝謝云住此一年獵¶
明年愼勿復來來必爲禍射人曰善遂停一年獵所獲甚¶
多家致巨富數年後憶先山多肉忘前言復更徃獵見先¶
白帶人語之言我語君勿復更來不能見用讎子已大今¶
必報君非我所知射人聞之甚怖便欲走乃見三烏衣人¶
皆長八尺俱張口向之射人即死¶
<pb:KR3k0012_SBCK_832-5a>¶
異苑曰慕容皝出畋見一老父曰此非獵所王且還也皝¶
明晨復去值有白兎馳馬射之墜石而卒¶
丗說曰孫盛爲庾公記室叅軍從獵將其子齊莊行庾公¶
不如忽於獵場見齊莊時七八歲庾謂曰若亦復來耶應¶
聲荅曰所謂無小無大從公于邁¶
又曰桓南郡好獵騁良馬馳擊若飛䨥飄所指行陣不整¶
麏兎騰逸參佐無不𬒳擊¶
呉地記曰長洲在姑蘇南大湖北岸闔閭所遊獵處也吳¶
主遣徐詳至魏魏太祖謂詳曰孤比老願濟横江之津與¶
孫將軍遊姑蘇之上獵長洲之苑吾志足矣詳對曰若越¶
横江而遊姑蘇是踵亡秦而躡夫差恐天下之事去矣太¶
祖大笑曰徐生無乃逆詐乎¶
鄴中記曰石虎少時好遊獵後體壯大不復乗馬作獵¶
<pb:KR3k0012_SBCK_832-5b>¶
輦二十人擔之如今之歩輦上安徘徊曲蓋當坐處安轉¶
關牀若射鳥獸直有所向關隨身而轉虎善射矢不虚發¶
矣襄陽耆舊記曰楚王好遊獵之事揚鑣馳逐乎華容之¶
下射鴻乎夏水之濵¶
　　　　　弋¶
說文曰矰弋射矢也¶
毛詩緇衣女曰雞鳴曰將翺將翔弋鳬與鴈(詩義問曰以/繳繫矢而射)¶
弋言加之與子宜之¶
又大雅桑柔曰嗟爾明友予豈不知而作如彼飛蟲時亦¶
弋獲¶
禮記月令曰季春之月罼弋無出九門(蔡邕章句曰/繳射日弋)¶
左傳襄公上曰曹伯陽好田弋曹鄙人公孫強好弋獲白¶
鴈而獻之且言田弋之說¶
<pb:KR3k0012_SBCK_832-6a>¶
論語𫐠而曰子曰弋不射宿¶
春秋後語曰楚頃襄王時人有好以弱弓微繳加歸鴈之¶
上者王聞之召而問焉對曰外臣之好射騏鴈羅籠小矢¶
之發也何足爲大王道哉且楚王之大　大王之賢所弋¶
非直此也昔者三王以弋道德五伯以弋戰國夫秦魏燕¶
趙王之騏鴈也齊魯鄭者青首也鄒費郯邵者羅籠也其¶
餘不足射也見鳥六雙唯王何取王若以聖人爲弓勇士¶
爲繳時張而射之此六雙者可得而囊載也其樂非特朝¶
夕之樂也¶
韓詩外傳曰齊景公出弋昭華之池使顔涿聚主鳥而亡¶
之景公怒而欲殺之晏子曰夫涿聚有死罪三臣請以其¶
罪數而誅之¶
晉中興書曰桓名秀豁第二子代叔父冲爲江州刺史雖¶
<pb:KR3k0012_SBCK_832-6b>¶
公門貴盛不以榮爵嬰心唯以弋釣爲事¶
後魏書曰劉逖字長子聦敏好弋獵騎射以行樂爲事¶
呉越春秋曰樂野者越王所弋獵處也故曰樂野¶
管子曰國子弟之無上事衣食不節率子弟不田弋獵者¶
幾何人(旣無上事乃率子弟/不田農但弋獵也)¶
又曰恒公弋在廪管仲朝公㢮弓脫靬(音/汗)而迎之曰今夫¶
鴻鵠春北而秋南而不失其時唯有羽翼以通其意於天¶
下也令孤之不得意於天下皆非二子之憂也二子不對¶
列子曰蒲且子之弋弱弓纎繳乗風振之連雙鶬於青雲¶
之際用心專也¶
韓子曰田子方問唐易鞠曰弋者何愼對曰鳥以數百目¶
視子子以二目御之子謹周子廪田子方曰善子加之弋¶
我家之國鄭長者聞之曰子方知欲爲廪而未得所以爲¶
<pb:KR3k0012_SBCK_832-7a>¶
廪夫虚無見者廩也一日齊宣王問弋於唐易子曰弋者¶
奚貴唐易子曰在於謹廪王曰何謂謹廪對曰鳥以數十¶
目視人人以二目視鳥柰何其不謹廪也故曰在於謹廪¶
然則爲天下何以爲此廪今人主以二目視一國一國以¶
萬目視人主將何以自爲謹廪乎¶
又曰衛人有佐弋者鳥至因先以捲麾之鳥驚而不可得¶
也¶
又曰夫弩弱而矰髙者激於風也身不肖而令行者得助¶
於衆也¶
韓子曰齊宣王問匡倩曰儒者弋乎匡倩對曰不曰何也¶
弋者從下害於上者也是從下傷君也儒者以爲害義故¶
不弋¶
淮南子曰蒲且子連鳥於百仭之上弓良也(蒲且子楚/人善射弋)¶
<pb:KR3k0012_SBCK_832-7b>¶
劉向別録曰有行過江上弋鴈賦行弋賦弋雌得雄賦¶
法言曰鴻飛冥冥弋者何篡(篡取/也)¶
太玄經曰弋彼三飛終日不歸¶
稽康與山濤書曰弋釣草野而吏卒守之不得妄動二不¶
可也¶
　　　　　羅¶
周禮夏官上羅氏曰羅氏掌烏鳥(烏謂卑居/鵲之属)蜡則作羅𥜗¶
(𥜗細宻之羅𥜗讀爲/𥜗有衣袽之𥜗也)仲春羅春鳥獻鳩以養國老(春鳥蟄/而始出)¶
(者若今南郡黄雀之属矣是時鷹化爲鳩/與春變舊爲新冝以養老助生氣者耳)¶
毛詩國風曰有兎爰爰雉離于羅(鳥網/爲羅)¶
又小雅曰鴛鴦于飛畢之羅之¶
爾雅曰鳥罟(音/古)謂之羅(羅絡/也)¶
國語曰里革諌魯宣公曰鳥獸孕水虫成獸虞於是乎焚¶
<pb:KR3k0012_SBCK_832-8a>¶
罝羅¶
列仙傳曰李仲甫夜卧牀上或爲鵄鳥跱架候北風當飛¶
渡南海山上有羅得鴟視之仲甫也向羅者笑¶
王子年拾遺記曰晉文公焚林以求介之推有白鵶繞煙¶
而噪或集介之推之側火不能焚晉嘉之於山數百里不¶
復設羅網¶
幽明録曰有一傖(土行/反)小兒放牛野中伴軰數人見一鬼¶
依諸叢草間處處設網欲以捕人設網後未竟傖小兒竊¶
取前網仍以罨之即縳得鬼¶
文子曰有鳥將來張羅而待之得鳥者羅之一目今爲一¶
目之羅無得鳥焉¶
鶡冠子曰一目之羅不可以得雀¶
闕子曰任公子冬羅鯉於山阿衆人皆以爲惑旣而鸇鶚¶
<pb:KR3k0012_SBCK_832-8b>¶
撃黄雀觸公子羅者千萬數¶
劉楨魯都賦曰長罼掩壑大羅𬒳睪¶
　　　　　罝¶
毛詩關睢曰兎罝后妃之化也關睢之化行則莫不好德¶
賢人衆多也肅肅兎罝㭬之丁丁﨣﨣武夫公侯干城¶
說文曰兎罟謂之罝(郭璞注曰罝遮也犍爲舎人/曰兎自作俓路張罝以捕之)¶
頋譚新言曰設罝於淵施網於崗欲民之愼亦如此也終¶
無魚兎矣¶
物理論曰夫欲定天下而任小人猶欲捕麋鹿而張兎罝¶
不能撃麋鹿猶小人不能任大事¶
　　　　　罦¶
韓詩曰有兎爰爰雉離于罦¶
爾雅曰罬謂之罦罦覆車也(今之翻車也有兩轅巾施/骨鋪鳥展轉相解廣異語)¶
<pb:KR3k0012_SBCK_832-9a>¶
說文曰罦覆車也¶
　　　　　罿¶
韓詩曰有兔爰爰雉離于罿(薛君注曰張羅/車上曰罿也)¶
爾雅四繴謂之罿罿罬也(郭璞曰今翻車也有/兩轅中施羅㭪鳥)¶
　　　　　罻¶
說文曰罻捕鳥也¶
禮記王制曰鳩化爲鷹然後設罻羅¶
　　　　　罼¶
禮記月令曰季春罼醫無出國門(鄭玄曰網小柄長謂/之罼醫射者鳥息隱)¶
蔡邕月令章句曰奄飛禽曰罼¶
說文曰罼罔也率捕鳥罼象絲網上下其革柄也¶
　　　　　罞¶
爾雅曰縻罟謂之罞(郭璞注曰冐其頭也犍爲/舎人曰縻有難制張罼也)¶
<pb:KR3k0012_SBCK_832-9b>¶
　　　　羉¶
爾雅曰彘罟謂之羉(羉幕也犍為舎人曰彘剛/惡齕人故張網而羅之也)¶
　　　　　磻¶
纂文曰磻射石也¶
　　　　　繳¶
列仙傳曰赤將子者黄帝時人也不食五榖而食百草華¶
至堯時爲木工能隨風雨上下時市中賣繳亦謂之繳父¶
淮南子曰堯使羿繳大風於青丘之野(大風鷙鳥也/青丘東方也)¶
環濟典略曰繳綸也綸于前望飛鳥而射之¶
夢書曰夢横繳欲舉薦¶
太平御覽卷第八百三十二¶
