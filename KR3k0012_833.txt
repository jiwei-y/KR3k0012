# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:49.674950
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 833
#+PROPERTY: FILE SB11n0727-833太平御覽-卷之八百三十三.
<pb:KR3k0012_SBCK_833-1a>¶
太平御覽卷第八百三十三¶
資産部十三¶
　　陶　冶　鍜　牧　漁¶
　　　　　陶¶
禮記檀弓曰有虞氏瓦棺(始不用薪也/有虞氏上陶)夏后氏堲周(火熟/曰堲)¶
(燒士冶以周於棺/也或謂之士周)¶
又䘮大記曰甸人爲垼于西牆下陶人岀重鬲¶
左傳襄公二十五年鄭子産曰昔虞閼父爲周陶正以服¶
事我先王(閼父舜之後當周之/興閼父爲武王陶正)我先王頼其利器用也與¶
其神明之後也(舜聖故謂/之神明)庸以元女大姬配胡公(庸用也/元女武)¶
(王之長女胡公/閼父之子滿也)而封諸陳以備三恪(周得天下封夏殷二/王後又封舜後謂之)¶
(恪并二王後爲三國其體/轉降示敬而巳故曰三恪)¶
毛詩文王綿曰古公亶甫陶復陶穴未有家室¶
<pb:KR3k0012_SBCK_833-1b>¶
續漢書曰董卓欲遷都長安楊彪不從卓作色曰楊公欲¶
沮國家計耶關東方亂所在賊起崤函險固國之重防又¶
隴右取材功夫不難杜陵南山下有孝武故陶處作塼瓦¶
一朝可辦宫室官府蓋何足言¶
吴書曰鄭泉宇文淵臨卒謂同類曰必葬我於陶家之側¶
庶百歳之後化而成土幸見取爲酒壷實獲我心矣¶
宋書曰文帝欲誅徐羡之羡之乗内人問訊車岀郭歩走¶
至新林入陶竈中自經而死¶
尸子曰昆吾作陶(吕氏春/秋同)¶
淮南子曰陶人埏埴也其取之地而以爲盆盎也無離於¶
地其巳成器而破碎漫瀾而復歸其故也與其爲盆盎無¶
以異矣¶
周書曰神農耕而作陶¶
<pb:KR3k0012_SBCK_833-2a>¶
吕氏春秋曰夫舜遇堯天也舜耕於歴山陶於河濵釣於¶
雷澤天下恱之¶
列仙傳曰寗封子者黄帝時人爲黄帝陶正有人過之爲¶
其掌火能出入五色煙乆則以教封子積火自燒而隨煙¶
氣上下視其灰燼猶有骨時人葬之北山中謂之寗封子¶
焉¶
嶺表異録曰廣州陶家皆作土鍋鑊燒熟以土油之其潔¶
浄則愈於鐡器尤冝煑藥一斗者纔直十錢愛護者或得¶
數日若迫以巨熖涸之則立見破烈斯亦濟貧之物¶
　　　　　冶¶
禮記學記曰良冶之子必學爲裘(仍見其家錮𥙷穿鑿之/器也𥙷器者其金柔乃)¶
(合有似/於爲裘)¶
史記曰邯鄲郭順以鐡冶業與王者埓冨¶
<pb:KR3k0012_SBCK_833-2b>¶
又曰宛丘氏之先梁人也用鐡冶爲業秦代魏遷孔氏南¶
陽大鼓鑄規陂池連車騎遊諸侯因通啇賈之利有游間¶
公子之名¶
又曰魯人邴氏以鑄冶起冨至巨萬然家自父兄子弟約¶
頫有拾仰有取(師古曰頫古俯字也俯仰/必有取捨無巨細字惡也)¶
張璠漢記曰杜詩爲太守爲冶作水排教化大行¶
魏志曰韓曁字公至辟爲丞相土曹属後遷樂陵太守徙¶
監冶謁者舊時冶作馬排每一熟石用馬百疋更作人排¶
又費功力曁乃因長流爲水排計其利益參倍於前在職¶
七年器用充實詔書襃歎就加司金都尉¶
晉書曰王沉字彦伯作釋時論云融融者皆趨熱之士得¶
其爐冶之門者唯挾炭之子苟非斯人不如其巳¶
南史曰齊袁彖監吴興郡事彖到郡坐逆用禄錢免官付¶
<pb:KR3k0012_SBCK_833-3a>¶
東冶彖妹爲竟陵王子良妃子良丗子昭胄時年八歳見¶
武帝而形容慘悴帝問其故昭胄流涕曰臣舅負罪今在¶
尚方臣母悲泣不食已積日臣所以不寧帝曰特爲兒赦¶
之旣而帝遊孫陵遥望東冶曰中有一好貴囚數日與朝¶
臣幸冶履行庫因宴飲賜囚徒酒肉勑見彖與語明日釋之¶
梁書曰侯景據壽陽懷反計以䑓所給仗多不能精啓請¶
治鍜工欲更營造勑並給之¶
後魏書曰崔鑒爲東徐州刺史於州内銅冶爲農且丘人¶
獲利¶
北史曰後周薛善爲行䑓郎中時欲廣置屯田以供軍費¶
乃除善司農少卿領同州夏陽縣二十七監又於夏陽置¶
鐵冶復令善於監毎月役八千人營造軍器善自督課兼¶
加慰撫甲兵稍利而皆忘其苦焉¶
<pb:KR3k0012_SBCK_833-3b>¶
唐書曰侍中魏徴乞解所職請爲散官陪奉左右拾遺𥙷¶
闕太宗曰朕㧞卿於讎虜之中任卿以樞要之職見朕之¶
非未甞不諌公獨不見金之在鑛也何足貴哉良冶鍛而¶
爲器便爲人所寳朕方自比於金以卿爲良匠卿雖有疾¶
未爲衰老豈得便尓耶徴乃止¶
尸子曰造冶者蚩尤也¶
淮南子曰夫宋工畫呉冶刻形鏤法其爲微妙尭舜之聖¶
不能及也¶
列仙傳曰陶安公者六安冶師也數行火一旦散上紫色¶
衡天安公伏冶下求哀湏臾朱雀至冶上曰安公冶安公¶
冶與天通七月七日迎汝以赤龍至時龍到安公騎之東¶
南上來¶
武昌記曰北濟湖夲是新興冶塘湖元嘉𥘉發水冶水冶¶
<pb:KR3k0012_SBCK_833-4a>¶
者以水排冶令顔茂以塘數破壞難爲功力茂因廢水冶¶
以人鼓排謂之歩冶湖曰因破壞不復脩治冬月則涸¶
王子年拾遺記曰漢太上皇微時甞佩一刀長三尺有銘¶
其字雖難識疑是殷髙宗伐鬼方時作此物也上皇遊鄷¶
沛山中遇有人冶鑄上皇息其旁問曰此鑄何物工笑曰¶
爲天子鑄劒愼勿泄上皇謂爲戲辭無疑色工曰今所鑄¶
鐡剛厲製器難成若得公腰間佩刀雜而治之即成神器¶
可以剋定天下皇精爲輔佐以殱三猾木長火盛此爲興¶
兆上皇曰余此物名爲匕首其利難儔水斷虵龍陸斬虎¶
兕工曰若不得此匕首雖歐治專精越砥歛鍔終爲鄙器¶
上皇即解腰間匕首投於爐中俄而煙炎衝天日爲之晦¶
及劒成釁以三牲工問上皇何時得匕首上皇曰秦昭襄¶
王時余行逢一野人於野授余云是殷時物丗丗相傳上¶
<pb:KR3k0012_SBCK_833-4b>¶
有古字記其年月工人視之其鏌耶尚在叶前疑也工人¶
持劒授上皇上皇以賜髙祖¶
又曰漢郭況光武皇后之弟也累金數億家僮四百人黄¶
金爲器功冶之聲震於都鄙時人謂郭氏之室不雨而雷¶
言鑄鍜之聲盛也¶
曹毗詠冶賦曰冶石爲器千爐齊設¶
　　　　　鍜(箋曰鍛石/可以爲質)¶
魏略曰太祖遣邯鄲淳詣臨淄侯植植得淳喜延入坐不¶
與談先爲五椎鍜¶
鄧粲晉紀曰嵇康曽鍜於長林之下鍾㑹造焉康坐坐以¶
鹿皮嶷然正容不與之酬對㑹恨而去¶
文士傳曰嵇康性巧能鍜家有栁樹乃激水以圍之夏月¶
甚清凉居其下傲戯及自鍜¶
<pb:KR3k0012_SBCK_833-5a>¶
禰衡傳曰衡字正平十月朝黃祖在艨衝舟上賔客皆㑹¶
作黍臛旣至先在衡前衡得便飽食𥘉不顧左右旣畢復¶
搏弄以戯時江夏有張伯雲亦在座調之曰禮教云何而¶
食此正平不荅弄黍如故祖曰處士不當荅之也衡謂祖¶
曰君子寜聞車前馬䊧祖呵之衡熟視祖罵曰死鍜錫公¶
祖大怒令五伯將岀欲杖之而罵不止遂令絞殺黃財來¶
救無所復及悽愴流涕曰此有異才曹操及劉荆州不殺¶
大人柰何殺之祖曰人罵汝父作鍜錫公柰何不殺¶
向秀別傳曰秀甞與嵇康偶鍜於洛邑與吕安灌山於山¶
陽収其餘利以供酒食之費¶
韓子曰椎鍛者所以平不夷也榜檠者所以矯不直也聖¶
人之爲法也所以平不夷矯不直也¶
　　　　　牧¶
<pb:KR3k0012_SBCK_833-5b>¶
周禮地官曰牧人掌牧六牲而阜蕃其物以共祭祀之牲¶
牷(六牲謂牛馬羊豕犬雞鄭司/農云牷純也玄謂牷體完具)¶
又夏官曰牧師掌牧地皆有厲禁而頒之(頒馬授圍/者所牧處)孟春¶
焚牧(焚牧地以除/陳生新草)中春通淫(中春隂陽交萬物生之/時可以合馬之牝牡也)¶
禮記月令季春曰是月也乃合累牛騰馬遊牝于牧(累繫/也騰)¶
(躍也其牝欲遊/則就牧而合)仲夏曰是月也命有司祭先牧(謂仲夏祭/先牧於大)¶
(澤用/剛日)¶
毛詩小雅曰無羊宣王考牧也(厲王之時牧人之職廢宣/王始興而復之至此而成)¶
(謂復先王/牛羊之數)誰謂爾無羊三百維羣誰謂爾無牛九十其犉¶
(黄牛黒唇曰犉箋云爾女也宣王復古之/牧法汲汲於其數故歌此詩以解之也)爾羊來思其角¶
濈濈(聚其角而息濈濈然云/此者美冨産得其所)爾牛來思其耳濕濕(動其耳/濕濕然)¶
或降于阿或飲于池或寢或訛(訛動也言此者/美其無所驚畏)爾牧來思¶
何蘘何笠或負其餱(何揭也蘘所以備雨笠所以御暑/言此者美牧人寒暑飲食有備)三¶
<pb:KR3k0012_SBCK_833-6a>¶
十維物爾牲則具¶
又魯頌曰駉頌僖公也僖公能遵伯禽之法儉以足用寛¶
以愛民務農重榖牧于坰野魯人尊之於是季孫行父請¶
命于周而史克作頌(季孫行父季文于/也史克魯史也)駉駉牧馬在坰之¶
野(駉駉良馬腹幹肥張也坰逺野也箋云/必牧於坰野者辟知民居與良田者也)¶
史記曰卜式河南人少與弟别居脫身岀分獨取畜羊百¶
餘田宅財物盡與弟式入山牧羊十餘歲羊致千餘上召¶
之曰吾有羊上林中欲令子牧之乃布衣牧羊歳餘羊悉¶
肥上過見其羊善之式曰非獨羊也治民亦猶是也以時¶
起居惡者輙去無令敗羣上以式爲竒拜爲郎¶
又曰衛青平陽人也其父爲平陽侯家給使與妾通生青¶
爲侯家人少時歸其父父使牧羊民母之子皆奴畜之不¶
以爲兄弟¶
<pb:KR3k0012_SBCK_833-6b>¶
又曰范増說項梁曰以君代爲楚將必能立楚之後梁乃¶
求懷王孫在人間爲人牧羊立以爲楚懷王後從人望也¶
又曰公孫弘淄川人家貧牧豕海上年四十餘乃學春秋¶
雜記¶
漢書曰蘇武使匈奴欲降之乃徙武北海上無人處使牧¶
羝羊曰羊乳乃得歸武仗漢節牧羊卧起操持節旄盡落¶
又曰路温舒字長君鉅鹿人父爲里監門使温舒牧羊¶
又曰王尊宇子貢涿郡髙陽人少孤歸諸父使牧羊澤中¶
後漢書曰馬援轉遊隴漢間常謂賔客曰文夫爲志窮當¶
益堅老當益壯因處田牧至有牛馬羊數千頭榖數萬斛¶
旣而歎曰凡殖貨財産貴其能施賑也否則守錢虜耳仍¶
盡散以班昆弟故舊身衣羊裘皮袴¶
又曰承宫年八歳爲人牧猪郷里徐子威明春秋授諸生¶
<pb:KR3k0012_SBCK_833-7a>¶
數百人宫過其廬下見諸生誦好之因亡其猪猪主欲笞¶
諸生禁乃止之¶
謝承後漢書曰孫期字仲式事母至孝牧豕於大澤中賣¶
之以奉供養逺人從其學者皆執經遣於澤畔¶
范瞱後漢書曰梁鴻字伯鸞扶風平陵人也家貧牧豕上¶
林苑中曽誤遺失火延燒及他舎鴻乃尋訪燒者問所失¶
去悉以豕償之其主者猶以爲少鄰家耆老見鴻非常人¶
乃共責讓主人於是始敬異焉悉還豕鴻不受¶
魏志曰楊俊字季才避地并州同郡王象孩少孤特爲人¶
僕隷年十七八見使牧羊而私讀書用獲箠楚俊嘉美其¶
才質即贖象着家娉娶立屋然後與別也¶
晉書曰張華字茂先少家貧常以牧羊爲事¶
三十國春秋曰沮渠蒙遜其先丗爲匈奴左沮渠因以官¶
<pb:KR3k0012_SBCK_833-7b>¶
爲氏少牧羊卧息田畔忽見沙門以手摩其頭曰尔後當¶
王此土不乆苦焉言終而滅¶
崔鴻前趙録曰李景字延祐少貧見養叔父常使牧羊景¶
見其叔子講誦羡之後從博士乞得百餘字牧羊之睱折¶
草木書之叔乃誤曰吾家千里駒也而令騏驎乆躓塩坂¶
乃爲娶妻教學¶
又曰姜宇天水兾北人也少孤貧爲河北陳不識家牧羊¶
年十五身長七尺九寸聦惠美風儀不識竒之妻之以女¶
後魏書曰游明根字志逺㓜年遭亂爲櫟陽王氏奴主使¶
牧羊明根以漿倩人書字路邊書地學之長安鎭將竇瑾¶
見之呼問知其姓名乃告游雅使人贖之¶
列子曰楊朱見梁惠王言治天下猶運諸掌王曰先王有¶
一妻一妾而不能治言天下何也對曰君見夫牧羊者乎¶
<pb:KR3k0012_SBCK_833-8a>¶
百羊爲羣使五尺童子荷箠而隨之欲東而東欲西而西¶
使尭牽一羊舜荷箠而隨之則不能矣¶
符子曰漢王聞宋勝子方牧羊于巨澤鼓而歌南風之詩¶
使者進謂宋勝子曰漢王聞先生之賢使使者致命于先¶
生而委國政焉宋勝子矍然而頋謂使者曰是何言歟今¶
漢王待四海之士與十羣之羊其於職司也奚以異乎而¶
大王廢牧羊之任委以四海之政是錯亂天位倒置人倫¶
勝不願爲也乃逃于隂山之陽¶
公孫尼子曰舜牧羊於潢陽還堯舉爲天子¶
說文曰羌西戎牧羊人也字從羊人¶
列仙傳曰啇丘子瑕吹笙牧豕七十不娶妻而死¶
呉越春秋曰婁門外雞墟者呉王牧雞處¶
陳武別傳曰武休屠胡人也常騎驢牧羊諸家牧竪十數¶
<pb:KR3k0012_SBCK_833-8b>¶
人或有和歌者武遂學太山梁父吟及行路難之属也¶
　　　　　漁¶
說文曰漁捕魚也¶
周禮天官上曰&KR1547;人掌以時䱷爲梁(月令季冬命漁師爲/梁鄭司農云梁水偃)¶
(也偃水爲關空以笱承/其空詩日敝笱在梁)春獻王鮪(王鮪鮪/之大者)辨魚物爲鱻薧¶
以共王膳羞(鮮生也/薧乾也)凡祭祀賔客䘮紀共其魚之鱻薧凡¶
䱷者掌其政令凡䱷征入于玉府(鄭司農云漁征魚者之/租稅漁人主収之入千)¶
(王/府)¶
禮記月令季冬曰命有司始漁天子親徃甞魚先薦寢廟¶
(天子親徃視魚非常/事重之此時魚潔美)¶
又坊記曰故君子仕則不稼田則不漁¶
左傳隱公曰公將如棠觀漁臧僖伯諌公曰吾將略地焉¶
遂徃陳漁而觀之¶
<pb:KR3k0012_SBCK_833-9a>¶
又襄公二十五年曰崔杼弑其君申蒯待漁者(侍漁監取/魚之官)¶
退謂其宰曰免是反子之義也與之皆死(反死君/之義)¶
周易下繫曰庖犧氏之王天下也結䋲而爲網罟以田以¶
漁蓋取諸離¶
尚書大傳曰舜漁雷澤之中¶
後漢書曰明帝時下令禁人二業而吏下檢結多失其實¶
百姓患之劉般上言郡國以官禁二業至有田者不得漁¶
捕今濵江湖郡率少𧖟桑人資漁採以助口實且以冬春¶
閑月不妨農事夫漁獵之利爲田除害有助榖食無關二¶
業也¶
北史曰後周裴俠除河北郡守此郡舊制有漁獵夫三十¶
人以供郡守俠曰以口腹役人吾不爲也乃悉罷之¶
管子曰漁人入海海深百仭就波逆流乗危百里宿夜不¶
<pb:KR3k0012_SBCK_833-9b>¶
岀者利水也故利之所在雖千仭之山無不上焉深源之¶
下無不入焉¶
魯連子曰古善漁者宿沙瞿子使漁于山則雖十宿沙子¶
不得一漁焉宿沙非闇於漁道也彼山者非魚之所生¶
尸子曰燧人之丗天下多水故敎人之漁¶
文子曰尭使水處者漁山處者木事冝其械械冝其人¶
吕氏春秋曰雍季對晉文公曰竭澤而漁豈不獲得而明¶
年無魚矣¶
家語曰宻子賤治單父三年孔子使巫馬期徃觀政焉期¶
隂免衣弊裘入界見䰻者得漁輙捨之期問焉曰凡漁者¶
爲得也何以得魚却捨之曰魚之大者名爲鱄䲖吾大夫¶
愛其小者名爲鱦(鱄冝爲鱣新序作/鱦者魚之懷仁也)吾大夫欲長之是¶
以得二者輙捨之期返告孔子曰宓子之德至矣使民暗¶
<pb:KR3k0012_SBCK_833-10a>¶
行若嚴刑之於一方也訪問宓子何行而得於此子曰吾¶
甞與之言曰誠於此者刑於彼宓子志行此術於單父也¶
又曰孔子之楚有漁者獻魚焉孔子不受漁者曰天暑市¶
逺無處鬻焉思欲弃之糞壤不若獻之君子故取以進之¶
於是夫子再拜受之使弟子掃地將以祭享焉門人曰彼¶
將弃之矣而夫子祭之何也子曰吾聞惜其腐餘欲以務¶
施者仁人之偶也惡有受仁人之饋而無祭者乎¶
劉向新序曰楚人有獻餘魚於王者曰今日獲魚食之不¶
盡賣之不售弃之可惜故來獻王也楚王曰漁者仁人也¶
境内多貧寡人聞之未能行漁者知之以此喻寡人也乃¶
岀倉粟去後宫以妻寡夫¶
郭璞江賦曰蘆人漁于儐落江山衣則羽褐食惟䟽鱻忽¶
忘夕而宵歸詠採菱以扣舷倣自足於一區尋風波以窮¶
<pb:KR3k0012_SBCK_833-10b>¶
年¶
太平御覽卷第八百三十三¶
