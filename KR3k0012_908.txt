# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:55.506678
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 908
#+PROPERTY: FILE SB11n0727-908太平御覽-卷之九百八.
<pb:KR3k0012_SBCK_908-1a>¶
太平御覽卷第九百八¶
　獸部二十¶
　　貔　熊　羆　猰窳¶
　　&KR1236;　貘　騊駼　猩猩¶
　　&KR0859;&KR0859;風母　豻　蹷¶
　　　　　貔¶
爾雅曰貔白狐其子豰(郭璞注曰一名執夷/虎豹之属&KR2680;許卜切)¶
說文曰貔豹屬出貉(音/陌)國(猛獸/也)¶
尚書曰如虎如貔如熊如羆¶
毛詩曰獻其貔皮赤豹黃羆¶
禮記曲禮曰前有摯獸則戴貔貅¶
莊子曰豊狐文貔摶於山林伏於岩穴夜行晝居求食江¶
湖之上○韓子曰虎貔不用爪牙與鼢䑕同威¶
<pb:KR3k0012_SBCK_908-1b>¶
毛詩草木蟲魚䟽曰貔似虎或曰似熊白一名執庚一名¶
白狐其子爲豰遼東人謂之熊羆¶
　　　　　熊¶
說文曰熊獸似豕山居冬蟄¶
詩義䟽曰熊能攀縁上髙樹見人則顚倒投地而下冬入¶
穴而蟄始春而出¶
孝經援神契曰赤熊見則姦宄自逺¶
夲草經曰熊脂一名熊白味甘微温無毒主風痺¶
穆天子傳曰㫪山百獸所聚也爰有赤豹熊羆¶
六韜曰文王囚羑里散冝生受命而行宛懷條塗之山有¶
黄熊得而獻於紂¶
左傳曰晉靈公使宰夫臑熊蹯不熟殺之寘諸畚載以過¶
朝¶
<pb:KR3k0012_SBCK_908-2a>¶
又曰楚子將以商臣爲太子令尹子上諌之不聽又欲立¶
王子職而黜商臣商臣以宫甲圍成王王請食熊蹯而死¶
弗聽王縊¶
史記曰趙簡子病不知人五日而寤曰我之帝所見一熊¶
欲援我帝命我射之中熊死有當道者曰帝令主君滅晉¶
二卿熊其祖也¶
漢書曰昌邑王賀在藩帝見熊以問左右左右皆荅不見¶
又曰孝元帝馮昭儀上幸虎圈鬪獸後宮皆坐熊出圈攀¶
檻欲上殿昭儀乃當熊而立及左右格殺熊上問人情驚¶
懼何故當熊昭儀曰夫猛獸得人而止妾恐熊至御坐故¶
身當之耳帝嗟嘆以此倍敬重之¶
淮南子曰誠中之人樂而彶(彶急也忠信之人自/樂爲之非彶彶也)如鶚之¶
好聲熊之好經夫有誰爲務¶
<pb:KR3k0012_SBCK_908-2b>¶
又曰愛熊而食之鹽愛獺而飲之酒雖欲養之非其道(熊/食)¶
(監而死獺飲酒而/敗故曰非其道也)¶
周書王㑹曰成王時不屠何國獻青熊一¶
孟子曰魚我所欲熊掌亦我所欲二者不可得兼舎魚取¶
熊掌義者我所欲生亦我所欲二者不可得兼舎生取義¶
列子曰黄帝戰於阪泉帥熊貙虎爲前驅¶
纏子曰桀王天下酒濁而殺厨人紂王天下熊蹯不熟而¶
殺厨人¶
抱朴子曰玉䇿記稱熊壽五百歲五百歲則能化¶
瑣語曰晉平公夢見赤熊闚屏惡之而有疾使問子産子¶
産曰昔共工之卿曰浮逰旣敗於顓頊自没沉淮之淵其¶
色赤其言善笑其行善頋其狀如熊常爲天王崇見之堂¶
上則止天下者死見堂下則邦人駭見門近臣憂見庭則無¶
<pb:KR3k0012_SBCK_908-3a>¶
傷窺君之屏病而無傷祭顓頊共工則瘳公如其言而疾¶
間¶
魏略曰大秦國出玄熊赤螭¶
建武故事曰咸和七年左右啓以米飴熊上曰此無益而¶
費於榖且是惡獸所不冝畜使遣打殺以肉賜左右直人¶
異苑曰邵陵髙平黄秀以元嘉三年入山經月不還其兒¶
根生㝷覔蹲空樹中從頭至腰毛色如熊問其何故荅曰¶
天讁如此汝但自去生哀慟而歸踰年人見其形盡爲熊¶
矣○又曰熊獸藏於山穴穴裏不得見穢及傷殘見則舎¶
穴自死¶
續搜神記曰晉升平中有人入山射鹿忽墮一坎窅然深¶
絶内有數頭熊子湏臾有一大熊來入瞪視此人人謂必¶
以害巳良乆出藏果分與諸子末後作一分着此人前人¶
<pb:KR3k0012_SBCK_908-3b>¶
飢乆於是冒死取噉之旣轉相狎熊母毎旦覔食果還輒¶
分此人人頼以支命後熊子大其母一一負將出子旣盡¶
人分死坎中窮無出路熊母㝷復還入坐人邊人解意便¶
抱羆之足於是跳出遂得無他¶
又曰熊無穴居大樹孔中東土呼熊爲子路以物擊樹云¶
子路可起於是便下不呼則不動也¶
　　　　　羆¶
爾雅曰羆如熊黄白文郭璞注曰似熊而長頭髙脚猛憨¶
多力能拔樹木關西呼爲猳羆¶
援神契曰赤羆見姦宄息倿人離則岀¶
山海經曰嶓冡之山其獸多羆¶
尚書禹貢曰熊羆狐狸織皮¶
詩曰吉夢維何維熊維羆男子之祥¶
<pb:KR3k0012_SBCK_908-4a>¶
詩蕩韓弈曰獻其貔皮赤豹黄羆¶
毛詩草木蟲魚䟽曰黄羆大如熊脂如熊白而租粗理¶
史記曰趙簡子疾夢之帝所聽鈞天之樂次射殺熊又有¶
一羆來亦殺之天帝甚喜¶
晉書載記曰符徤字業洪第三子也𥘉母姜氏夢大羆而¶
孕長而勇果¶
北史曰齊神武遣韓軌司馬子如從河東霄濟華州襲王¶
羆羆不覺比曉䡄衆巳乗梯入城羆尚卧未起聞閤外匈¶
匈有聲便袒身露髻徒跣持一白挺大呼而詬曰老羆當¶
道卧貛子那敢過敵見驚退¶
　　　　　猰窳(上音軋/下音庾)¶
爾雅曰猰窳類&KR1236;虎食人迅走(&KR1236;勑/俱切)¶
海内經曰猰窳龍首而虵身人靣居於弱水中食人¶
<pb:KR3k0012_SBCK_908-4b>¶
山海經曰少咸之山獸其狀如牛而赤身人靣馬足名曰¶
窫窳其音如嬰兒食人¶
淮南子曰堯時猰窳爲民害堯乃使羿殺之¶
　　　　　&KR1236;¶
爾雅曰&KR1236;似狸(郭璞曰今&KR1236;虎大於虎豹文如/狸山民呼&KR1236;虎大者爲&KR1236;犴)¶
搜神記曰江漢之域有&KR1236;人其先　君之苗裔也能化爲¶
虎長沙所屬蠻縣東髙居民作檻捕虎得一亭長赤幘大¶
冠在檻中問其故亭長大怒曰昨忽𬒳縣召避雨遂誤入¶
此中於是即出之乃化爲虎上山俗云&KR1236;虎化爲人好着¶
葛衣其足無踵虎有五指者皆是&KR1236;¶
　　　　　貘(莫格/切)¶
爾雅曰貘白豹也(郭璞注曰似熊小頭痺脚黑白駮能䑛/食銅鐵及竹骨骨節強直中實少髓皮)¶
(辟濕)¶
<pb:KR3k0012_SBCK_908-5a>¶
說文曰貘似熊黄色出蜀¶
廣志曰貘大如驢色蒼白舐鐵消十斤其皮温煗¶
抱朴子曰劉子知二負之尸東方生識啖鐵之獸實頼鳥¶
禹之書大荒之籍矣¶
神異經曰西荒之中有人焉頭如人着百結敗衣手足虎¶
爪名曰貘&KR4589;(音/僞)伺人獨自輒徃就人睡先使捕蝨得卧而¶
舌出槃地丈餘燒大石投舌上於是而死¶
　　　　　騊駼(上音陶/下音途)¶
周書曰正北空桐槖駞騊駼爲獻¶
爾雅曰騊駼馬(郭璞注曰出山/海經其色青)¶
說文曰騊駼野馬之良也¶
史記曰匈奴竒畜則騊駼(廣志曰騊駼/匈奴名馬也)¶
山海經曰北海内有獸焉其狀如馬名曰騊駼¶
<pb:KR3k0012_SBCK_908-5b>¶
　　　　　猩猩¶
爾雅曰猩猩小兒啼(今交趾封溪出猩猩狀/如貛㹠聲似小児啼)¶
禮記曰猩猩能言不離禽獸¶
春秋說題辭曰猩猩者矜精者也故能言可使陽烈之類¶
以撿下(宋均曰矜謂使人自矜㽵精審也猩猩言說人善/惡是陽氣之烈好善/王者所以検下也)¶
廣志曰猩猩似狟(音/丸)聲如兒啼不聞其言出交阯封溪縣¶
山海經曰有獸人面名曰猩猩¶
又曰猩猩知人名其爲獸如豕而人面¶
山海經讃曰猩猩似狐走立行伏懷木挺刀少辛明目¶
華陽國志曰永昌郡有猩猩能言其血可以染朱罽¶
孫卿子曰猩猩能言笑亦二足無毛而君子啜其羮食其¶
肉故人非以二足無毛以知禮也¶
吕氏春秋曰伊尹說曰肉之美者猩猩之脣¶
<pb:KR3k0012_SBCK_908-6a>¶
淮南萬畢術曰歸終知來猩猩知往(注曰歸終猩/猩並神獸)¶
括地圖曰猩猩人面豕身知人名¶
蜀志曰封溪縣有獸曰猩猩體似猪面似人音作小兒啼¶
聲旣能語又知人姓名人知以酒取之猩猩覺𥘉暫甞之¶
得其味甘而飲之終見羈纓也¶
酈善長注水經曰西蜀封溪縣猩猩人面獸形能言語¶
南方草物狀曰猩猩之獸生在野中狀如㹠子民人捕取¶
交阯武平興古有之¶
晉郭璞猩猩讃曰能言之獸是謂猩猩厥狀似貛號音若¶
嬰自然知徃頗測物情¶
　　　　　&KR0859;&KR0859;(音/翡)¶
爾雅曰&KR0859;&KR0859;如人𬒳髮迅走食人¶
說文曰&KR0859;&KR0859;(人身反踵笑即上脣掩其目/一名梟羊北方謂之土/螻)¶
<pb:KR3k0012_SBCK_908-6b>¶
山海經曰&KR0859;&KR0859;如人面脣黒身有毛反踵見人則笑笑則¶
上脣掩目交廣及南康山中有大者丈餘俗呼爲山都¶
山海經圗讃曰&KR0859;&KR0859;怪獸𬒳髮操竹獲人則笑脣蓋其目¶
終亦號咷反爲我戮¶
呉都賦曰猩猩啼而就擒&KR0859;&KR0859;笑而𬒳格¶
　　　　　風母¶
十洲記曰炎州有風生獸似豹青色大如猩猩燒之不死¶
斫刺不入以鐵椎鍜其刀頭乃死以其口向風湏臾活以¶
石上菖蒲塞其鼻即死取其腦菊華和服之盡卜斤夀五¶
百嵗¶
南州異物記曰風母獸一名平猴狀如猴無毛赤目若行¶
逢人便叩頭似如懼罪自乞人若撾打之愜然死地無復¶
氣息小得風吹湏臾能起¶
<pb:KR3k0012_SBCK_908-7a>¶
抱朴子曰内篇曰風生獸似豹青色大如猩猩生南海大¶
林中張取積薪數車以燒之薪盡此獸在灰中不然其毛¶
不燋斫刺不入打之如皮囊以錐鎪其頭數十乃死¶
嶺南異物志風猩如猿猴而小晝日踡伏不能動夜則騰¶
躍甚疾好食蜘蛛蟲打殺以口向風復活唯破腦不復生¶
矣以酒浸愈風疾南人相傳云此獸常持一小杖遇物則¶
指飛走悉不能去人有得之者所指必有獲夷人施罟網¶
旣得其獸不復見其杖杖之數百乃肯爲人取或云邕州¶
首領寗洄得之洄資産巨萬僮伎數百洄甚秘其事¶
　　　　　豻(音岸)¶
說文曰豻胡地野狗也¶
異物志曰豻猨屬頭形正方髮長尺餘皆蒼色犬類似人¶
欲有所視輒揺頭兩手𬒳髮不爾則覆鄣其兩目衣毛皤¶
<pb:KR3k0012_SBCK_908-7b>¶
皤若披狐裘木居洄藏宻向乃得見耳¶
　　　　　蹷¶
爾雅曰西方有比肩獸與卭卭矩　比焉其名曰蹷¶
孫子曰北方有獸其名曰蹷前足䑕後足兎是獸也甚矣¶
其愛蛩蛩巨虚也食得甘草必齧以遺蛩蛩巨虚蛩蛩巨¶
虚見人將來必負蹷以走蹷非性心愛蛩蛩巨虚也爲假¶
足也二獸者亦非性心愛蹷也爲其得甘草而遺之故也¶
太平御覽卷第九百八¶
