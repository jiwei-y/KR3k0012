# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:10.006550
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 216
#+PROPERTY: FILE SB11n0727-216太平御覽-卷之二百一十六.
<pb:KR3k0012_SBCK_216-1a>¶
太平御覽卷第二百一十六¶
職官部十四¶
　　　吏部四司郎中貟外¶
　　　　　吏部郎中¶
六典曰吏部郎中掌考天下文吏之班秩階品¶
魏志曰諸葛誕字公休爲吏部郎人有所囑託輙顯其言¶
而亟用之後有當否則公議其得失以爲襃貶自是羣寮¶
莫不愼其所舉¶
魏志曰𡊮侃論議清當柔而不犯善與人同當廢興之間¶
人所趨務者常謙退不爲也時人以是稱之歷選部郎號¶
爲清平¶
魏氏春秋曰許允爲吏部郎選郡守明帝疑其所用非次¶
召入將加罪允妻阮氏跣出謂曰明主可以理奪難以情¶
<pb:KR3k0012_SBCK_216-1b>¶
求允領之而入帝怒詰之允對曰某郡守雖限滿文書先¶
至年限在後某守雖後日限在前帝取事視乃釋遣出望¶
其衣敗曰清吏也¶
蜀志曰趙戩字叔茂京兆長陵人質而好學言稱詩書愛¶
鄙於人不論踈密辟公府入爲尚書選部郎董卓欲以所¶
私並充臺閣戩拒不聽卓怒召戩欲殺之觀者皆爲戩懼¶
而戩自&KR0002;及見卓列辭正色陳&KR0003;是非卓雖凶戾屈而謝¶
之¶
晉書曰山濤爲吏部郎文帝與書曰足下在事明雅邁時¶
念多所乏今致錢二十萬絲百斤榖二百斛¶
又曰李重字茂曾遷尚書吏部郎詢朝衆而斥華競存公¶
平而塞私謁是以羣才罔不畢舉¶
又曰吏部郎缺文帝問人於鍾㑹㑹曰裴楷清通王戎簡¶
<pb:KR3k0012_SBCK_216-2a>¶
要皆其選也於是以楷爲吏部郎¶
又曰徐寧(少/未)知名爲興縣令時廷尉桓彛稱有人倫鑒識¶
護軍&KR0067;亮每屬之訪一佳吏部郎彛嘗去職至廣陵尋親¶
舊還遇風停浦中累日憂悒因上岸見一室宇有似𪠘署¶
訪之云是興縣彛乃造之寧清惠愽渉相遇欣然因留數¶
夕彛大賞之結交而別至都謂&KR0067;亮曰吾爲卿得一佳吏¶
部郎亮問所在彛曰人所應有不必有人所應無不必無¶
徐寧眞海岱清士因爲叙之即遷吏部郎¶
又曰杜錫字丗嘏&KR0024;吏部郎不敢用郷曲一人¶
又曰王戎少頴悟二十四爲吏部郎¶
又曰李胤爲吏部清愼選舉號爲廉平¶
荀綽晉後略曰武含字景緯官歷中庶子遷散&KR0016;常侍以¶
母在日誨云汝修其志仕當爲尚書郎懼進叙有違前言¶
<pb:KR3k0012_SBCK_216-2b>¶
乃辭常侍爲吏部郎¶
晉中興書曰阮放與從弟孚齊名爲吏部郎銓管之任甚¶
有稱譽性清約不理産業爲郎不免飢乏王導&KR0067;亮以其¶
名士供給衣食放由是得立¶
又曰畢卓字茂丗新蔡人少亦放逹泰興末爲吏部郎常¶
飲酒廢職比舎郎釀卓因醉夜至其甕間取酒飲之掌酒¶
者不察執而&KR0350;之郎徃視乃畢吏部也遽釋其&KR0350;卓遂引¶
主人宴於甕側取醉而去卓常謂人曰右手持酒杯左手¶
持蟹螯拍浮酒池中便足了一生¶
宋書曰王僧綽爲吏部郎叅掌大選究識流品諳悉人物¶
抜才舉能咸得其分¶
又曰何尚之遷吏部郎告休定省傾朝廷送別於治渚及¶
至郡叔度謂曰聞汝來此傾朝相送可幾客荅曰殆數百¶
<pb:KR3k0012_SBCK_216-3a>¶
人叔度𥬇曰此是送吏部郎耳非𨵿何彦德也昔殷浩亦¶
嘗作豫章定省送別者甚衆及廢徙東陽船泊征虜亭積¶
日乃至親舊無復相窺者¶
又曰王微字景𤣥吏部尚書江湛舉微爲吏部郎微與湛¶
書曰君平生云揚我名者殺我身天爵且猶滅名安用吏¶
部郎哉其舉何陋其事不經非獨搢紳者不道僕妾皆𥬇¶
之¶
又曰王恱之爲吏部郎隣舎有會同者遺恱之餅一甌辭¶
不受曰此費誠小然少來不願當之¶
又曰𡊮淑爲吏部郎其秋大舉北伐淑侍坐從容曰今當¶
鳴鑾中岳席卷趙魏撿玉岱宗今其時也臣逢千載之會¶
願上封禪書一篇太祖𥬇曰盛德之事我何足以當之¶
齊書曰陸慧曉遷吏部郎尚書令王晏選門生&KR0024;内外要¶
<pb:KR3k0012_SBCK_216-3b>¶
局慧曉爲用數人而止晏恨之送女妓一人欲與申好慧¶
曉不納吏曹都令史歷政以來諮執選事慧曉任巳獨行¶
未嘗與語帝遣左右單景儁以事誚問慧曉謂景儁曰六¶
十之年不復能諮都令史爲吏部郎也上&KR0002;謂身不堪便¶
當拂衣而退帝甚憚之¶
又曰謝朓遷尚書吏部郎中上表三讓中書疑朓官未及¶
讓以問沈約曰宋元嘉中范曄讓吏部朱循之讓黄門蔡¶
興宗讓中書並三表詔答其事宛然近代小官不讓遂成¶
&KR0106;俗恐此有乖讓意王藍田劉安西並貴重&KR0004;自不讓今¶
豈可慕此不讓耶孫興公孔覬並讓記室今豈可三署皆¶
讓耶謝吏部今授超階讓別有意豈𨵿官之大小¶
梁書曰顧憲之字士思爲吏部郎&KR0004;其祖凱之嘗爲吏部¶
於庭列植嘉樹謂人曰吾爲憲之種耳至是憲之果爲此¶
<pb:KR3k0012_SBCK_216-4a>¶
官¶
又曰王亮字奉叔爲吏部郎銓序著稱及後爲吏部尚書¶
拘資次而已當代謂爲不能¶
後魏書曰宋繇沮渠蒙遜平酒泉於繇室得書數千卷鹽¶
米十斛而已蒙遜歎曰孤不喜尅李歆欣得宋繇耳拜尚¶
書吏部郎中委以銓衡之任¶
又曰鄧淵愽覽經書長於易筮太祖定中原擢爲吏部郎¶
淵明解制度多識故事與崔𤣥伯叅定朝儀律令音樂及¶
軍國文記詔䇿多淵所爲¶
又曰孝文帝欲創革舊制選置百官謂羣臣曰爲朕舉一¶
吏部郎給卿三日假尋曰朕已得之矣乃徴崔亮爲之亮¶
字敬儒自叅選事垂將二十年廉愼明決尚書曰非崔郎¶
中選事不辦¶
<pb:KR3k0012_SBCK_216-4b>¶
又曰韋㻛爲吏部郎性貪婪鬻賣官吏皆有定價¶
王藴別傳曰藴字叔仁爲吏部郎欲使時無屈滯曾下鼓¶
急出日&KR0628;乃至家去臺數里髙褰車帷先後與語不得進¶
也一官缺求者十輩藴連狀呈宰録曰某人有地某人有¶
才不得者甘心無怨¶
晉懷帝永嘉官名曰吏部郎太原温畿字元甫丗論以其¶
爲人夷曠似玉¶
郭子曰劉道眞少時漁釣草澤善歌嘯聞之者莫不留連¶
有一老嫗識其非人甚樂其歌嘯及殺豚進之道眞食豚¶
盡了不謝嫗見其不飽又進一豚又食半餘半還之後道¶
眞爲吏部郎嫗兒爲小令史道眞乃超用之兒不知所由¶
問母而後知之於是齎牛酒以詣道眞道眞𥬇曰去去無¶
可復相報者¶
<pb:KR3k0012_SBCK_216-5a>¶
丗&KR0003;曰山濤舉阮咸爲吏部郎白曰清直寡欲萬物不能¶
移也¶
山濤啓事曰人才旣自難知中人巳下情僞又難吏部郎¶
以碎事日夜相接非但當正巳而巳乃當能正人議郎杜¶
黙德履亦佳太子庶子崔諒中郎陳淮皆有意正又其次¶
不審有可用者不¶
𡊮宏與謝僕射書曰聞見擬爲吏部郎不知審尓果當至¶
此誠相遇之過¶
梁陸倕拜吏部郎表曰銓衡庶品歷選賔實阮咸眞素屢¶
薦未登陸亮忠心裁居敗職自非季重清識李毅恬正何¶
以區分管庫式鑒胥吏¶
　　　　　吏部貟外郎¶
六典曰吏部貟外郎二人一人掌判南曹每歳選人有解¶
<pb:KR3k0012_SBCK_216-5b>¶
狀簿書資歷考課必由之以覆其實乃上三銓其三銓進¶
甲則署焉一人掌判曹務凡預太廟齋郎帖試如貢舉焉¶
唐書曰崔郾爲吏部貟外姧吏不敢欺孤寒無援者未嘗¶
留滯銓叙之美爲時所稱¶
五代史後唐書曰蕭頃遷吏部貟外郎先是張濬由中書¶
出爲右僕射曲爲朱温判官髙劭使祖䕃求一子出身官¶
省寺皆稱無例濬指揮甚急吏徒惶懼頃乃判狀云僕射¶
未集郎官未赴省上指揮吏曹公事且非南宫舊儀濬聞¶
之慙悚致謝頃由是名振¶
　　　　　司封郎中　司封貟外郎¶
六典曰司封郎中貟外郎掌&KR0022;之封爵凡有九等一曰王¶
正一品食邑一萬户二曰郡王從一品食邑五千户三曰¶
國公從一品食邑三千户四曰郡公正二品食邑二千户¶
<pb:KR3k0012_SBCK_216-6a>¶
五曰縣公從二品食邑一千五百户六曰縣侯從三品食¶
邑一千户七曰縣伯正四品食邑七百户八曰縣子正五¶
品食邑五百户九曰縣男從五品食邑三百户¶
職貟令曰司封郎中掌封璽皇宗諸親内外命婦及國官¶
邑官告身并選流外親品等第等¶
　　　　　司勲郎中　司勲貟外郎¶
六典曰司勲郎中貟外郎掌&KR0022;國官人之勲級凡勲十有¶
二轉爲上柱國比正二品十一轉柱國(比從二品/十轉爲上)護軍比¶
正三品九轉爲護軍比從三品八轉爲上輕車都尉比正¶
四品七轉爲輕車都尉比從四品六轉爲上&KR0016;都尉比正¶
五品五轉爲&KR0016;都尉比從五品四轉爲驍&KR0016;尉比正六品¶
三轉爲飛&KR0016;尉比從六品二轉爲雲&KR0016;尉比正七品一轉¶
爲武&KR0016;尉比從七品¶
<pb:KR3k0012_SBCK_216-6b>¶
　　　　　考功郎中¶
六典曰考功郎中貟外郎掌内外文武官吏之考課凡應¶
考之官皆具録當年功過行能夲司及夲州長對衆讀議¶
其優劣定爲九等考第各於所由司准額校定然後送省¶
唐書曰代宗幸陜考功郎中裴諝歩懷考功及南曹二印¶
赴行在上見而謂之曰疾風知勁草果信矣¶
　　　　　考功貟外郎¶
唐書曰席豫襄陽人周湖州刺史固七丗孫近徙家河南¶
豫進士及第開元中累官至考功貟外郎典舉得士爲時¶
所稱¶
唐書曰孫逖爲考功貟外郎逖選貢士二年多得俊才&KR0004;¶
年則杜鴻漸至宰輔顔眞卿爲尚書後年抜李華蕭頴士¶
趙驊登上第逖爲人曰比三人便堪掌綸誥¶
<pb:KR3k0012_SBCK_216-7a>¶
又曰劉思立宋州寕陵人也遷考功貟外郎始奏請明經¶
加帖進士試&KR0258;文自思立始也¶
又曰鄭澣爲考功貟外郎刺史有驅迫人吏上言政績請¶
刋石紀政者澣探得其情條責廉使巧跡遂露人服其敏¶
識¶
又曰李渤穆宗即位召爲考功貟外郎十一月定京官考¶
不避權幸皆行昇黜奏曰宰臣蕭俛叚文昌崔植是陛下¶
君臨之&KR0004;用爲輔弼安危理亂决在此時况陛下思天下¶
和平敬大臣禮切固未有昵比左右侈滿自賢之心而宰¶
相之權宰相之事陛下一以付之實君義臣行千載一遇¶
之時也此時&KR0002;失他更無時而俛等上不能推至公申烱¶
誡陳先王道德以沃君心又不能正色匪躬振舉舊法復¶
百司之本如此則敎化不立矣臣聞政之興廢在於賞罰¶
<pb:KR3k0012_SBCK_216-7b>¶
俛等作相巳來未聞奬一人德義舉守官奉公者使天下¶
在官之徒有所激勸又不聞黜一人職事不理持禄養交¶
者使尸禄之徒有所懼如此則刑法不立矣雅正莫辯混¶
然無章教化不行賞罰不設天下之事復何望哉一昨陛¶
下遊幸驪山宰相翰林學士是陛下股肱心腹冝皆知之¶
蕭俛等不能先事未形忘軀懇諫而使陛下有忽諌之名¶
流於史𠕋是䧟君於過也孔子曰所謂大臣者以道事君不¶
可則止&KR0002;俛等言行計從不當如是&KR0002;言不行計不從湏¶
奉身速退不冝尸素於化源進退戾也何所避辭其蕭俛¶
叚文昌崔植三人并翰林學士杜元頴等並請考中下御史¶
大夫李絳左散&KR0016;常侍張惟素右散&KR0016;常侍李益等諌幸¶
驪山鄭覃等諌畋遊是皆恐陛下行幸不息恣情無度又¶
恐馬有銜蹶不測之變風寒生疾之憂急奏無所詣國璽¶
<pb:KR3k0012_SBCK_216-8a>¶
委於婦人中倖之手絳等能率御史諌官論列於朝有懇¶
激事君之禮其李絳張惟素李益三人伏請賜上下考外¶
特與遷官以彰陛下優忠賞諌之美其崔元略冠供奉之¶
首合考上下縁與于翬上下考于翬以犯贓處死准令須¶
降請賜考中中大理卿許季同任使于翬韋道冲韋正牧¶
皆以犯贓或左降或處死合考中下然頃者䧟劉闢之亂¶
弃家歸朝忠節明著今冝以功&KR0024;過請賜考中中少府監¶
裴通職事修舉合考中上以其請追封所生母而捨嫡母¶
是明罔於君幽欺其先請考中下伏以昔在宰夫入寢擅¶
飯師曠李調今愚臣守官請書宰相學士中下考上愛聖¶
運下振頺綱故臣懼不言之爲罪不懼言之爲罪也其三¶
品官考伏縁限在今月内進輙先具如前其四品巳下官¶
續具條流聞奏狀入留中不下議者以宰輔曠官自冝上¶
<pb:KR3k0012_SBCK_216-8b>¶
䟽論列而渤越職釣名非盡事君之道¶
唐新語曰李廻秀任考功貟外知貢舉有進士姓崔者文¶
筆非佳廻秀覽之良乆謂曰清河崔郎儀貌不惡&KR0161;眉如¶
㦸精彩甚髙出身何處量豈必湏進士再三喻而遣之聞¶
者大噱¶
太平御覽卷第二百一十六¶
