# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:47.282737
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 803
#+PROPERTY: FILE SB11n0727-803太平御覽-卷之八百三.
<pb:KR3k0012_SBCK_803-1a>¶
太平御覽卷第八百三　珎寳部三¶
　　　　　珠下¶
唐書曰髙祖朝&KR0154;婆郍可汗獻大珠上曰珠信爲寳朕所¶
寳者赤心耳何用珠爲竟不受¶
又曰貞觀中桂州都督李𢎞節以清愼聞身殁之後其家¶
賣珠上聞之乃宣言於朝曰此人生時宰相言其清白今¶
日旣然所舉者豈得無罪必可理之不可捨也魏徴諌曰¶
陛下言此人不清未見受財之所聞其賣珠將罪舉者臣¶
不知所謂自聖朝巳來爲國盡忠清貞自守終始不渝者¶
屈突通張道源而巳通子三人來選共有一疋羸馬道源¶
兒子不能存立未見一言及之今𢎞節爲國立功前後大¶
蒙賞賚居官終殁不言貪殘妻子賣珠未爲有罪審其清¶
者無所存問疑其濁者傍罪舉人雖疾惡情深實以好善¶
<pb:KR3k0012_SBCK_803-1b>¶
不篤臣&KR0060;思度未見其可恐有識聞之必生撗議伏惟再¶
思上撫掌曰造文不思遂有此語方知談不容易¶
又曰婆利東有羅刹國其人極陋朱髮黒身獸牙鷹𤓰時¶
與林邑人作市以夜而來自掩其面其國出火珠狀如水¶
精日午時以珠承影取艾依之即火出¶
管子曰桓公問管子曰昔者周人有天下諸侯賔復名教¶
通於天下而奪於其下何數也管子對曰君分壤而貢入¶
市朝同流黄金一篋也江陽之珠一篋也此謂以寡爲多¶
以狹爲廣¶
又曰珠者隂之陽也故勝火玉者陽之隂也故勝水其化¶
如神故天下藏珠玉諸侯藏金石¶
又曰以珠玉爲幣〇又曰玉起於禺山珠起於赤野¶
又曰丹靑在山民知而取之美珠在淵民知而取之(丹青/與珠)¶
<pb:KR3k0012_SBCK_803-2a>¶
(各有所用之性故雖在山泉而人猶/知而取之况在於人懷嗟而不知乎)¶
晏子春秋曰景公爲履黄金之綦飾以銀連以珠¶
列子曰子華之門徒指河曲之隈謂啇丘開曰彼中有寳¶
珠泳可得也啇丘開從如泳之旣岀果得珠¶
孫卿子曰在物莫明於珠玉珠玉不覩王公則不爲寳¶
又曰昔衛靈公坐重華之臺侍御數百隨珠照日羅衣從¶
風仲叔御入諌靈公下席再拜曰寡人過矣¶
莊子曰夫唾大者如珠小者如霧¶
又曰黄帝遊於赤水之北登于崑崙之丘遺其𤣥珠使知¶
索之而弗得使離朱索之而弗得使罔象索之乃得¶
又曰河上有貧窮待織蕭綃而食者其子投淵得千金之珠¶
謂其子曰取石來鍜之夫千金之珠必在九重之淵驪龍¶
頷下子能得珠者遭其睡也使驪龍悟子尚奚有哉¶
<pb:KR3k0012_SBCK_803-2b>¶
又曰脩其道之謂備不以物挫志之謂完君子明於此則¶
韜乎其事沛乎其爲萬物逝也&KR0002;然者藏金於山藏珠於¶
川¶
又曰儒以詩禮發蒙大儒曰東方作矣事之何&KR0002;小儒曰¶
未解裙&KR0237;口中有珠詩固有之曰青青之麥生陵之陂生¶
不布施死何用含珠爲¶
鄒子曰珠生於南海玉岀於湏彌無足而至¶
墨子曰和氏之璧夜光之珠三&KR0068;六異此諸侯所謂良寳¶
尸子曰水貟折者有珠¶
韓侯曰隨侯之珠不嬰以銀黄其質至美物不足以飾¶
又曰楚人賣珠於鄭者爲木蘭之櫝薫以桂椒綴以玫瑰¶
輯以翡翠鄭人買其櫝而還其珠此可謂善賣櫝矣未可¶
謂善鬻珠也¶
<pb:KR3k0012_SBCK_803-3a>¶
淮南子曰曽城九重有珠樹在其西¶
又曰美玉不雕美珠不文質有餘也¶
又曰明月之珠不能無纇¶
又曰楚王亡其猨而林木爲之殘(楚莊王猨捷躁衣木而/處故殘林以求之也)¶
宋玉亡珠而池中魚爲之殫¶
又曰珠玉尊則天下爭禮樂飾則純朴散¶
又曰禹填鴻水以爲山堙崑崙以爲土中立曽城九重其¶
髙萬一千里上有木禾(禾長五/丈五尺)珠樹玉樹不死樹沙棠琅¶
玕綘樹並在曽城(沙棠琅玕/珠𩔖矣)玉璜在西北隅¶
任子曰丹淵之珠沉於黄泥¶
牟子曰珠玉少而貴凢属多而賤聖人七經而巳佛遂萬¶
億言恐煩而無當也¶
抱朴子曰識珍者必拾濁水之明珠賞氣者必採穢藪之¶
<pb:KR3k0012_SBCK_803-3b>¶
芳蕙¶
穆天子傳曰北征舎于珠澤(此澤出珠/故名也)珠澤之藪方四十¶
里¶
山海經曰開明山北有珠樹¶
又曰三珠樹生赤水山其爲樹如栢葉皆爲珠一曰其狀¶
&KR0002;彗(如彗/星狀)¶
又曰鳥䑕同穴之山滋水出焉西注于漢水多如魚魮之¶
魚是生珠玉(亦珠玉/蚌𩔖)¶
又曰數暦之山楚水出焉其中多白珠(今蜀郡平/澤岀青珠)¶
戰國䇿曰張丑爲質於燕王欲殺之走出國境境吏得丑¶
丑曰燕所爲將殺我者人有言我有寳珠也王欲得之我¶
失巳乆矣如燕不信今子但欲致我我且言子之奪我珠¶
而吞之燕王必且殺之刳子之腹矣吾要且死子之腹亦¶
<pb:KR3k0012_SBCK_803-4a>¶
且寸絶境吏恐而放之¶
又曰&KR0171;秦&KR0003;李兊不能聽送秦以明月之珠和氏之璧黒¶
貂之裘¶
又曰有人操隨侯之珠露野無弓弩之衛必危¶
吕氏春秋曰宋桓司馬有寳珠抵罪岀亡王使人問珠之¶
所在曰投之池中於是竭池而求之魚得禍焉¶
又曰以隨侯之珠彈千仞之雀丗必𥬇之是何也所用重¶
所要輕¶
又曰精氣之集也阜於珠玉與爲精朗¶
陸賈新語曰聖人不用珠玉而寳其身¶
漢武故事曰上起神屋以白珠爲簾瑇瑁爲柙¶
東方朔記曰珠彈不如泥丸各有所用也¶
東方朔神異經曰西北荒中有二金闕上有明月珠徑三¶
<pb:KR3k0012_SBCK_803-4b>¶
丈光照千里¶
塩鐵論曰珠璣出桂林距漢萬餘里¶
&KR0003;苑曰墨子謂滑𣯛曰今凶年有欲與子隨侯之珠者曰¶
不得賣也以爲飾又欲與子一鍾粟者得珠不得粟不得¶
珠得粟子將何擇滑𣯛曰粟可取也¶
新序曰秦使使者往觀楚之寳器楚王召子西而問焉曰¶
吾和氏之璧隨侯之珠可以示諸子西對不知召昭奚恤¶
而問焉昭奚恤對曰吾國之寳器在賢臣珠玉玩好之物¶
非寳之重者¶
太玄經曰明珠彈於飛肉其得不復¶
論衡曰天地之間物氣相𩔖實非者多海外西南有珠樹¶
焉察之是珠然非魚中之珠也夫十日之日猶珠樹也珠¶
樹非真珠十日似日非實日也¶
<pb:KR3k0012_SBCK_803-5a>¶
又曰隨侯以藥作珠精曜如真¶
又曰人審知有冨貴之命則幽居俟之不湏勞形求索也¶
猶珠在山不求貴價於人人自貴之命冨之人筋力自輕¶
命貴之人才智自髙¶
白虎通曰德至淵泉即江出大貝海岀明珠¶
釋名曰王后首飾曰副副覆也上有垂珠歩則揺也¶
蔡邕勸學曰明珠不&KR0631;焉發其光寳玉不&KR0355;不成珪璋¶
古今注曰章帝元和元年明珠岀館陶大如李有明曜三¶
年明月珠出豫章海昏大如雞子圍四寸八分章和元年¶
鬰林大珠圍三寸和帝永元十五年鬱林降民得大珠圍¶
五寸徑寸七分¶
郭子横&KR0115;記曰帝起甘泉望風臺臺上得白珠如花一枝¶
帝以飾九華之蓋望之&KR0002;照月¶
<pb:KR3k0012_SBCK_803-5b>¶
王子年拾遺記曰黄帝之子名青陽是曰少昊一名摯有¶
白雲之瑞號爲白帝有鳯衘明珠致於庭少昊乃拾珠懷¶
之使照服於天下¶
又曰燕昭王時有黒鳥白頭集王之所衘洞光之珠圎徑¶
一尺此珠色黒如&KR0238;而懸室内百神不能隱其精靈¶
又曰石季倫所愛婢數十人季倫甞屑沈水香如塵末布¶
象床上使所愛者踐之無跡則賜真珠百琲&KR0002;有迹者即¶
節其飲食令體輕故閨中相戲曰尓非細骨輕軀郍得百¶
琲真珠(琲蒲愷切珠/貫之名也)¶
又曰舜葬蒼梧之野有鳥如雀自丹州而來&KR0269;五色之氣¶
如雲名曰慿宵鳥時來蒼梧之野衘者沙珠積成壟阜名¶
曰珠丘今蒼梧之外採藥時得青石㓗如珠服之不死帶¶
者身輕¶
<pb:KR3k0012_SBCK_803-6a>¶
又曰瀛洲有鳥如鳯身紺翼丹名藏珠毎鳴翔而&KR0269;雜珠¶
累斛仙人常以其餘飾仙裳輕而耀於日月也¶
西京&KR0258;記曰髙祖斬白蛇劒上有七采珠九華玉爲飾&KR0258;¶
厠五色琉璃爲匣劒在室光影猶照於水也¶
又曰漢諸陵寢皆以竹爲簾簾皆爲水文龜鳯之像昭陽¶
殿織珠爲簾風至則鳴如珂珮之聲¶
列仙傳曰朱仲者㑹稽市販珠人也髙后時募三寸珠乃¶
詣闕上之珠好過度賜五百金魯元公主私以七百金從¶
仲求仲獻四寸珠送闕下旣去景帝時復獻三寸珠數十¶
&KR0734;去不知所之¶
列女傳曰珠崖令卒官妻息送喪歸漢法内珠入関者死¶
妻弃其係臂珠男年九歳好而取之置其母鏡奩中母不¶
知也至関吏搜索得珠問誰當坐者前妻子&KR0004;曰&KR0004;當坐¶
<pb:KR3k0012_SBCK_803-6b>¶
之継母請吏曰幸無劾兒誠不知也妾當坐&KR0004;又曰夫人¶
哀&KR0004;之孤欲以活&KR0004;耳因號泣傍人莫不酸鼻隕涕関吏¶
執筆不能就一字乃曰母子有義如此吾寧坐之不忍加¶
文又且相譲安知孰是乃弃珠而遣之¶
神仙傳曰麻姑欲見蔡經母及經弟婦弟婦新産十數日¶
麻姑望見之曰噫且止勿前即求少許米便以擲地視米¶
墮地皆成珠方平𥬇曰姑故年少吾老矣不喜復作此變¶
化也¶
列仙傳曰鄭交甫將往楚道至漢臯臺下見二女佩兩珠¶
大如荆難夘交甫與之言曰欲子之佩二女解與之旣行¶
返顧二女不見佩亦失矣¶
吴越春秋曰越王允常聘歐冶子造五劒𥘿客薛燭善相¶
劒示之燭曰雖傾城量珠玉猶未可與也¶
<pb:KR3k0012_SBCK_803-7a>¶
又曰伍貟奔吴至昭𨵿𨵿吏欲執之伍貟曰上所以索我¶
者以我有美珠也今執我將言爾取之𨵿吏因捨焉¶
邴原別傳曰原逺遊學詣安丘孫崧崧辭曰君郷里鄭君¶
知之乎原荅曰然崧曰鄭君學覽古今學者之師模君乃¶
舎之似不知也而曰然何原曰故有登山而採玉者有入¶
海而採珠者不知山之髙海之深哉¶
愽物志曰鮫人從水出寓人家積曰賣絹將去從主人索¶
一器泣而成珠滿盤以與主人¶
又曰五月五日取青蛉頭正中埋皆成青珠¶
王朗雜事曰焦生乞恩辭生未有婦從烏桓贖李娥爲妻¶
與耳中金璫一𩀱珠四枚璫二𩀱珠三十𩀱合中真珠一¶
&KR0155;¶
盧綝四王起事曰張方刼帝西遷國家有寳物詔石將軍¶
<pb:KR3k0012_SBCK_803-7b>¶
載之於是放軍人八千餘人三日輦之尚有缺角真珠百¶
餘斛¶
又曰惠帝遷長安時洛陽御府有大珠璫百餘斛¶
衛玠別傳曰驃&KR0016;王武子君之舅也常與君同語語人曰¶
昨日與吾外甥並坐冏&KR0002;明珠之在我側朗然來暎人¶
搜神記曰吴王夫差女名玉童子韓重有道術王恱之結¶
氣死葬于昌門之外重至冢前&KR0152;祭女見形將重入冢臨¶
去取徑寸明珠以送重¶
又曰隋侯行見大虵傷救而治之其後虵衘珠以報之徑¶
盈寸純白而夜光可燭堂故歴丗稱隋珠焉¶
又曰澮參養母至孝曽有𤣥鶴爲戎人所射窮而歸參收¶
養療治瘡愈放之後鶴夜到門外參秉燭視之鶴雌雄𩀱¶
至各御明月珠報參焉¶
<pb:KR3k0012_SBCK_803-8a>¶
又曰南海之外有鮫人水居如魚不廢緝績其人能泣珠¶
幽明録曰洛下有洞穴婦欲殺夫推下經多時至底仍得¶
一穴行數十里見人皆長三丈披羽衣如此九處最晚所¶
至告飢長人指中庭栢樹下有一羊令跪捋羊&KR0004;捋得一¶
珠後得始令其噉之即得療飢復㝷穴行出交州還洛問¶
張華云九處地仙名九館大夫羊爲癡龍&KR0004;一珠食之天¶
地等壽次者延年後者充飢而巳(事具/嵩山)¶
又曰漢武帝幸河渚聞絃歌之音而有老公及年少數人¶
出皆長八九寸爲帝奏樂飲酒樂老公顧命洞穴之寳一¶
人受命下没川底得一大珠徑數寸明耀絶丗上問東方¶
朔朔曰河底有穴沉數百丈中有赤蜯生此珠也(事具/樂部)¶
又曰王敦召王猛猛至江口入水中命舡人進舡至大電¶
見猛行水中從東北還逆舡弟子問其故猛云水神數興¶
<pb:KR3k0012_SBCK_803-8b>¶
波浪賊害行旅暫約勒以真珠一握爲信¶
三秦記曰始皇冢中以夜光珠爲日月殿懸明月珠晝夜¶
光明¶
三輔决録曰昆明池中有神池通白鹿原人釣魚綸絶而¶
去夢於漢武帝求去鈎帝明日戲於池見大魚衘索帝曰¶
豈夢所見耶取而放之後三日池邊得明珠一𩀱帝曰豈¶
魚之報耶¶
沈懷逺南越志曰珠有九品大五分以上至一寸八分分¶
爲八品有光彩一邊小平似覆釡者名璫珠璫珠之次爲¶
走珠走珠之次爲滑珠滑珠之次爲磥砢珠磥砢珠之次¶
爲官兩珠官兩珠之次爲税珠税珠之次爲　符珠¶
孫柔之瑞應圖曰晉平公鼓琴有𤣥鶴二八而下衘明珠¶
舞於庭一鶴失珠覔得而走師曠掩口而𥬇¶
<pb:KR3k0012_SBCK_803-9a>¶
廣志曰莫難珠其色黄生東夷又有明珠稱光大徑寸或¶
圍二寸以上出黄支有至貟珠置平地終日不得停今上¶
方名以甲乙爲次第石珠鑄石爲珠¶
廣志曰夫餘地美珠如酸&KR0037;¶
又曰班魚頭中有白石如珠璣出北海¶
梁四公記曰震澤中洞庭山南有洞穴深百餘尺旁行五¶
十餘里至龍宫杰公謂是東海龍王第七女掌龍王珠藏¶
小龍千户衛護此珠龍畏蠟愛美玉及空靑而𥊏燒鷰使¶
通信可得寳珠帝聞大喜乃詔有能使者厚賞之於是羅¶
子春兄弟三人應募帝勑百工以于闐舒河中美玉造小¶
函二以桐木&KR0069;發其光求宣州空青汰取其精者用海魚¶
膠調之成二函火堅之龍腦香㝷亦繼之杰公曰以蠟塗¶
子春等身及衣佩石乃燒鷰五百枚入洞穴至龍宫守門¶
<pb:KR3k0012_SBCK_803-9b>¶
小蛟聞蠟氣俯伏不敢動乃以燒鷰百事賂之令其通以¶
其上上者獻龍女龍女食之大喜又上玉函青𦈢具陳帝¶
旨洞中有龍五千餘歳能變化出入人間善譯時俗之言¶
龍女知帝禮之以大珠三小珠七雜珠一石以報帝命子¶
春等乗龍載珠還國食頃之間便至龍去而子春薦珎帝¶
大喜喜得聘通靈異獲天人之寳以珠示杰公公曰三珠¶
其一是天帝如意珠之下者其二是驪龍珠之中者七珠¶
二是虫珠五是海蚌珠人間之上者雜珠是蚌蛤虵鶴等¶
珠不如大珠之貴帝遍示百竂朝廷咸謂杰公虚誕莫不¶
詰之杰公曰如意珠之上者夜光照四十餘里中者十里¶
下者一里光之所及無風雨雷雹水火刀兵諸毒癘驪珠¶
九色夜光百歩中者十歩下者一室光之所及無虵虺虫¶
豸之毒虫珠七色多赤六足二目目當其處有曰如鐡蟻¶
<pb:KR3k0012_SBCK_803-10a>¶
臯蚌珠五色皆有夜光及數尺無瑕者爲上有瑕者爲下¶
蚌珠生於其腹與月盈𧇊虵珠所致隋侯噲參即其事也¶
又問虵鶴之辯對曰使其自識帝命杰公記虵鶴二珠斗¶
餘雜珠散於殿前取大黄虵𤣥鶴各十數處布珠中間於¶
是鶴御其珠鳴舞徘&KR0422;虵衘其珠盤屈宛轉羣公觀者莫¶
不歎服帝復出如意龍虫等珠校光之逺近七元之數皆¶
如杰公之言¶
盛引之荆州記曰石藴玉以潤其區漢含珠而清其域¶
闞駰十三州志曰僧彊疊國在天笁南佛寺三千餘所其¶
地有神珠非玉石晝夜於國中光明於日珠徑一尺五寸¶
其色正碧¶
草方草木狀曰凡採珠一旁小平形似覆釡第一珠母肉¶
玉白人民以薑韲食之¶
<pb:KR3k0012_SBCK_803-10b>¶
常璩華陽國志曰廣陽縣山出青珠永昌郡愽南縣有光¶
珠穴出光珠珠有黄珠白珠青珠碧珠¶
徐哀南方草物狀曰凡採珠常三月用五牲祈禱&KR0002;祠𥙊¶
有失則風攪海水或有大魚在蚌左右自蚌珠長二寸半¶
在漲海中其一寸五分其光色一旁小平形似覆釡爲第¶
一璫珠凡三品其一寸三分雖有光色形不貟正爲第二¶
滑珠凡三品¶
萬震南州異物志曰合浦有民善游採珠兒年十餘便教¶
入水求珠官禁民採珠巧盗者蹲水底剖蜯得好珠吞之¶
而出¶
裴氏廣州記曰鯨鯢目即明月珠故死不見有目精¶
林邑記曰黄&KR0013;州上户口殷冨多明珠&KR0258;寳〇語林曰王¶
長史語林道人曰眞長可謂金石滿堂林公以語孫興公¶
<pb:KR3k0012_SBCK_803-11a>¶
興公曰語不得耳選擇正可得少碎珠耳¶
又曰中朝有人詣王太尉過王安豐大將軍丞相在坐因¶
徃別屋見李寅平子還謂人曰今之行&KR2053;目皆琳琅珠玉¶
又曰王夷甫處衆中如珠玉之在瓦石¶
宋玉風賦曰垂珠歩揺來排臣户¶
太平御覽卷第八百三¶
<pb:KR3k0012_SBCK_803-11b>¶
