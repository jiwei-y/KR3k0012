# -*- mode: mandoku-view -*-
#+TITLE: 太平御覽
#+DATE: 2015-09-23 10:14:01
#+PROPERTY: LASTPB  <md:KR3k0012_SBCK_154-1a>
#+PROPERTY: JUAN 156

<md:KR3k0012_SBCK_154-8a>¶
<md:KR3k0012_SBCK_155-1a>¶
<pb:KR3k0012_WYG_155-1a>
欽定四庫全書
　太平御覽卷一百五十五¶
　　　　　　　　　　　　宋　李昉等　撰
　　州郡部一¶
　　　叙京都
　　　　叙京都上¶
釋名云都者國君所居人所都㑹也¶
左傳曰邑有先君宗廟之主曰都
<pb:KR3k0012_WYG_155-1b>
尚書大傳曰十邑為都¶
尚書曰建邦設都¶
又曰成王在豐欲宅洛邑使召公先相宅作召誥惟太
保¶先周公相宅厥既得卜則經營¶
毛詩文王受命有此武功既伐於崇作邑于豐¶
周禮大司徒以土圭之法測土深正日景以求地中¶
又曰四縣為都¶
又曰距國五百里為都<md:KR3k0012_SBCK_155-1b>¶
<pb:KR3k0012_WYG_155-2a>
公羊傳曰京師者天子之居也師者衆也京者大也天
子¶之居必以衆大之辭言之¶
白虎通曰京師者何謂也千里之邑號也明什倍諸侯
法¶日月之徑千里或曰夏為夏邑殷為商邑周為京師¶
帝王世紀曰天子畿方千里曰甸服服之内曰京師¶
又曰天子所宫曰都¶
風俗通曰丘之絶髙大者為京謂非人力所能成乃天
地性自然也京師義亦¶取此
<pb:KR3k0012_WYG_155-2b>
帝王世紀曰宓羲為天子都陳在禹貢豫州之域西望
外¶方東及明緒於周陳胡公所封故春秋傳曰陳太昊
之墟¶也於漢屬淮陽今陳國是也神農氏亦都陳又營
曲阜故¶春秋稱魯大庭氏之庫黄帝都涿鹿於周官幽
州之域在¶漢為上谷而世本云涿鹿在彭城南然則上
谷本名彭城<md:KR3k0012_SBCK_155-2a>¶今上谷有涿鹿縣及蚩尤城阪泉地又有
黄帝祠皆黄帝¶戰蚩尤之處也或曰黄帝都有熊今河
南新鄭是也少昊¶氏自窮桑登位故春秋傳曰世不失
<pb:KR3k0012_WYG_155-3a>
職遂濟窮桑登帝在¶魯北後徙曲阜於周為魯在禹貢
徐州蒙羽之野奎婁之¶分降婁之次周以之封伯禽
春秋傳曰命伯禽而封少昊¶之墟是以書叙稱魯公伯
禽宅曲阜是也顓頊氏自窮桑¶徙商丘於周為衞在禹
貢冀州太行之東北踰崇山及兖¶州桑土之野營室東
壁之分豕韋之次故春秋傳曰衞顓¶頊之墟也謂之帝
丘今東郡濮陽是也帝嚳氏都宅今河¶南偃師是也禹
貢外方之城嵩之北或言在梁非也帝堯¶氏始封於唐
<pb:KR3k0012_WYG_155-3b>
今中山唐縣是也堯山在焉唐水在西北入¶唐河南有
望都縣山即堯母慶都之所居也相去五十里¶都山一
名頭山北登堯山南望都山故名其縣曰望都而<md:KR3k0012_SBCK_155-2b>¶地里
志堯山在唐南山中張晏以堯山實在唐東北望都界¶堯
都之徙涿鹿世本云在彭城南今上谷郡北自有彭¶城
非宋彭城也後乂徙晉陽今太原縣是也於周禮在并
州¶之域及為天子都平陽於風詩為唐國武王子叔虞
封焉¶更名唐故吳季札聞唐之歌曰思深哉其有陶唐
<pb:KR3k0012_WYG_155-4a>
氏之遺¶民乎帝舜其所營都或言蒲阪即河東縣¶
帝王世紀曰夏鯀封崇伯故春秋傳曰謂之有崇伯鯀國¶在
秦晉之間左氏傳曰趙穿侵崇是也禹受封為夏伯在¶
禹貢豫州外方之南角氐之分壽星之次於秦漢屬潁
川¶本衞地今河南陽翟是也受禪都平陽或在安邑或
在晉¶陽於漢平陽安邑皆屬河東晉陽屬太原在冀州
太行恒¶山之西太原太嶽之野叅代之分實沈之次於
周為晉今¶司𨽻并州之域也相徙商丘於周為衞成公
<pb:KR3k0012_WYG_155-4b>
夢康叔曰相<md:KR3k0012_SBCK_155-3a>¶奪予享是也少康中興復還舊都故春秋
傳曰復禹之迹¶不失舊物是也世本又言夏后居陽城
本在大梁之南於¶戰國大梁魏都今陳留浚儀是也按
經傳曰夏與堯舜同¶在河北冀州之域不在河南也故
五子歌曰惟彼陶唐有¶此冀方今失厥道亂其紀綱乃
底滅亡言自禹至太康與¶唐虞不易都域也然則居陽
城者自為禹避商均時非都¶也故戰國策稱桀之居左
天門之險右天谿之陽成臯在¶其北伊洛在其南吳起
<pb:KR3k0012_WYG_155-5a>
對魏武侯亦言桀之居左河濟右¶太華伊闕在其南羊
腸在其北按地理志至上黨商都有天¶井闗即天門也
有羊腸坂在太原晉陽西北九十里為通¶西上郡闗即
吳起之所云也¶
帝王世紀曰商契始封於商在禹貢太華之陽上洛商
是¶也世本契大居畨相徙商丘本顓頊之墟故陶唐氏
之火正<md:KR3k0012_SBCK_155-3b>¶閼伯之所居也故春秋傳曰閼伯居商丘祀大
火相因之¶故商王大火謂之辰故辰為商星今濮陽是
<pb:KR3k0012_WYG_155-5b>
也然則契之¶所封商丘商洛是也商土於周為衞商是
也而學者以商¶丘為契封謬矣湯始居亳學者咸以亳
本帝嚳之墟在禹¶貢豫州洛河之間今河南偃師西二
十里尸陽之陽亭是¶也以為考之事實甚失其正孟子
稱湯居亳與葛為鄰按¶地里志今梁國寧陵之葛鄉是
也湯地七十里葛又伯耳¶封域有制葛伯不祀湯使亳
衆為之耕有童子餉食葛伯¶奪而殺之計寧陵至偃師
八百里而使亳衆為耕童子餉¶食非其理也今梁自有
<pb:KR3k0012_WYG_155-6a>
二亳南亳在穀熟北亳在蒙非偃¶師也故古文仲虺之
誥曰乃葛伯仇餉初征自葛即孟子¶之言是也湯又盟
諸侯於景亳然則二亳皆在梁矣春秋¶㑹于亳是也太
甲既立不明伊尹放諸桐世本又言太甲<md:KR3k0012_SBCK_155-4a>¶從上司馬
在鄴西南按詩書太甲無遷都之文桐宫其在¶斯乎仲
丁徙囂或曰今河南敖倉是也故書序曰仲丁¶徙于囂
河亶甲徙相在河北故書序曰河亶甲居相是也¶祖乙
徙耿為河所毁故書序曰祖乙圯于耿今河東有耿¶鄉
<pb:KR3k0012_WYG_155-6b>
是也及盤庚立復南居亳之殷地故書序曰將治亳殷¶
今偃師也然則殷有三亳二亳在梁國一亳在河南南¶
亳偃師即湯都也蒙為北亳即景亳湯所盟地偃師為
西¶亳即盤庚所徙者也故立政篇曰三亳阪尹是也武
丁徙¶朝歌於周為衞今河内縣也紂自朝歌北築沙丘
臺沙丘¶地理志在鉅鹿東北七十里邯鄲國屬趙於禹
貢在冀州¶大陸之野昴畢之分大梁之次至今民俗歌
謡男女淫縱¶猶有紂之餘風世稱趙女之美是也
<pb:KR3k0012_WYG_155-7a>
又曰周后稷始封邰今扶風是也及公劉徙居邑於豳
今新<md:KR3k0012_SBCK_155-4b>¶平漆之東北有豳亭是也故詩稱篤公劉于豳斯
館至太¶王避狄循漆水踰梁山徙邑於岐山之陽西北
岐城舊址¶是也故詩稱率西水滸至於岐下南有周原
故始改號曰¶周王季徙郢故書序曰維周王季宅郢是
也故孟子稱文¶王生於畢郢西夷人也暨文王受命徙
都於豐在今京兆¶之西是也故詩有云既伐於崇作邑
於豐及武王伐紂營洛邑¶而定鼎焉今洛陽西南洛水
<pb:KR3k0012_WYG_155-7b>
之北有鼎中觀是也周公相¶成王以豐偏處西方貢道
不均乃使召公卜居洛水之陽¶以即土中故援神契曰
八方之廣周洛為中於是遂築新¶邑營定九鼎以洛邑
為王之東都故周書有曰我乃卜澗¶水東𤄊水西唯洛
食是為王城名曰東周故公羊傳曰王¶城者何東周也
地理志王城本郟鄏之地是以或謂之郟¶鄏故春秋傳
曰成王定鼎于郟鄏是也今河南郟鄏東門<md:KR3k0012_SBCK_155-5a>¶名鼎門盖
九鼎所徙入也成王既卜營洛邑建明堂朝諸¶侯復還
<pb:KR3k0012_WYG_155-8a>
豐鎬故書序曰成王既黜殷命還歸在豐至懿王¶徙太
丘秦謂之廢丘今京兆槐里是也
世本曰懿王居¶太丘厲王淫亂出居于彘今河東永安是
也平王即位徙居¶洛邑洛誥所謂新邑也國語曰幽王滅
周乃東遷本殷之畿¶内有禹貢豫州之域河洛𤄊澗之
間周於南柳七星¶張之分鶉火之次也及敬王避子朝
之亂東居成周故春¶秋經曰天王入于成周是也後六
年王室定遂徙都成周¶是後晉又率諸侯之徒修繕其
<pb:KR3k0012_WYG_155-8b>
城以成周城小不受王都¶故壞翟泉而廣焉翟泉地在
成周東北今洛陽城中有周¶王塜是也至赧王又徙居
西周而失位¶
又曰秦非子始封於秦故秦本紀稱周孝王曰朕其分土¶
為附庸邑之秦今隴西秦亭是也𤣥孫莊公徙廢丘周懿王
之所<md:KR3k0012_SBCK_155-5b>¶都今槐里是也及襄公始受豐之地列為諸侯文
公徙汧¶秦本紀曰文公東獵至汧乃卜居之今扶風郿
縣是也寧¶公又都平陽故秦本紀曰寧公二年徙居平
<pb:KR3k0012_WYG_155-9a>
陽今扶風郿¶之平陽亭是也秦本紀又有曰德公元年
初居雍今扶風雍¶是也至獻公即位徙治櫟陽今馮翊
萬年是也孝公自櫟¶陽徙咸陽秦本紀曰作為咸陽築
冀闕徙都之漢元年更¶名新城¶元鼎三年復别謂渭城今長
安西北渭水陽有故城故¶西京賦曰秦里其朔實為咸
陽是也¶
又曰漢髙帝元年始為漢王都南鄭屬漢中秦厲公所
置¶在禹貢梁州之域北逹秦雍南跨巴蜀與秦同分二年
<pb:KR3k0012_WYG_155-9b>
北徙¶櫟陽故秦獻公之所居後居萬年故屬馮翊今京
兆縣也¶都長安秦咸陽之地今京兆所治縣也其城狹
小至惠帝<md:KR3k0012_SBCK_155-6a>¶元年始更築廣五年乃成光武以武信侯進
封蕭王在禹¶貢徐州之域於周以封子信之别附庸事
在春秋於漢屬¶豫州今沛國蕭是也及即位於鄗更名
髙邑建武元年始¶都洛陽故成周之舊基城東西六里
一十步南北九里一¶百步是以時人謂洛陽為東京長
安為西京
<pb:KR3k0012_WYG_155-10a>
又曰魏武為魏公都鄴今魏郡是後文帝因漢之舊復
都¶洛陽以譙為先人本國許昌為漢之所居長安為西
京之¶遺跡鄴為王業之本基與洛陽凡五處故號曰五
都¶
博物志曰河東平陽堯所都河東蒲阪虞所都
又曰¶潁川陽翟禹所都
又曰¶河南偃師尸鄉湯所都¶
又曰魯國薛奚仲所都河南洛陽周公遷殷民曰成周
<pb:KR3k0012_WYG_155-10b>
河南武¶王遷九鼎周公營之以為王城平王所都<md:KR3k0012_SBCK_155-6b>¶又曰河南鞏東周所都¶
又曰扶風槐里周懿王所都¶
又曰扶風郇邑豳鄉公劉所都¶
又曰扶風馮翊櫟陽秦獻公所都¶
又曰扶風雍秦惠王所都¶
晉書云晉都洛陽至永嘉南遷居建康今潤州江寧縣
宋¶齊梁陳並同居建康梁元帝及後梁蕭詧又别居江
<pb:KR3k0012_WYG_155-11a>
陵永¶嘉之亂有十六國各建都邑前凉張軌都燉煌後
凉吕光¶都姑臧後凉秃髮烏孤都洛陽西凉李暠都酒
泉北凉沮¶渠蒙遜都張掖前燕慕容廆初都和龍後徙
薊又徙鄴後¶燕慕容垂都中山南燕慕容德都廣固北
燕馮跋都和龍¶前秦苻堅後秦姚萇並都長安西秦乞
伏國仁都定樂前¶趙劉聰都平陽後趙石勒都襄國至
石季龍都鄴後蜀李<md:KR3k0012_SBCK_155-7a>¶特都成都夏赫連勃勃都統萬城¶
又曰永嘉南遷後魏據中原初都代又徙洛陽至文帝
<pb:KR3k0012_WYG_155-11b>
遷¶長安孝静帝遷都鄴號東魏西魏東魏禪於北齊髙
洋以鄴¶為上都晉陽為下都西魏禪周周禪隋並都長
安隋髙祖¶營大興城後徙居之名曰長安今西京也隋
煬帝遷洛陽¶於故周之王城對伊闕即今東都地也¶
　
　
　
　太平御覽卷一百五十五
