# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:10.368414
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 223
#+PROPERTY: FILE SB11n0727-223太平御覽-卷之二百二十三.
<pb:KR3k0012_SBCK_223-1a>¶
太平御覽卷第二百二十三¶
　職官部二十一¶
　　諌議大夫　&KR0024;闕　拾遺¶
　　　　　諌議大夫¶
六典曰諌議大夫掌侍從賛相規諌諷諭凢諌有五一曰¶
風諌二曰順諌三曰規諌四曰致諌五曰直諌¶
漢書曰韋玄成字少翁以父任爲郎少好修文業尤謙遜¶
其接人貧賤者益加由是名譽曰廣以明經擢爲諌議大¶
夫¶
又曰劉輔以美才擢爲諌議大夫成帝欲立趙婕妤爲皇¶
后輔上書曰陛下乃觸情縱欲以卑賤之女母天下乎里¶
語曰腐木不可以爲柱卑人不可以爲主臣辱諌諍之官¶
不敢不盡死言¶
<pb:KR3k0012_SBCK_223-1b>¶
又曰貢禹字少翁元帝徴禺爲諌議大夫數虚巳問以政¶
事是時年榖不登禹奏言宫室制度冝從儉省天子納其¶
善言¶
又曰夏侯勝字長公明洪範五行爲諌議大夫爲人簡易¶
無威儀見時謂上爲君誤相字於上前上以此親信之¶
又曰王褒字子淵蜀人也益州刺史王襄欲宣風化於衆¶
庶聞褒有俊材請與相見使褒作中和樂職(如淳曰言王/政中和在官)¶
(者樂其/職也)宣布詩(如淳曰國語所謂宣布哲人/之令徳也蘇林日歌之名也)選好事者令¶
依鹿鳴之聲習而歌之時何武爲童子選在歌中武歌於¶
太學宣帝召見曰此盛徳之事吾何足以當之益州刺史¶
因奏言襃有軼材上乃徴襃旣至詔襃爲聖主得賢臣頌¶
擢爲諌議大夫¶
又曰楊雄字子雲以&KR0132;老乆次轉爲諌議大夫疾免復召¶
<pb:KR3k0012_SBCK_223-2a>¶
爲諌議大夫家至貧&KR0285;酒人稀至其門時有好事者載肴¶
酒以從遊學¶
又曰孔光字子夏經學尤明舉止方正爲諌議大夫¶
東觀漢記曰郭丹字少卿從師長安買符入函谷&KR0028;乃&KR0099;¶
然而歎曰丹不乗使者車不出此&KR0028;旣至京師嘗爲都講¶
更始二年爲諌議大夫持節歸南陽自去家十三年果乗¶
髙車出&KR0028;¶
後漢書曰陳禪字紀山爲諌議大夫西南禪國王獻樂及¶
幻人能吐火自支解易牛馬頭大㑹作之於庭禪離席舉¶
手曰帝王之庭不冝作夷狄之樂¶
又曰韋彪字孟逹上䟽曰諌議之職應用公直之士通才¶
謇正有&KR0024;益於朝者今或從徴試軰爲大夫動舉州郡並¶
冝清選其任責以言績其二千石視事雖乆而爲吏人所¶
<pb:KR3k0012_SBCK_223-2b>¶
便安者冝增秩重賞勿妄遷徙惟留聖心¶
又曰江革轉諌議大夫賜告歸天子思革篤行詔齊相曰¶
諌議大夫江革前以病歸今起居何如夫孝者百行之冠¶
衆善之始也縣以見&KR0150;千斛賜巨孝常以八月長吏存問¶
致羊酒以終厥身¶
又曰劉陶字子竒拜諌議大夫靈帝世天下日危陶上䟽¶
言天下亂皆由於宦竪宦竪見事急共䜛陶詔収黄門北¶
寺獄陶自知必死對使者曰䜛邪相求考掠日深臣恨不¶
列稷卨伊周之蹤而與比干龍逢爲儔事敗乃悔復何可¶
及閉氣而死¶
續漢書曰周舉字宣光梁啇表爲從事中郎啇疾甚帝問¶
遺言對曰臣從事中郎周舉清愼髙亮可任諌議大夫¶
謝承後漢書曰&KR0019;翻字君成轉諌議大夫天性諒直數陳¶
<pb:KR3k0012_SBCK_223-3a>¶
讜言武帝嘉之¶
又曰虞承字叔明拜諌議大夫雅性忠謇在朝堂犯顔諌¶
争終不曲撓散禄賑給諸生言徳無比¶
魏志曰賈逵字梁道河東襄陵人也自爲兒童戯常設部¶
伍祖父習異之曰汝大必爲將帥口授兵法數萬言爲丞¶
相主簿太祖善之拜諌議大夫與夏侯尚並掌軍計¶
又曰賈逵字梁道太祖征劉備先遣逵至斜谷觀形&KR0020;道¶
逢水衡載囚數十逵以軍事急輙竟重者一人皆放其餘¶
太祖善之拜諌議大夫¶
蜀志曰尹黙字思潜以左氏傳教授後主踐阼拜諌議大¶
夫¶
晉書曰李尤字伯仁侍中賈逵薦尤有揚雄之才明帝召¶
作東壁雍徳陽諸觀銘拜諌議大夫¶
<pb:KR3k0012_SBCK_223-3b>¶
後魏書曰張普惠字洪賑常山九門人爲諌議大夫任城¶
王澄謂普惠曰不喜得諌議唯喜諌議得君¶
唐書曰髙祖嘗嘲&KR0171;世長曰名長意短口正心邪棄忠貞¶
於鄭國忘信義於吾家世長對曰名長意短實如聖㫖口¶
正心邪未敢奉詔昔竇融以河西降漢十世封侯臣以山¶
南歸國唯&KR0170;屯&KR0101;於是拜爲諌議大夫¶
又曰&KR0171;世長擢拜諌議大夫從幸涇陽校獵大&KR0023;禽獸於¶
旌門髙祖入御營頋謂朝臣曰今日畋樂乎世長進曰陛¶
下遊獵薄廢萬機不滿十旬未爲大樂髙祖色變旣而&KR0015;¶
曰狂態發耶世長曰爲臣私計則狂爲陛下國計則忠矣¶
又曰王珪爲諌議大夫嘗有論諌太宗稱善遂詔每宰相¶
入内平章大計必使諌官隨入與聞政事¶
又曰太宗問諌議大夫禇遂良曰舜造漆器禹雕其爼當¶
<pb:KR3k0012_SBCK_223-4a>¶
時諌舜十有餘人食器之間苦諌何也遂良對曰雕&KR0355;害¶
農事綦組傷女工首創奢滛危亡之漸漆器不已必金爲¶
之金器不已必玉爲之所以諌臣必諌其漸及其滿盈無¶
所復諌上然之¶
又曰蕭鈞遷諌議大夫時有左武候引駕盧文操踰垣盗¶
左藏庫物髙宗以引駕職在糺繩身行盗竊命有司殺之¶
鈞進諌曰文操所犯情實難原然恐天下聞之必謂陛下¶
輕法律賤人命任喜怒貴財物臣之所職以諌爲名愚&KR0168;¶
所懷不敢不奏帝謂曰卿職在司諌能盡忠規遂特免其¶
死罪頋謂侍臣曰此乃眞諌議也¶
又曰武后臨朝置匭四區共爲一室列於朝堂東方春色¶
青有能告以養人及勸農可投書於青匭銘之曰延恩南¶
方夏色赤有能正諌論時政之得失可投書於丹匭銘之¶
<pb:KR3k0012_SBCK_223-4b>¶
曰招諌西方秋色白有能自陳抑屈可投書於素匭銘之¶
曰申&KR0072;北方水色&KR0007;有謀智者可投書於&KR0007;匭銘之曰通¶
玄冝令正諌大夫&KR0024;闕拾遺等一人充使知匭事每日所¶
有投書至暮即進天寳九載三月改匭爲獻納¶
又曰李景伯遷諌議大夫中宗嘗宴侍臣及朝集使酒酣¶
令各爲廻波詞衆皆爲謟佞之詞及自要榮位次至景伯¶
曰廻波尓時酒巵微臣職在箴規侍宴旣過三爵諠譁竊¶
恐非儀中宗不恱中書令蕭至忠稱之曰此眞諌官也¶
又曰至徳元年制諌議大夫論事自今巳後不湏令宰相¶
先知¶
又曰乾元二年四月兩省諌官十日一上封事直論得失¶
無假文言旣成殿最用存沮勸¶
又曰陽城爲諌議大夫裴延齡䜛譖陸贄等坐貶黜徳宗¶
<pb:KR3k0012_SBCK_223-5a>¶
怒不解在朝無救者城聞而起曰吾諌官也不可天子煞¶
無罪人而信用姦臣即率拾遺王仲舒等數人守延英門¶
上䟽論延齡姦佞贄等無罪&KR0250;徳宗大怒召宰相入語將¶
加城等罪良乆乃解令宰相諭遣之於是金吾將軍張萬¶
福聞諌官伏閤諌趍往至延英門大言賀曰朝廷有直臣¶
天下必太平矣遂遍拜城及王仲舒等曰諸諌議能如此¶
言事天下安得不太平巳而連呼太平太平萬福武人時¶
年八十餘自此名重天下¶
又曰崔郾遷諌議大夫穆宗即位荒於禽酒坐朝&KR0106;晚郾¶
與同列鄭覃等延英切諌穆宗甚喜之畋遊稍簡¶
又曰文宗嘗於便殿召柳公權周墀對公權論事切直忤¶
旨周墀爲之惴慓公權詞氣益堅上徐謂公權曰朕知舎¶
人不合却作諌議以卿論事有争臣之風今授卿諌議大¶
<pb:KR3k0012_SBCK_223-5b>¶
夫¶
又曰孔戣爲諌議上䟽以事四條陳諷後有李渉投匭上¶
言吐突承璀公忠戣爲匭使覽副&KR0250;大怒逐之因上䟽苦¶
諌遂貶渉倖臣聞之側目人皆爲危之髙歩公卿間以方¶
嚴見憚¶
又曰馮定爲諌議大夫李訓事敗伏誅衣冠撗罹其禍中¶
外危疑及改元御殿中尉仇士良請用神䇿仗衛在殿門¶
定抗䟽論罷人情危之又請許左右史隨宰臣入延英記¶
事¶
又曰㑹昌元年中書門下奏據六典隋置諌議大夫七人¶
從四品上大曆二年昇門下侍郎爲正三品兩省遂闕四¶
品建官之道有所未周詩云衮職有闕仲山甫&KR0024;之周漢¶
大臣願入禁闥&KR0024;過拾遺張衡爲侍中常居帷幄從容諷¶
<pb:KR3k0012_SBCK_223-6a>¶
諌此皆大臣之任故其秩峻其任重則君敬其言而行其¶
道况謇諤之地冝有老成之人秩未優崇則難用&KR0132;徳其¶
諌議大夫望依隋書舊制昇爲從四品分爲左右以備兩¶
省四品之闕向後與丞郎出入迭用以重其選從之¶
五代史周書曰顯徳五年勑諌議大夫冝依舊正五品上¶
仍班位在給事中之下按唐六典諌議大夫四貟正五品¶
上皆&KR0571;門下省班在給事中之下㑹昌二年十一月中書¶
門下奏升爲正四品下仍分爲左右以備兩省四品之闕¶
故其班亦升在給事中之上近朝自諌議大夫拜給事中¶
者官雖序遷位則降等至是以其遷次不倫故改正焉¶
三輔决録曰第五頡字子陵爲諌議大夫洛陽無主人郷¶
里無田宅&KR0009;止靈臺中或十日不炊¶
　　　　　&KR0024;闕¶
<pb:KR3k0012_SBCK_223-6b>¶
六典曰&KR0024;闕唐垂拱中創立四貟左右各二天授年初左¶
右各加三貟通前爲十貟其或才職相當不待闕而授言¶
國家有過闕而&KR0024;正之故以名官焉¶
又曰左右&KR0024;闕掌供奉諷諌扈從乗輿凢發令舉事有不¶
便於時不合於道大則廷議小則上封&KR0002;賢良之遺滯於¶
下忠孝之不聞於上則條其事&KR0250;而薦言之¶
唐書曰王源中字正蒙早以文學知名升進士第宏詞科¶
累遷至左&KR0024;闕時典禁軍者不循法度至有臺府人吏皆¶
爲追擒源中上䟽其略曰夫臺憲者紀綱之地府縣者責¶
成之所設有罪犯冝歸司存安有北軍&KR0020;重於南衙輦下¶
權傾於仗内乞還法司庶守職分憲宗可其請¶
又曰裴垍在中書有獨&KR0012;郁李正辭嚴休復自拾遺轉&KR0024;¶
闕及叅謝之際垍廷語之曰獨&KR0012;與李二&KR0024;闕孜孜獻納¶
<pb:KR3k0012_SBCK_223-7a>¶
今之遷轉可謂酬勞無愧矣嚴&KR0024;闕宫業或異於斯昨者¶
進擬不無疑緩休復悚恧而退¶
又曰文宗以魏謩爲&KR0024;闕上嘗言於宰臣曰太宗皇帝得¶
魏徴採拾闕失弼成聖政今我得魏謩於疑似之間必極¶
匡諌雖不敢希及貞觀之政庶幾處於無過之地命授謩¶
左&KR0024;闕於内&KR0250;備述諌䟽激切詔申書善爲之詞¶
唐書曰貞元中韋渠牟爲右&KR0024;闕内供奉僚列&KR0004;輕之上¶
在延英旣對宰相多使中貴人召渠牟於官次同軰始注¶
目矣歳中遷左諌議大夫時延英對秉政財賦之臣晝漏¶
率下二三刻爲常渠牟奏御率下五六刻上&KR0015;語欵洽往¶
往外聞¶
又曰韋温爲右&KR0024;闕忠鯁救時宋申錫&KR0013;誣温昌言曰宋¶
公履行有素身居台輔不當有此是姦人䧟害也吾軰諌¶
<pb:KR3k0012_SBCK_223-7b>¶
官豈避一時之雷電而致聖君賢相䝉蔽惑之咎&KR0088;因率¶
同列伏閤切争之由是知名¶
　　　　　拾遺¶
六典曰拾遺唐垂拱中創立四貟左右各二天授&KR0004;左右¶
各加二貟通前爲十貟才可則登不拘階叙言國家有遺¶
事拾而論之故以名官焉¶
又曰左右拾遺掌供奉諷諌扈從乗輿凢發令舉事有不¶
便於時不合於道大則廷議小則上封&KR0002;賢良之遺滯於¶
下忠孝之不聞於上則條其事&KR0250;而薦言之¶
唐書曰李邕少知名長安&KR0004;内史李嶠及監察御史張廷¶
珪並薦邕詞髙行直堪爲諌諍之官由是召拜左拾遺¶
又曰李邕爲左拾遺御史中丞宋璟奏侍臣張昌宗兄弟¶
有不順之言請付法推斷則天&KR0004;不應邕在陛下進曰臣¶
<pb:KR3k0012_SBCK_223-8a>¶
觀宋璟之言事&KR0028;社稷望陛下可其奏則天色稍解始允¶
宋璟所請旣出或謂邕曰吾子名位尚卑&KR0002;不稱旨禍將¶
不測何爲造次如是邕曰不顚不狂其名不彰&KR0002;不如此¶
後代何以稱也¶
又曰李邕爲左拾遺及中宗即位以沃人鄭普思爲祕書¶
&KR0101;邕上書諌曰盖人感一飱之恵殞七尺之身况臣爲陛下¶
官受陛下禄而得目有所見口不言之是&KR0018;恩矣自陛下親¶
政日近復在九重所以未聞在外羣下竊議道路籍籍皆云¶
普思多行詭惑妄&KR0003;妖祥唯陛下不知尚見驅使此道&KR0002;行¶
必撓亂朝政臣至愚至賤不敢以胷臆對揚天庭請以古¶
事明證孔丘云詩三百一言以蔽之曰思無邪陛下今&KR0002;¶
以普思有竒術可致長生乆視之道則爽鳩氏乆應得之¶
永有天下非陛下今日可得而求&KR0002;以普思可致仙方則¶
<pb:KR3k0012_SBCK_223-8b>¶
&KR0087;皇漢武乆應得之永有天下亦非陛下今日可得而求¶
&KR0002;以普思可致佛法則漢明梁武乆應得之永有天下亦¶
非陛下今日可得而求&KR0002;以普思可致&KR0017;道則墨翟于寳¶
各獻於至尊矣而二王得之永爲天下亦非陛下今日可¶
得而求此皆事渉虚妄歷代無効臣愚不願陛下復行之¶
於明時唯堯舜二帝自古稱聖臣觀所行故在人事敦睦¶
九族平章百姓不聞以&KR0017;神之道聽理天下伏願陛下察¶
之則天下幸甚䟽奏不納¶
又曰許景先常州義興人後徙家洛陽少舉進士授夏陽¶
尉神龍&KR0004;東都起聖善寺報慈閣景先詣闕獻大像閣賦¶
詞甚美麗擢拜左拾遺¶
又曰蕭昕爲左拾遺昕常與布衣張鎬爲友館而禮之表¶
薦曰如鎬者用之爲王者師不用則幽谷一叟尔&KR0007;宗擢¶
<pb:KR3k0012_SBCK_223-9a>¶
鎬拾遺不數年出入將相¶
又曰元和中以左拾遺杜從郁爲祕書丞從郁司徒佑之¶
子也&KR0004;自司議郎爲左&KR0024;闕崔群韋貫之左拾遺獨孤郁¶
等上䟽以爲宰相之子不合爲諌諍之官於是降爲左拾¶
遺群等又奏云拾遺與&KR0024;闕雖資品不同而皆是諌官父¶
爲宰相而子爲諌官若政有得失不可使子論父於是改¶
授之¶
又曰元和中延英宰臣對訖左拾遺楊歸厚次請對時上¶
坐乆宣令後坐日對來歸厚堅詞固請宰相諭之不退上¶
乃召見歸厚首論中官許遂振次歷詆宰輔皆過激切然¶
而自衒求試其詞甚繁逾刻而罷¶
又曰元稹除左拾遺稹性鋒銳見事風生旣居諌垣不欲¶
碌碌自滯事無不言即日上䟽論諌職¶
<pb:KR3k0012_SBCK_223-9b>¶
又曰寳曆中左拾遺李漢右拾遺舒元褒薛廷老等五人¶
於閤内諌曰臣伏見近日除授往往不由中書進擬或是¶
宣出臣恐自此紀綱䆮壞姦邪恣行伏乞聖恩詳察上厲¶
聲曰更有何事舒元褒進曰陛下近日修造亦太多上色¶
變曰何處修造元褒俛首不能對薛廷老奏曰臣等是諌¶
臣有所聞即合論奏亦豈知陛下修造之所但見般輦瓦¶
木絶多即知修造不已伏乞稍留聖慮上曰所奏知然後¶
各復位議者以爲不廢其職¶
又曰大和三年左拾遺舒元褒等論中丞温造凌供奉官¶
事今月四日左&KR0024;闕李虞與温造街中相逢造怒不廻避¶
遂捉李虞祗承人禁身一&KR0043;决春杖十下者臣等謹案國¶
朝政故事供奉官街中除宰相外無所廻避今温造蔑朝¶
廷典故凌陛下近臣恣行胷臆曾無畏忌伏以事有雖小¶
<pb:KR3k0012_SBCK_223-10a>¶
而&KR0028;分理者即不可失也分理一失亂由之生遺&KR0024;官秩¶
雖卑乃陛下侍臣也中丞雖髙乃法吏也侍臣見凌是不¶
廣敬法吏壞法何以持䋲前時中書舎人李虞仲與造相¶
逢造乃曵去引馬知制誥崔咸與造相逢又捉其從人當¶
時縁不上聞所以強&KR0064;益甚臣等又聞元和長慶中中丞¶
行李不過半坊今乃逺至兩坊謂之籠街喝道但以尊崇¶
自處不思僣擬之嫌陛下若不因此特有懲革伏恐從¶
此供奉官軰便湏廻避中丞累朝制度失自陛下臣等官¶
忝諌列實爲陛下惜之奉勑憲官之職在指佞觸邪不在¶
行李自大侍臣之職在獻可替否不在道途相髙並列通¶
班合知名分如聞喧競亦以再三旣招人言甚損朝體其¶
臺官與供奉官同道聽先後而行道途任祗揖而過其叅¶
從人則各隨夲官之後少相僻避勿信衝突又聞近日巳¶
<pb:KR3k0012_SBCK_223-10b>¶
來應合有導從官手力多者街衢之中行李太過自今傳¶
呼前後不過三百歩¶
書書曰歸登爲右拾遺裴延齡以姦佞有恩欲爲相諌議¶
大夫陽城上䟽切直徳宗赫怒右&KR0024;闕熊執易等亦以危¶
言忤旨&KR0004;執易草䟽成示登登&KR0228;然曰願&KR0009;一名雷電之¶
下安忍令足下獨當自是同列切諌登每聮署其奏無所¶
廻避時人稱重¶
又曰王仲舒字&KR0042;中貞元十年䇿試賢良方正能直言極¶
諌等科仲舒登乙第超拜右拾遺裴延齡領度支矯誕大¶
言中傷良善仲舒上䟽極論之¶
又曰趙宗儒拜右拾遺翰林學士父驊改祕書少監與父¶
並命出於中旨當時榮之¶
太平御覽卷第二百二十三¶
