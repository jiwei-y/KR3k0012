# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:01.948952
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 58
#+PROPERTY: FILE SB11n0727-058太平御覽-卷之五十八.
<pb:KR3k0012_SBCK_058-1a>¶
太平御覽卷第五十八¶
　地部二十三¶
　　　　　水¶
釋名曰水准也平准物也(廣雅/同)天下大水四謂之四瀆江¶
河淮濟也瀆獨出其所而入海也¶
易曰坎爲水潤萬物者莫潤于水¶
又曰水洊至習坎¶
又曰水流濕¶
書曰水曰潤下潤下作鹹¶
又曰&KR0002;渉大水其無津涯¶
尚書大傳曰非水無以准萬里之平非人無以通逺道重¶
任也¶
詩曰相彼泉水載清載濁¶
<pb:KR3k0012_SBCK_058-1b>¶
又曰&KR0198;彼流水朝宗于海¶
又曰濟有深渉(渡/也)深則厲淺則掲有弥済盈済盈不濡䡄¶
(盈冝濡不冝喻/淫乱犯礼者也)¶
又曰就其深矣方之舟之(方/柎)就其淺矣永之游之¶
又曰毖彼泉水亦流于淇¶
又曰瀏其清矣(深/皃)河水洋洋北流活活溱與洧方渙渙兮¶
(春水/盛)¶
又曰楊之水不流束薪不流束楚不流束蒲¶
又曰泌之洋洋可以療飢(言楽/道也)¶
禮曰夫水一勺之多及其不測黿鼉蛟龍魚鱉生焉貨財¶
殖焉¶
又曰水之於人親而不尊¶
又曰水無當於五色五色不得不彰¶
<pb:KR3k0012_SBCK_058-2a>¶
又曰&KR0021;宗廟水曰清滌¶
又曰水煩則魚鼈不大¶
又曰小人溺於水君子溺於口夫水近於人而易以溺¶
人¶
同禮曰水有時以凝¶
傳曰共工氏以水紀故爲水師而水名¶
又曰潢汚行潦之水可薦於&KR0017;神可羞於王公¶
又曰鄭子産謂子太叔曰唯有德者能以寛服民其次莫¶
如猛火烈人望而畏之故鮮死焉水懦弱民狎而翫之則¶
多死焉故寛爲難也¶
春秋元命苞曰水之爲言演也隂化淖濡流施潜行也故¶
其立字兩人交一以中岀者爲水一者數之始兩人譬男¶
女言隂陽交物以一起也¶
<pb:KR3k0012_SBCK_058-2b>¶
論語曰智者樂水¶
又曰子在川上曰逝者如斯夫不舎晝夜¶
爾雅曰水別流曰&KR0128;風吹水涌曰波大波曰濤小波曰淪¶
平波曰瀾直波曰徑水朝夕而至曰潮風行水成文曰漣¶
水波如錦文曰漪水行曰渉逆流而上曰沂洄順流而下¶
曰泝游亦曰㳂流絶流而渡曰亂以衣渉水曰厲由&KR0176;以¶
下爲掲由&KR0176;以上爲渉渡水處曰津済潜行水下爲泳¶
漢書曰成帝建始三年秋京師民無故相驚言大水至天¶
子親御前殿召公卿議大將軍鳯以爲太后與上及後宫¶
可御舟舡令吏上長安城以避水群臣皆從鳯議左將軍¶
王啇獨曰上古無道之國水猶不冒城郭今聖政和平世¶
無變革上下相安何因當有大水一日&KR0064;至此必訛言也¶
不冝令民上城重驚百姓上乃止有頃長安中稍定問之¶
<pb:KR3k0012_SBCK_058-3a>¶
果訛言上於是壯啇之固守數&KR0091;其議而鳯大慙自恨失¶
言¶
後漢書東陽人趙炳字公河能越方禁與閩中徐登遇於¶
烏傷溪水上禁小溪水不流¶
又曰竇太后臨政竇憲兄弟各擅威&KR0096;丁鴻上封事曰夫¶
壞崖破巖之水源由㳙㳙干雲蔽日之木起於葱蒨¶
魏略曰漢火行忌水故去洛水而加佳魏爲土土水之母¶
水得土而流土得水而柔故除佳加水¶
晉書曰陸雲先是常着衰絰上舡於水頋見其影因大&KR0015;¶
落水人救獲免¶
又曰佛圗澄傳襄囯城壍水源在城西五里其水源&KR0064;竭¶
勒問澄何以致水澄曰今當勑龍取水乃與弟子法首等¶
數人至故泉源上坐縄牀燒安悉香呪願數百言如此三¶
<pb:KR3k0012_SBCK_058-3b>¶
日水微流有一小龍長五寸許隨水來岀諸道士競往視之¶
有頃水大至隍壍皆滿¶
又曰鄧攸爲太乎中庶子呉郡闕守人多欲之帝以授攸¶
攸載米之郡俸禄無所受唯飲呉水而巳¶
又曰孫登性無恚怒人或没諸水中欲&KR0026;其怒旣岀便大¶
&KR0015;¶
齊書曰陸慧時爲征虜功曹與叅府軍沛國劉璡同從述¶
職行至呉璡謂人曰呉間張融與陸慧並宅其間有水此¶
水必有異味遂往酌而飲之¶
唐書曰新豐鸚鵡谷水清代傳云此水清天下平開皇之¶
&KR0004;暫清㝷濁至是而復清¶
又曰乾元中嵐州上言合河&KR0028;黃河水四十里間清如井¶
水經四日而變¶
<pb:KR3k0012_SBCK_058-4a>¶
又曰楊朝晟爲邠州刺史奏方渠合不波皆賊路請城其¶
地以俻之軍次方渠无水師徒嚚然遽有青虵乗髙而下¶
視其跡水隨而流朝晟令築防環之遂爲渟泉軍人仰飲¶
以足¶
又曰孔&KR0002;思迁庫部郎中&KR0002;思常謂人仕至郎中足矣至¶
是持一石止水滿於座右以示有止足之意¶
老子曰上善&KR0002;水水善利万物而不争處衆人之所惡故¶
幾於道¶
列子曰禹治水&KR0095;迷之一國无風雨霧露不生鳥獸名曰¶
終北有山名壷領頂有口&KR0002;圎環名曰滋穴有水涌出名¶
曰神瀵&KR0424;過蘭椒味過醪醴¶
又曰白公問扵孔子曰人可与微言乎孔子不應白公曰¶
&KR0002;以石投水何如孔子曰呉之善没者能取之曰&KR0002;以水¶
<pb:KR3k0012_SBCK_058-4b>¶
投水何如孔子曰淄澠之合易牙甞而知之白公曰人故¶
不可与微言&KR0088;¶
又曰人有濵河而居者習扵水勇扵泅操舟鬻渡利供百¶
口裹粮就斈者成徒而溺死者幾半本斈泅不斈溺而利¶
害如此○莊子曰君子之交淡如水¶
又曰秋水之至百川灌河流之大也两崖涘之間不辯牛¶
馬(言其/廣)於是河伯欣然自喜以天下之美尽在己矣¶
又曰水之性不&KR0258;則清莫動則平¶
又曰孔子&KR0026;扵吕梁懸水三十仞流沫三十里黿鼉魚鼈¶
不能游見一丈夫游之数百歩而去¶
又曰水之守土地審(无意則止於/分所以為審)¶
又曰水静則明燭&KR0066;眉大匠取法焉水静猶明而況聖人¶
之心静乎¶
<pb:KR3k0012_SBCK_058-5a>¶
又曰水之積也不厚其&KR0018;大舟也無力¶
文子曰水之性欲清沙石穢之水之爲道也廣不可極(莫/知)¶
(其言&KR0055;/不可測)長極无窮逺淪无涯息耗减益過於不訾(涌出日/息煎乾)¶
(曰耗出川枝流曰减九野注之曰益過/扵不訾者此過尾閭入大壑入无底谷)¶
又曰水濁者魚噞喁¶
又曰混混之水濁可以濯吾足青青之水清可以濯吾纓¶
又曰水之道也大不可極深不可測上天爲雨露下地爲¶
潤澤¶
又曰猶鑿渠而止水抱薪而救火¶
墨水曰古語君子不鏡扵水而鏡扵人鏡扵水見面之容¶
鏡扵人則知&KR0123;㓙¶
管子曰水者地之血氣筯脉之流者故曰水之材也夫水¶
淖溺以清好仁視之黒而白精也量之至滿至止正也流¶
<pb:KR3k0012_SBCK_058-5b>¶
則至平義也人皆赴髙巳獨趍下卑也卑也者道之室王¶
者之器也淮也者五量之宗素也者五色之質也淡也者¶
五味之中也故水藏万物産金石故曰水神凢有五害水¶
一也旱二也風霧雹霜三也厲四也䖝五也五害之屬水¶
最爲大水有大小有逺迩水岀山而流入海命曰經水別¶
於他水入扵大水及海者命曰枝水山之溝流於大水及¶
海者命曰川水水出於地而不流者命曰渊水¶
淮南子曰天下之物莫柔弱於水上天則爲雨露下地則¶
爲潤澤万物弗得不生百事不得不成大苞群生而无所¶
私澤及&KR0613;蹺(&KR0613;蹺行也蹺/微小之䖝也)而不求報冨贍天下而不旣(贍/足)¶
(也旣/尽也)德施百姓而不費(徳澤加扵百姓不/以爲己財費也)行不可得而窮¶
極也(流膏/不止)微而不可得把握也擊之无創䠶之不傷斬之¶
不断焚之不燃(水之/性也)淖溺流遁錯繆相紛(遁逸也錯繆相/紛波相糾也)¶
<pb:KR3k0012_SBCK_058-6a>¶
而不可靡散利貫金石強濟天下(水流缺石是其利也舟/舡所載无有重是其強)¶
(也済/通也)動溶无形之域而翶翔忽區之上(忽慌之區上也言/其飛爲雲&KR0040;无所)¶
(不/止)邅廽川谷之間(邅廽猶/委曲也)而滔騰大荒之野有餘不足與¶
天地取與授万物而無所前後(前後皆/与之)是故無所私而无¶
所公(公私/一也)靡濫振蕩与天地同鴻(鴻大/同通)无所左而所右蟠¶
委錯(音/&KR0942;)與万物始終流轉是謂至德(言水之爲德最/大故曰至德也)夫¶
水所以能成其至德於天下者以其淖溺潤滑也故老聃¶
之言曰天下至柔馳騁於天下之至堅出於无有入於无¶
間(是水/也)吾是以知无爲之有益(有益/扵生)夫无形者物之大祖¶
也无音者聲之大宗也(无形生有形故爲物大祖也无音/生有音故爲声大祖大宗皆大也)¶
其子爲光其孫爲水皆生于无形乎(光無形道所貴也觀/之故子爲光也水形)¶
(而不可毀差之/故孫爲形也)夫光可見而不可握水可循而不可毀故¶
有像之&KR0011;莫尊於水出生入死自无蹠有自有蹠无而以¶
<pb:KR3k0012_SBCK_058-6b>¶
衰賤矣(出生出生道謂去清浄也入死入死道謂情欲也/蹠適也自无形&KR0244;有形離其本也自有形&KR0244;无形)¶
(不能復得道家/所以衰賤也)是故清浄者德之至也而柔弱者道之要¶
也(要/約)虚而恬愉者万物之用也(万物由之/得爲人用)粛然應感殷然¶
反本則淪於无形矣所謂无形者一之謂也(一者道/之本也)所謂¶
一者无疋合於天下者也卓然獨立塊然獨處上通九天¶
下貫九野(九天八方中央/也九野亦如之)貟不中䂓方不中矩大渾而爲¶
一弃(无根言/微妙也)懷囊天地爲道開門(開道/之門)穆忞隱閔純德獨¶
存(穆忞隱閔皆无形之/&KR0011;也純不&KR0258;糅也)布施而不旣用之而不勤(旣尽也/勤勞也)¶
又曰夫水之性&KR0002;拙其所流而深之茨其所决而髙也(茨/積)¶
(土塡滿/之也)使得循势而行乗衰而流(衰/下)雖有腐髊流澌弗能¶
汙(腐髊骨/澌水也)其性性非異也通之與不通也風俗猶此也誠¶
决其善志防其邪心啓其善道塞其奸路与同出一道則¶
民性可善而風俗迁矣¶
<pb:KR3k0012_SBCK_058-7a>¶
又曰河水赤水遼水黒水江水淮水是謂六水白水冝玉¶
黒水冝砥青水冝碧赤水冝丹黄水冝金清水冝&KR0027;汾水¶
冝麻洛水䡖利冝禾渭水多力冝&KR0112;漢水重安冝竹箭¶
又曰土地各以&KR0011;生人是故清水音小濁水音大湍水人¶
䡖遟水人重¶
又曰白水岀崑崙之原飲之不死¶
又曰方諸見月則津而爲水¶
又萬畢術曰方諸取水(方諸形若杯无耳以五石合冶以/十二月壬子夜半作之以承水即)¶
(来)¶
抱朴子曰火岀於陽燧陽燧貟而火不貟也水岀於方諸¶
方諸方而水不方¶
又曰黃帝曰天在地外水在天外浮天而載地者水也¶
又曰左慈以氣禁水水爲逆流一二丈禁水着中庭露之¶
<pb:KR3k0012_SBCK_058-7b>¶
大寒不氷¶
尸子曰凢水其方折者有玉其圎折者有珠清水有黄金¶
龍渊有玉英¶
顧子曰(頋/夷)子與子華遊東池子華曰水有四德沐浴群生¶
深流万丗是仁也&KR0045;淸激濁蕩去滓穢是義也柔而難犯¶
弱而難勝是勇也道江䟽河惡盈流謙是智也¶
孟子曰數&KR0328;不入汚池魚鼈不可勝食也(数&KR0328;宻/網也)¶
又曰民之㱕仁也猶水之就下也¶
又曰仲尼亟稱於水曰水哉水哉何取於水也¶
又曰原泉混混不舎晝夜盈科而後進放乎四海有本者如¶
是也苟爲无本七八月之間雨集溝㑹皆盈其涸也可立¶
而待也故聲聞過情君子耻之¶
又曰性猶湍水也决諸東方則東流决諸西方則西流人¶
<pb:KR3k0012_SBCK_058-8a>¶
性之无分於善不善也猶水之无分扵東西也人无有不¶
善水无有不下也¶
又曰仁之勝不仁也猶水之勝火也今之爲仁者猶以一¶
盃水救一車薪之火也¶
又曰&KR0026;於海者難爲水遊於聖人之門者難爲言&KR0026;水有¶
術必&KR0026;其瀾(瀾水中/大波也)○孫卿子曰孔子&KR0026;於東流之水子貢¶
問於孔子所以見大水必&KR0026;焉何也孔子曰夫水柔也而¶
无爲也似徳其浩浩乎不屈似有道其赴百仞之谷不懼¶
似勇主量必平似法盈不求槪似正發源必東似志是以¶
君子見大水必&KR0026;焉(大戴礼孔子/家語並有)¶
<pb:KR3k0012_SBCK_058-8b>¶
太平御覽卷第五十八¶
