# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:29.572854
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 552
#+PROPERTY: FILE SB11n0727-552太平御覽-卷之五百五十二.
<pb:KR3k0012_SBCK_552-1a>¶
太平御覽卷第五百五十二¶
禮儀部三十一¶
　椁　櫕　蒭靈　明器¶
　明衣　祖載　翣　紼¶
　旅旒　旐　挽歌　方相¶
　　　　　椁¶
周禮地官閭師曰凡庶民不樹者不椁¶
禮記檀弓上曰有子曰昔者夫子居於宋見桓司馬自爲¶
石椁三年而不成夫子曰若是其靡也死不如速朽之愈¶
也死之欲速朽爲桓司馬言之¶
禮記檀弓下曰孔子之故人曰原壤其母死夫子助之沐¶
椁(沐治/也)原壤登木曰乆矣予之不託於音也(木椁材也託/寄也謂叩物)¶
(以作/音也)歌曰狸首之班然執女手之卷然(說人/亂也)夫子爲弗聞¶
<pb:KR3k0012_SBCK_552-1b>¶
也者而過之從者曰子未可以巳乎夫子曰丘聞之親者¶
無失其爲親也故者無失其爲故也¶
又䘮大記曰君松椁大夫栢椁士雜木椁(椁謂周棺者也/天子栢椁以端)¶
(長六尺夫子制於中都使庶/人之椁五寸五寸謂端方也)棺椁之間君容祝大夫容壷¶
士容甒(間可以藏物/因以爲節)¶
左傳定上曰魏獻子屬伇於韓簡子原壽過(簡子韓起孫/不信也壽過)¶
(周大/夫也)而田於大陸焚焉還卒於寗(寗今脩/武魏也)范獻子去其栢¶
椁以其未復命而田也(范獻子伐魏子爲/政去其栢椁是貶)¶
廣雅曰椁廓也¶
史記曰始皇葬驪山發北山石爲椁¶
又曰愼夫人鼓瑟上自倚瑟而歌意悽愴悲懷顧謂羣臣¶
曰嗟乎北山石爲椁用紵絮斮(一作/錯)陳&KR0238;其間(紵絮以漆/著其間)¶
豈可動哉左右曰善張釋之前曰使其中有可欲者雖錮¶
<pb:KR3k0012_SBCK_552-2a>¶
南山猶有郄使其中無可欲者雖無石椁又何慼焉文帝¶
稱善¶
古史考曰禹作土堲以周棺湯作木椁昜土堲¶
漢書曰始皇石椁中爲逰¶
又劉向上書曰棺椁之作自黄帝始也(臣瓉注曰殷/人作棺椁也)始皇¶
葬於驪山後牧兒亡羊羊入其藏牧者持火照求羊失火¶
燒其藏及椁¶
續漢禮儀志曰侯王公主將軍特進薨使者治䘮作栢椁¶
東觀漢記曰明帝自制石椁廣丈二尺長二丈五¶
魏志曰夫餘國厚葬有椁無棺東沃沮其葬作大木椁長¶
十餘丈開一頭作户舉家皆共椁刻木爲數¶
魚豢魏略曰髙麗其死葬有椁無棺停䘮百日也¶
越絶書曰闔閭葬銅椁三重¶
<pb:KR3k0012_SBCK_552-2b>¶
二石僞事曰佛圖澄死時衆官皆殯歛以生所服錫杖鉢¶
終内着棺中爲其理石作椁葬畢經年冉閔後故發椁開¶
棺視之了不見醴骨處所唯見杖鉢存焉¶
莊子曰衛靈公死卜葬沙丘而吉掘之數仞得石椁焉有¶
銘曰不馮其子靈公奪而埋之¶
郭縁生述征記曰桓魋石椁在九里山之東北也椁有二¶
重門間隱起青石方淨如鏡門扇數四¶
博物志曰漢滕公薨公卿送至東都門四馬悲鳴掊地不¶
行於蹄下得石椁有銘曰佳城鬱鬱三千年見白日吁嗟¶
滕公居此室¶
豫章記曰艾縣有一塜鑿青石以爲椁制度非常號曰楊¶
栁塜歷代乆逺莫知其誰¶
　　　　櫕¶
<pb:KR3k0012_SBCK_552-3a>¶
禮記䘮大記曰君殯用輴櫕至于上畢塗屋大夫殯以幬櫕¶
置于西序塗不墍於棺士殯見衽塗上帷之(鄭玄注云/攅猶藂也)¶
釋名曰塗曰櫕櫕木於上而塗之也¶
　　　　　蒭靈¶
周禮春官塚人曰及葬言鸞車象人(鸞遣車也象人以蒭/草爲人言問其不如)¶
(法度/也)¶
禮記檀弓曰塗車蒭靈自古有之(蒭靈束茅爲人馬/謂之靈者神之)明器¶
之道也(言與明/器同)孔子謂爲蒭靈者善謂爲俑者不仁不殆¶
於用人乎哉(俑偶人也有靣目機發有以/於生人孔子善古而非周)¶
釋名曰束草爲人馬以神靈名之也¶
續漢書禮儀志曰天子崩蒭靈三十六尺¶
王肅䘮服要記曰魯哀公葬父孔子問曰寧設桐人乎哀¶
公曰桐人起於虞卿虞卿齊人遇惡繼母不得養父死不¶
<pb:KR3k0012_SBCK_552-3b>¶
得葬知有過故作桐人吾父生得供養何用桐人爲¶
陸機士庶挽歌辭曰埏埴爲塗車束薪作蒭靈¶
　　　　　明器¶
周禮春官冡人曰大䘮入藏凶器(凶器/明器)¶
周禮夏官司兵曰大䘮廞五兵(廞興作也興/作明器之共)¶
禮記檀弓上曰宋襄公葬其夫人醯醢百甕曽子曰旣曰¶
明器矣而又實之(言名之爲明器與祭器皆/實之是亂鬼器與人器也)¶
又曰旣殯旬而布材與明器(木工冝乾暗且/預成材椁材也)¶
又曰之死而致死之不仁而不可爲也之死而致生之不¶
知而不可爲也(之徃也死之生之謂無/知與有知也爲猶行也)是故竹不成用瓦¶
不成沬木不成斵(成猶善也竹不可善用謂/邊無滕味當作沫沬靧也)琴瑟張而不¶
平竽笙備而不和(無宫啇/之調)有鍾磬而無簨簴(不縣之也横/日簨植曰簴)¶
其曰明器神明之也(言神明死之也神明者/非人所知拆其器如此)¶
<pb:KR3k0012_SBCK_552-4a>¶
又曰仲憲言於曽子曰夏后氏用明器示民無知也(所謂/致死)¶
(之仲憲孔子/弟子原憲)殷人用祭器示民有知也(所謂致/生之)周人兼用¶
之示民疑也(言使民疑於/無知與有知)曽子曰其不然乎其不然乎(非/其)¶
(說之/非也)夫明器鬼器也祭器人器也夫古之人胡爲而死其¶
親乎(言仲憲之言三者皆非/此或用鬼器或用人器)¶
又檀弓下曰孔子謂明器者知䘮道矣備物而不可用也¶
哀哉死者而用生者之器不殆於用殉乎哉其曰明器神¶
明之也(神明死者異/於生人也)¶
釋名曰送死之器曰明器神明之器異於人¶
鹽鐵論曰古者明器有形無實示人不用也今厚資多藏¶
器用如生人並衣綈紈¶
江逌表曰宣皇帝顧命終制山陵不設明器以貽後則景¶
帝奉遵遺勑逮文明皇后崩武皇帝亦承前無所設施唯¶
<pb:KR3k0012_SBCK_552-4b>¶
酺醢之奠瓦器而巳昔康皇帝玄宫内寳奩烏粥此盖太¶
妃因巳之情實違先志累世之法今永欲以爲故事用此¶
二物¶
　　　　　明衣¶
說文曰褮鬼衣也(褮讀如葛/壘榮之縈)¶
穆天子傳曰贈用文錦明衣¶
　　　　　祖載¶
周禮春官䘮祝曰掌大䘮及朝御柩乃奠(朝將葬朝/於祖考廟)及祖¶
飾棺及載遂御之(祖將葬/祖於庭)¶
禮記檀弓曰殯於客位祖於庭所以即逺也¶
儀禮旣夕曰旣夕哭請啓期告于殯宿興設盥于祖廟門¶
外(祖王父也下/土祖拆共廟)有司請祖期(將行而飲食/曰祖祖始也)¶
白虎通曰祖於庭何奪孝子之恩也祖始始載於庭也乗¶
<pb:KR3k0012_SBCK_552-5a>¶
車辭祖禰故爲祖載也¶
　　　　　翣¶
周禮夏官曰御僕大䘮持翣(翣棺飾也持/之者夾蜃車)¶
禮記檀弓下曰周人廧置翣(鄭玄注云廧栁/衣翣者車飾也)¶
又禮器曰天子七月而葬五重八翣諸侯五月而葬三重¶
六翣大夫三月而葬再重四翣此以多爲貴也¶
又䘮大記曰飾棺君黼翣二畫翣二大夫黼翣二畫翣二¶
士畫翣二¶
古史考曰周公作翣¶
齊書曰張緒卒日無宅以殯遺命凶事不設栁翣¶
莊子曰戰而死者其人之葬也不以翣資(翣者武之所資/也戰而死者無)¶
(武也翣將/安施耳)¶
世夲曰武王作翣¶
<pb:KR3k0012_SBCK_552-5b>¶
董勛荅問曰翣似屏風人持隨䘮車前後左右也¶
　　　　　紼¶
禮記雜記曰諸侯䘮執紼五百人四紼皆衘枚(紼引/車索)¶
釋名曰從前引曰紼紼發也發車使行¶
續漢書禮儀志曰禮登遐中黃門虎賁執紼¶
又曰公卿巳下子弟凡三百人執紼白素幘委貌冠¶
杜預要集曰凡挽天子六紼諸侯四大夫二士一¶
　　　　　旅旒¶
賀循葬禮曰大夫五旒吉韋車之所建也通而已下不爲¶
龍畫¶
　　　　旐¶
周禮春官曰司常大䘮供銘旌建廞車之旌(銘旌王則/太常也)¶
禮記檀弓上曰銘明旌也以死者爲不可別也故以其旗¶
<pb:KR3k0012_SBCK_552-6a>¶
識之¶
續漢書禮儀志曰禮登遐大旂之制長三刃十有二斿曵¶
地畫日月昇龍書旐曰天子之柩¶
賀循葬禮曰杠今之旐也古者以緇布爲之命以絳繒題¶
姓字而巳不爲畫飭也¶
禮論曰問下殤葬墓有旐否徐邈荅曰旐以題柩耳無不¶
有旐¶
晉書曰魏明悼后崩議書名旌或欲去姓而書魏或欲兩¶
書安平王子孚以爲經典正義皆不應書凡帝王皆因夲¶
國之名以爲天下之號而與徃代相别耳非爲擇美名以¶
自光也天稱皇天則帝稱皇帝地稱后土則后稱皇后此¶
乃所以同天地之大號統無二之尊名不待稱國號以自¶
表不俟稱氏族以自彰¶
<pb:KR3k0012_SBCK_552-6b>¶
　　　　　挽歌¶
左傳哀上曰呉與齊戰齊人公孫夏將戰命其徒歌虞殯¶
(杜預注曰虞殯送/葬歌曲示必死)¶
纂文曰薤露今人挽歌¶
續漢書禮儀志曰禮登遐羽林孤兒巴俞櫂歌者六十人¶
續漢書曰大將軍梁啇三月上巳日㑹洛水倡樂畢極終¶
以薤露之歌座中流涕其年八月而啇薨¶
晉公卿禮秩曰安平王葬給挽歌六十人諸公及開府給¶
三十人¶
晉書禮志曰漢魏故事大䘮及大臣之䘮執紼者挽歌新¶
禮以爲挽歌岀於漢武帝役人之勞歌聲哀灱遂以爲送¶
終之禮雖音曲摧愴非經典所制違禮衘枚之義方在號¶
慕不冝以歌爲名除挽歌摯虞以爲挽歌因倡和而爲摧¶
<pb:KR3k0012_SBCK_552-7a>¶
愴之聲衘枚所以全哀此亦以感衆雖非經典所載是歴¶
代故事詩稱君子作歌惟以告哀以歌爲名無所嫌冝定¶
新禮如舊¶
續晉陽秋曰袁山松作行路難辭句婉麗聽者莫不流淚¶
呉曇善倡樂桓伊能挽歌時稱爲三絶¶
又曰武陵王晞未敗四五年喜爲挽歌自揺鈴使左右和¶
之¶
語林曰張湛好於齊前種松栢養鴝鵒袁山松岀遊好令¶
左右挽歌時人謂張屋下陳尸袁道上行殯¶
謝綽宋拾遺録曰太祖嘗召顔延之傳詔頻曰㝷覔不值¶
太祖曰但酒店中求之自當得也傳詔依旨訪覔果見延¶
之在酒肆躶身挽歌了不應對他日酒醒乃徃¶
宋書曰范曄爲吏部郎元嘉元年彭城王太妃薨將葬祖¶
<pb:KR3k0012_SBCK_552-7b>¶
夕僚故並集東府曄與司徒左曹屬王深及弟司徒祭酒¶
廣夜中酣飲開北牖聽挽歌爲樂彭城王義康大怒左遷¶
宜城太守¶
梁書曰謝幾卿普通六年詔西昌侯藻督衆軍北侵幾卿¶
啓求行擢爲藻軍師長史軍至渦陽退敗幾卿坐免官居¶
自揚石井宅中交好者載酒從之客恒滿坐時左丞庚仲¶
容亦免歸二人意相得並肆情誕縱或乗露車歴遊郊野¶
酔則執鐸挽歌不屑物議¶
莊子曰紼謳所生必於斥苦司馬彪注云紼引柩索也斥¶
踈緩若用力也引紼所有謳者爲人用力慢緩不齊促急¶
之也¶
風俗通曰京師賔㛰嘉㑹酒酣之後續以挽歌¶
譙周法訓曰挽歌者髙帝召田撗至尸郷自斃從者不敢¶
<pb:KR3k0012_SBCK_552-8a>¶
哭而不勝其哀故作此歌以寄哀音焉¶
于寳捜神記曰挽歌者䘮家之樂執紼者相和之聲也挽¶
歌詞有薤露蒿里二章岀田橫門人橫自殺門人傷之爲¶
悲歌言人如薤上露昜晞滅也亦謂人死精魂於蒿里¶
古辭曰薤露朝露何昜晞明朝更復露人死一去何時歸¶
二章曰蒿里誰家地聚斂精魂無賢愚鬼伯一何相催促¶
人命不得少踟蹰至李延年乃分爲二曲薤露送王公貴¶
人蒿里送士大夫庶人使挽柩者歌之(又有長歌短歌言/壽命長短不可妄)¶
(求)¶
魏繆襲挽歌辭曰生時遊國都死没弃中野朝發髙堂上¶
墓宿黄泉下白日入虞淵縣車息駟馬造化雖神明安能¶
復存我形容稍歌滅齒髮行當墮自古皆有然誰能離此¶
者¶
<pb:KR3k0012_SBCK_552-8b>¶
陸機挽歌辭曰魂衣何盈盈旟旐何習習父母拊棺號兄¶
弟扶筵泣靈轜動轇　龍首矯崔嵬挽歌挾轂唱嘈嘈一¶
何悲浮雲中容與飄風不能廻淵魚仰失梁征烏俯墜飛¶
又曰中闈且勿諠聽我薤露詩生死各異倫祖載當有時¶
舎爵兩楹位啓殯進靈轜餞飯觴莫舉出宿歸無期¶
又曰重阜何崔嵬玄廬竄其間磅礴云四極穹崇効蒼天¶
側聽隂溝涌卧觀天井懸壙霄何遼廓大暮安可晨人徃¶
有返歳我行無歸年昔居四人宅今爲萬鬼隣昔爲七尺¶
體今成灰與塵金王昔所佩鴻毛今不振豐肌享螻蟻形¶
體永夷泯壽堂延魑魅虚無自相賔螻蟻爾何怨魑魅我¶
何親撫心痛荼毒永歎莫爲陳¶
宋陶潜挽歌辭曰荒草何茫茫白楊亦蕭蕭嚴霜九月中¶
送我岀逺郊四靣無人居髙墳正嶕嶤馬爲仰天鳴風日¶
<pb:KR3k0012_SBCK_552-9a>¶
自蕭條幽室一巳閉千年不復朝千年不復朝賢逹無柰¶
何向來相送人各亦歸其家親戚或餘悲他人亦巳歌死¶
去何所道託體同山阿¶
又曰有生必有死早終非命促昨暮同爲人今旦在鬼録¶
魂氣散何之枯形寄空木嬌兒索父號良友撫我哭¶
顔延之挽歌辭曰令龜告明兆撒奠在方昏戒徒赴幽麥¶
祖駕出髙門行行去城邑遥遥首丘園息鑣竟平𡑞稅駕¶
列巖根¶
北齊祖孝徴挽歌辭曰驅駟馬謁帝長楊宫旌懸白雲外¶
騎獵紅塵中今來向漳浦素蓋轉悲風榮華與歌笑萬事¶
盡成空¶
隋盧思道鼓城王挽歌辭曰旭且禁門開隱隱靈輿發纔¶
看鳯樓逈稍視龍山没猶陳五營騎尚聚三河卒容衛儼¶
<pb:KR3k0012_SBCK_552-9b>¶
未歸空山照秋月¶
又樂平長公主挽歌辭曰粧樓對馳道吹臺臨景舎風入¶
上春朝月滿涼秋夜未言歌笑畢巳覺先榮謝何時洛水¶
湄芝田解龍駕¶
　　　　　方相¶
周禮夏官曰方相氏掌蒙熊皮黃金四目玄衣朱裳執戈¶
楊揗帥百隷大䘮先匶及墓入壙以戈擊四隅歐方良(壙/穿)¶
(中也方良/罔兩也)¶
蔡質漢官儀曰隂太后崩前有方相及鳯皇車¶
晉公卿禮秩曰上公薨者給方相車一乗安平王孚薨方¶
相車駕馬¶
幽明録曰廣陵露白村人毎夜輒見鬼恠或有異形醜惡¶
怯弱者莫敢過村人恠如此疑必有故相率得十人一時¶
<pb:KR3k0012_SBCK_552-10a>¶
發掘入地尺許得一朽爛方相頭訪之故老咸云嘗有人¶
冒雨葬至此遇刼一時散走方相頭䧟没泥中¶
風俗通曰俗說亡人魂氣浮揚故作魌頭以存之言頭體¶
魌魌然盛大也或謂魌頭爲觸壙殊方語也¶
太平御覽卷第五百五十二¶
<pb:KR3k0012_SBCK_552-10b>¶
