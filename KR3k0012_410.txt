# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:20.660575
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 410
#+PROPERTY: FILE SB11n0727-410太平御覽-卷之四百一十.
<pb:KR3k0012_SBCK_410-1a>¶
太平御覽卷四百一十¶
　人事部五十一¶
　　　交友五　請交不許　世交¶
　　　父子交　絶交¶
　　　　交友五¶
&KR0019;幹與張叔威書曰吾與足下義結紈素恩比同生○東¶
方朔與公孫弘書曰爵禄不相責以禮同&KR0011;之遊不以逺近爲¶
故東門先生居蓬户空穴之中魏公子一朝以百&KR0016;造之¶
吕望未甞與文王同席而坐一朝讓以天下半大丈夫相¶
知何必接塵而遊垂髮齊年哉¶
張奥與延叔堅書曰吾與叔堅剖心相知豈以流言相猜¶
耶¶
曹植離友詩曰王旅旋兮背故郷彼君子兮篤人綱騰駕行¶
<pb:KR3k0012_SBCK_410-1b>¶
兮歸朔方馳原隰兮尋舊疆¶
郭璞贈温嶠詩曰人亦有言松竹有林及爾臭味異夲同¶
岑言以忘得交以淡成¶
謝眺贈友人詩曰芳洲有杜若可以贈佳期清風動簾夜¶
&KR0012;月照䆫時安得同携手酌酒賦新詩¶
陸倕贈京邑僚友詩曰時逢世道泰騫足歩髙衢江間寒¶
事早夜露傷秋草心屬姑&KR0171;臺目送邯鄲道李郭或同舟潘¶
夏時方駕歡娱終美景敷文永清夜捉&KR0176;豈異人戚戚皆明¶
婭¶
蕭鈞晚景遊泛懷友詩曰龍門低御溝鳯轄轉芳州雲峯¶
&KR0004;辯夏麥氣早迎秋山翠餘煙積川平晚照收浪隨文鷁¶
轉波逐彩鴛浮風花輕未洛巖泉咽不流一辭金谷菀空¶
想竹林遊¶
<pb:KR3k0012_SBCK_410-2a>¶
潘岳詩曰投分&KR0009;石友白首同所歸¶
古善哉行曰月没參横北斗䦨干親友在門忘寢與飡¶
　　　　　請交不許¶
後漢書曰侯覇欲友王丹霸子見丹下車拜丹荅拜覇子¶
曰大人方願交歡奈何拜小子丹曰君房有是言丹未之¶
許也¶
又曰張霸遷侍中時皇后兄虎賁中郞將鄧騭當朝貴戚¶
聞覇名行欲與爲交逡廵不荅衆&KR0015;其不識世務¶
魏志曰將軍張遼與其護軍武周有隙遼就刺史温恢求¶
交胡質質辭以疾遼岀遇質曰僕安意於君何以相&KR0012;如¶
此質曰古人之交也多取知其不貪奔北知其不怯聞流¶
言而不信故可終也武伯南身爲雅士徃者將軍稱之不¶
輟於口今以睚䀝之恨反成嫌&KR0169;況質才薄豈能終好是¶
<pb:KR3k0012_SBCK_410-2b>¶
以不願也遼感其言復與周平¶
蜀志曰劉巴字子&KR0004;零陵先賢傳曰張飛甞就巴&KR0043;巴不¶
與語飛遂忿恚諸葛亮謂巴曰飛雖實武人愛慕足下足¶
下雖天爵素高冝少降意巴曰丈夫處世當交四海英雄¶
如何與兵子共語¶
晉書曰解系字以連濟南人也系及二弟結育並清身㓗¶
巳甚有聲譽時荀朂門宗弘盛朂諸子謂系等曰我與¶
卿爲友應向我公拜朂曰我與君尊先使君親厚系曰不奉¶
先君遺敎公若與先君厚徃日哀頓當垂書問親厚之誨¶
非所敢承朂父子大慙¶
梁書曰&KR0067;詵字彦實新野人也性純夷簡罕所遊狎河東¶
柳惲欲與之交拒而不許¶
齊春秋曰王僧祐字喬宗亭然獨立不交當代名士王思¶
<pb:KR3k0012_SBCK_410-3a>¶
逺之徒託意請交並不降意自天子及侯伯未甞與一人¶
逰焉¶
嵇康髙士傳曰井丹字大春扶風人也&KR0054;學故京師爲之語¶
曰五經紛綸井太春未甞書刺&KR0049;謁人梁松請友丹不肯¶
見後遂&KR0046;遁¶
皇甫士安髙士傳曰嚴遵字君平蜀人也楊雄少從之遊¶
數稱其徳李温爲益州牧喜曰吾得君平爲從事矣雄曰¶
可備禮與相見其人不可屈也王鳯請交不許歎曰益我¶
財者損我神生我名者殺我身故不仕時人服之¶
世&KR0003;曰何晏鄧颺夏侯太&KR0004;並求&KR0019;嘏交而嘏終不許諸¶
人乃因荀粲&KR0003;合之&KR0019;曰夏侯太&KR0004;志大心勞能合虚譽¶
誠所謂利口覆國之人鄧颺何晏有爲而躁&KR0054;而寡要外¶
好名利而内無関籥此三賢者皆敗徳之人耳逺之猶恐¶
<pb:KR3k0012_SBCK_410-3b>¶
罹禍况可親之哉後皆如其言¶
又曰南陽宗世林與魏武同時而薄其爲人不與之交及¶
魏武作司空揔朝政從容問宗曰可以交未荅曰松栢之¶
志甚存¶
　　　　　世交¶
後漢書曰孔僖字仲和魯人也祖父建少遊長安與崔&KR0144;¶
仕王莾爲建新大尹僖與崔&KR0144;孫駰復相友善焉¶
晉書曰咸寜&KR0004;有司奏何劭及兄遵等受故鬲令&KR0061;毅貨¶
雖經赦宥冝皆禁止事下廷尉詔曰太保與毅有累世之¶
交遵等所取蓋薄一皆置之¶
　　　　　父子交¶
左傳襄五年曰&KR0004;伍叅與蔡太師子朝友其子伍舉與聲¶
子相善聲子子朝之子也伍舉出奔鄭將遂奔晉聲子將¶
<pb:KR3k0012_SBCK_410-4a>¶
如晉遇之於鄭郊班荆相與食(班布也布荆坐/地朋友世親也)¶
魏書曰陳群字長文通逹有識度其所交皆父黨也魯國¶
孔融與群父紀友又與群交¶
王隱晉書曰王戎隨父渾在郎舎時阮籍亦爲郎毎詣渾¶
輙云與卿語不如阿戎談戎時年十五籍乃交焉¶
北齊書曰陸昂字雲駒洛陽人也父子璋魏中書監昂爲¶
河間邢劭所賞邢又與子璋交遊甞謂子璋云吾以卿老¶
蚌復岀明珠¶
髙士傳曰班嗣在京師家有賜書内足於財父黨楊子雲¶
已下莫不造門¶
唐書曰郄士羙字和夫少好學善記覽父友顔真卿肅潁¶
士軰甞與之討論經傳應對如流旣而相謂曰吾曹異曰¶
當交二郄之間矣¶
<pb:KR3k0012_SBCK_410-4b>¶
汝南先賢傳曰薛勤字恭祖仕郡爲功曹陳仲舉時年十¶
五爲父齎書詣勤勤頋而察之明日造焉仲舉父出迓勤¶
勤曰足下有不凢子吾來候之不從卿也言義盡日¶
道學論曰許邁字叔玄清虚接真遐棲世表志在往而不¶
返故自改名逺遊與王右軍父子爲世外之交王亦辭榮¶
好養生之事毎造逺遊未甞不彌日忘返¶
束哲吊蕭孟恩文曰東海蕭惠字孟恩者父昔爲御史與¶
哲先君同僚孟恩及哲旦夕同遊分義早著孟恩夫婦皆¶
亡門無立嗣哲時有伯父從兄之憂未&KR0023;自往致文一篇¶
以弔其魂¶
　　　　　絶交¶
毛詩谷風曰谷風刺幽王也天下俗薄朋友道絶焉¶
又曰伐木廢則朋友缺矣¶
<pb:KR3k0012_SBCK_410-5a>¶
史記曰相國曹叅始微時與蕭何善及爲將相有&KR0169;¶
又曰越石父賢在於縲紲之中晏子出遭塗解左&KR0406;贖之¶
載歸弗謝入門乆之石父請絶晏子懼然攝衣冠謝曰晏¶
雖不仁免子於厄何求絶之速也石父曰不然吾聞君子¶
屈於不知已而伸於知已者方吾在縲紲之中彼不知我¶
也夫子旣已感而贖我者是知已知已而無禮固不如縲¶
紲之中¶
漢書曰張耳陳餘始居約時相然信死豈頋問哉及據國¶
争權卒相㓕亡&KR0020;利之交古人羞之蓋謂是矣¶
又曰蕭育少與陳咸朱&KR0054;爲友著聞當世徃者有王貢故¶
長安人語曰蕭朱結綬王貢彈冠言其相薦逹也始育與¶
公卿子顯名咸最先進年二十餘爲御史中丞時朱&KR0054;尚¶
爲杜陵亭長爲咸育所舉援後遂並歷刺史郡守相及爲¶
<pb:KR3k0012_SBCK_410-5b>¶
九卿而&KR0054;先至將軍上卿歴位多於咸育遂至丞相育與¶
&KR0054;後有&KR0169;不能終故世以友爲難也¶
范曄後漢書曰許劭少峻名節好人倫多所賞識劭邑人李¶
逹杜直有髙氣劭&KR0004;善之而後有隙¶
東觀漢記曰梁鴻&KR0004;與京邑蕭友書約不爲陪臣及友爲¶
郡吏鴻以書責之而去¶
又曰王良字仲子東海人少清髙爲司徒司直以病歸一¶
歳復徴至滎陽疾篤不任進道乃過其友人友人不肯見¶
曰不有忠言竒謀而取大位何其往來屑屑不憚煩也遂¶
拒之良慙自後連徴輙稱疾¶
魏志鍾繇傳曰王弼爲人淺而不議物情&KR0004;與王&KR0058;荀融¶
友善&KR0058;奪其黄門郞於是恨&KR0058;與融亦不終¶
又曰管寜與華歆同學歆聞車馬聲岀門寜割席曰子非¶
<pb:KR3k0012_SBCK_410-6a>¶
吾友也¶
徐廣晉記曰相國&KR0122;魏諷有盛名同郡任&KR0116;與諷友善鄭¶
袤謂覧曰諷姦雄必以禍終子冝絶之後諷果敗¶
齊書曰&KR0004;劉逖與祖班以丈義相得結陳雷之契又爲弟俊¶
聘班之女將免魏彦深等也以告逖仍付宻啓令其奏聞¶
彦深等頗知之先自申理班由是疑逖告其所爲及班&KR0013;¶
出逖遂遣弟離婚其輕交易絶如此¶
唐書曰韋澳貫之之子也大和六年擢進士弟兄温與御史¶
中丞髙元俗友善温請用澳爲御史謂澳曰高二十九持¶
憲綱欲與汝相靣汝必得御史澳不荅温曰高君端士汝¶
不可輕澳曰然恐無皇身御史終不詣元&KR0073;之門¶
&KR0061;叔真隱士傳曰鶡冠者或曰楚人也隱居山林衣&KR0102;履¶
穿以鶡爲冠莫測其名因服成號著書言道家事馮煖甞¶
<pb:KR3k0012_SBCK_410-6b>¶
師事焉煖後顯於趙鶡冠子懼其薦已也乃與煖絶焉¶
新序曰吴有士張胥鄙譚夫吾前交而後絶張胥鄙有罪¶
拘將死譚夫吾合徒取之岀於道而後知其夫吾輟行而辭¶
曰吾義不同子故前交而後絶吾聞之君子不以安肆志不¶
爲危易行吾今從子是安則肆志危則易行也吾因子¶
而生子&KR0002;反拘而死闔廬聞之命吏釋之胥鄙辭曰吾義¶
不同於譚夫吾故不受其任矣今利以是出誠以譚夫吾¶
故免也遂觸廧而死譚夫吾聞之曰致任而不受倿也不¶
知而岀之愚也侫不可以接上愚不可以事君吾行虚矣¶
人&KR0086;以吾力生吾亦恥以此立於世乃絶頸而死¶
後漢朱公叔絶交論曰世之務交遊也甚矣不惇于業不¶
忌于君犯禮以追之背公以從之事替義退公輕私重¶
劉孝摽廣絶交論曰騁黄馬之劇談縱碧雞之雄辨於是¶
<pb:KR3k0012_SBCK_410-7a>¶
有弱冠王孫綺紈公子道不挂於通人聲未遭於雲閣是¶
曰談交魚以泉涸而煦沫鳥因將死而鳴哀断金由於湫¶
隘刎頸起於苫蓋是曰窮交馳鶩之俗澆薄之倫無不操¶
權衡秉纎纊衡所以量其&KR0127;重纊所以属其臯息若衡不¶
能舉纊不能飛雖顔冉龍翰鳯雛曽史蘭薫雪白視&KR0002;逰¶
塵遇如土梗近世有樂安任眆見一善則盱衝搤捥遇一¶
才則&KR0045;眉扺掌雌黄出於脣吻朱紫由其月旦於是冠蓋¶
輕湊衣裳雲合輜軿擊轊坐客&KR0106;满及瞑目東越歸駭洛¶
浦繐悵猶懸門罕漬酒之彦墳未&KR0043;草野絶動輪之賔藐¶
是諸&KR0012;朝不謀夕自昔把臂之英金蘭之友曽無羊舌下¶
泣之仁寜慕郈成分宅之徳太行孟門豈云嶃絶是以耿¶
介之士疾其&KR0002;斯獨立髙山之頂驩與䴢鹿同群¶
&KR0061;嶠與禇左軍解交書曰皇太后踐登正祚臨御皇朝將¶
<pb:KR3k0012_SBCK_410-7b>¶
軍之於國外姓之太上皇也與將軍逰處少長雖丗譽先¶
後而臭味同歸平昔之交禮與數而降箕踞之欣隨位事¶
而替雖欲虚詠濠肆脫落儀制其能得乎〇嵇康與山濤絶¶
交書曰足下見直木必不爲輪曲者不以爲桷盖不欲枉¶
其天材令得其所不可自好章甫強越人以文冕也今但¶
願守陋巷教子孫時時與親舊叙闊陳&KR0003;平生濁酒一杯¶
彈琴一曲志願畢矣¶
太平御覽卷第四百一十¶
