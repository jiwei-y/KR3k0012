# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:31.454445
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 581
#+PROPERTY: FILE SB11n0727-581太平御覽-卷之五百八十一.
<pb:KR3k0012_SBCK_581-1a>¶
太平御覽卷第五百八十一¶
　樂部十九¶
　　簫　笳　笙　竽　簧　塤¶
　　　　　簫¶
釋名曰簫肅也其聲肅肅清也¶
爾雅曰大簫謂之䇾小者謂之筊(郭璞注曰䇾二十二管/長尺四寸筊十六管長)¶
(尺二寸簫/一名籟也)¶
博雅曰簫大者二十三管無底小者十六管有底¶
通禮義纂曰伏犧作簫十六管¶
蔡邕曰簫編竹有底大者二十三管小者十六管長則濁¶
短則清以宻蠟實其底而増减之則和然則邕時無洞聲¶
者矣¶
易說曰夏至之樂𥙷以簫簫長四寸¶
<pb:KR3k0012_SBCK_581-1b>¶
鄭玄曰簫亦管形似鳥翼鳥火禽也火數七夏時火用事¶
二七十四簫之長由此也¶
三禮圖曰雅簫長尺四寸二寸四彄頌簫二寸十六彄仲¶
夏之月令樂師均管簫簫長則濁短則清以宻蠟實其底¶
而増减之則和管成而音定無所復調當與琴瑟相叅¶
風俗通曰舜作簫其形參差象鳯翼十管長尺二寸¶
白虎通曰簫者中吕之氣也¶
尚書益稷曰簫韶九成鳯凰來儀¶
毛詩臣工有瞽曰旣備乃奏簫管備舉¶
春秋說曰夏至作樂聞以簫笙¶
周禮春官小笙師曰小笙師掌吹簫¶
史記曰五子胥鼔腹吹簫乞食於呉市也¶
又曰周勃吹簫給䘮事¶
<pb:KR3k0012_SBCK_581-2a>¶
謝承後漢書曰靈帝善皷琴吹洞簫¶
丹陽記曰江寕縣南三十里有慈姥山積石臨江生簫管¶
竹王褒洞簫賦所稱即此也其竹圎緻異於衆處自伶倫¶
採竹嶰谷其後唯此簳見珎故歴代掌給樂府而俗呼曰¶
皷吹¶
涼州記曰吕纂咸寕二年有盗發張駿墓得白玉罇玉笛¶
紫玉簫¶
列仙傳曰簫史者秦繆公時人善吹簫能致孔雀白鶴繆¶
公女弄玉好之以妻焉其後隨鳯去故秦人作鳯女祠於¶
雍宫代有簫聲¶
江表傳曰孫權攻合肥不下而還休兵皆上道權與吕蒙¶
等在後魏將張遼奄至皷吹驚怖不能復鳴簫唱甘寕援¶
刀欲斫之於是始作之¶
<pb:KR3k0012_SBCK_581-2b>¶
莊子曰南郭子綦謂顔成子遊曰汝聞人籟曰而未聞地¶
籟汝聞天籟郭象曰天籟簫也¶
秦子曰一人執規十手自負一人吹簫長短皆應¶
傳子曰馬先生能使木人吹簫比妙般輸墨翟不劣古矣¶
　　　　　笳¶
杜䞇笳賦序曰昔伯陽避亂入戎戎越之思有懷土風遂¶
建斯樂羙其出於戎貉之俗有大韶夏之音¶
曹嘉之晉書曰劉疇曽避亂塢壁賈胡百數欲害之疇無¶
懼色援笳而吹之爲(出塞/入塞)之聲動其遊客之思於是群胡¶
皆泣而去¶
蔡琰別傳曰琰字文姬先適河東衛仲道夫亡無子歸寕¶
于家漢末大亂爲胡騎所獲在左賢王部伍中春月登胡¶
殿感笳之音¶
<pb:KR3k0012_SBCK_581-3a>¶
晉先蚕儀注曰車駕住吹小菰發大菰即笳也¶
又曰胡笳漢舊録有其曲不記所出夲末笳者胡人卷蘆¶
葉吹之以作樂也故謂曰胡笳¶
夏仲御別傳曰激南楚吹胡笳風雲爲之揺動星辰爲之¶
變度¶
世說曰劉越石爲胡騎所圍數重城中窘迫無計越石始¶
乗月登樓清嘯胡賊聞之皆悽然長嘆中夜奏胡笳賊皆¶
流涕人有懷土之切向曉又吹之賊並棄圍奔走¶
　　　　　笙¶
釋名曰笙生也象物管地而生以匏爲之其中空以受簧¶
爾雅曰大笙謂之巢小者謂之和(郭璞曰大笙列管匏中/施簧也管端大者十九)¶
(簧小音十三簧犍爲舎人曰大笙/音聲衆而髙也小者音相和也)¶
白虎通曰笙之言施也牙也萬物始施而牙笙者太簇之¶
<pb:KR3k0012_SBCK_581-3b>¶
氣也象萬物之生也故曰笙有七正之節焉有六合之和¶
焉天下樂之故謂之笙古之善吹笙者有王子晉見列仙¶
傳周靈王之太子也¶
毛詩鹿鳴曰我有嘉賔皷瑟吹笙吹笙皷簧承筐是將¶
尚書益稷曰笙鏞以間鳥獸蹌蹌(孔安國曰間迭也吹笙/擊鍾鳥獸仰德相率而)¶
(舞蹌蹌/然也)¶
禮記檀弓上曰孔子旣祥五日彈琴而不成聲十日而成¶
笙歌(五日彈十日笙歌除曲外/也琴以手笙歌以氣也)¶
又曰女媧之笙簧¶
周禮曰春官笙師掌教吹笙¶
郷飲酒曰笙入奏南陔白華¶
邯鄲綽五經折疑曰夫笙者法萬物始生導逹隂陽之氣¶
故有長短黄鍾爲始象法鳯凰¶
<pb:KR3k0012_SBCK_581-4a>¶
蔡邕月令章句曰季秋之月上丁入學習吹笙所以通氣也¶
管簫笙竽塤箎皆以吹鳴者也¶
穆天子傳曰西王母吟月吹笙皷簧(簧在/笙中)衷心翔翔民之¶
子惟天之望¶
吕氏春秋曰墨子見荆王衣錦吹笙¶
　　　　　竽¶
易通卦驗曰冬至吹黄鍾之律間音以竽竽長四尺二寸¶
(鄭玄曰管類也竹爲/之形參差象鳥羽也)¶
周禮曰笙師掌教吹竽竽三十六簧也¶
禮記月令曰仲夏之月命樂師調笙竽¶
風俗通曰謹案禮記竽竹簧長四尺二寸今二十三管¶
世夲曰隨作竽¶
楚辭曰代奏鄭衛鳴竽張伏獻駕辯楚勞啇(伏羲作琴造/駕辯之曲楚)¶
<pb:KR3k0012_SBCK_581-4b>¶
(人自作勞啇之/歌皆妙曲也)¶
通禮義纂曰漢武帝時丘仲作竽笙三十六管¶
樂府雜録曰將竽形類小鍾以手捋之即鳴¶
樂府圖曰吹竽有以知法度竽音調則度數得見¶
列仙傳曰啇丘子骨者髙邑人也好牧豕吹竽年七十不¶
取婦而老邑人乃竒怪之從受道問其要言但食木菖蒲¶
根飲水不飢不老如此傳世見之三百餘年貴戚冨室聞¶
之取而服之不能終歳輙止墯慢矣謂將復有匿術也¶
文心雕龍曰林籟結響諷如竽琴¶
淮南子曰孟夏南方御女衣赤采吹笙竽煦也立春之氣¶
煦生萬物也管三十六宮管在左右和十三宮管在中今¶
之竽並以木代瓠而&KR0238;之無復八音矣荆梁之南尚仍古¶
制¶
<pb:KR3k0012_SBCK_581-5a>¶
桓譚新論曰成少伯工吹竽見安昌侯張子夏皷瑟謂曰¶
音不通千曲以上不足以爲知音¶
韓子曰齊宣王使人吹竽有三百人南郭處士請爲王吹¶
粟食與三百人等宣王死文王即位一一聽之處士走或¶
云韓昭侯田巖使一一聽之乃知其濫吹也¶
新序曰楚王使謁者徐光迎方與盲人能吹竽者龔遂乃¶
止¶
　　　　簧¶
毛詩曰巧言如簧¶
又曰君子陽陽左執簧右招我由房(陽陽無所/用其心也)¶
漢書内傳曰西王母命侍女許飛瓊皷震簴之簧¶
世夲曰女媧作簧(宋均曰女媧/黄帝臣也)¶
三禮圖曰雅簧上下各六¶
<pb:KR3k0012_SBCK_581-5b>¶
神仙傳曰王遥有竹篋未甞開後將茅子擔篋入石室室¶
中有二人遥自取一枚以二枚與室中人對共皷之¶
潜夫論曰簧削銳其頭有傷害之象塞蠟宻有口舌之類¶
皆非吉祥善應也¶
　　　　　塤¶
丗夲曰塤暴新公所造亦不知何人周畿内有暴國豈其¶
時人乎夲作壎(音許/袁切)圍五寸半長三寸半凢六孔宋均注¶
云暴公國平王諸侯也¶
樂書曰壎者喧也周平王時暴辛公燒土爲之¶
說文云壎爲樂器亦作塤也壎謂聲濁而喧喧然今雅樂¶
部用也¶
爾雅釋樂曰大壎謂之&KR1127;即塤也銳上平底形象秤鍾大¶
者如鵝子聲合黄鍾大吕也小者如鷄子聲合太簇夾鍾¶
<pb:KR3k0012_SBCK_581-6a>¶
也皆六孔與箎聲相諧故曰壎箎相應¶
風俗通曰塤燒土爲也圍五寸半長一寸半有四孔其二¶
通凢六孔也塤一作壎字也¶
太平御覽卷第五百八十一¶
<pb:KR3k0012_SBCK_581-6b>¶
