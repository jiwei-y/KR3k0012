# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:15.616774
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 323
#+PROPERTY: FILE SB11n0727-323太平御覽-卷之三百二十三.
<pb:KR3k0012_SBCK_323-1a>¶
太平御覽卷第三百二十三¶
　兵部五十四¶
　　　　　敗¶
易曰投戈散地六親不相能保¶
禮記曰謀人之軍販則死之¶
又曰魯莊公及宋人戰于乗丘馬驚敗績¶
左傳曰凡師敵未陣曰敗某師皆陣曰戰大崩曰敗績得¶
儁曰尅覆而敗之曰取某師京師敗績曰王師敗績于某¶
又曰夫其敗也如日月之蝕何損於明¶
又曰及齊師戰于乾時我師敗績¶
又曰公及邾師戰于井陘我師敗績¶
又曰鄭伯侵陳大獲徃歳鄭伯請成於陳五父諌曰親仁¶
善鄴國之寳也陳侯不從故敗¶
<pb:KR3k0012_SBCK_323-1b>¶
又曰晉侯及𥘿師戰于彭衙𥘿師敗績¶
又曰宋師及齊師戰于獻齊師敗績¶
又曰息侯伐鄭鄭伯與戰于境息師大敗而還君子是以¶
知息之將亡也不度德(鄭莊/賢也)不量力(息國/弱也)不親親(鄭息同/姓之國)¶
不徴辭不察有罪(言語相恨當明徴其辭/以審曲直不宜輕闘)犯五不韙(韙是/也)¶
而以伐人其䘮師也不亦冝乎¶
又曰鄭師伐宋將戰華元殺羊食士(食音/嗣)其御羊斟不與¶
及戰斟曰疇昔之羊子爲政(疇昔猶/前日也)今日之事我爲政與¶
入鄭師故敗¶
又曰狄人伐衛戰于滎澤衛師敗績衛侯不去其旗是以¶
甚敗遂㓕衛¶
史記曰管仲曰吾甞三戰三北鮑叔不以我爲怯知我有¶
老母也¶
<pb:KR3k0012_SBCK_323-2a>¶
又曰曹沬者魯人也以勇力事魯莊公爲魯將與齊戰敗¶
三北魯莊公猶復以爲將¶
又曰齊桓公許與魯㑹于柯而盟於壇上曹沬埶匕首刼¶
齊桓公問曰子將何欲曹沬曰齊強魯弱大國侵魯亦以¶
甚矣今魯城壞即壓齊境君其圖之桓公乃許盡還魯之¶
侵地曹沬三戰所亡盡復于魯(案魯連與燕將書曰曹子/爲將三敗三北亡地五百)¶
(里向使曹子計不及顧義不旋踵刎頸而死則亦不免爲/敗軍擒將矣曹子棄三北之恥而退與魯君討桓公朝天)¶
(下㑹諸侯三戰之所亡一朝而復/之天下震動諸侯驚駭威加呉越)¶
又晉丗家曰襄公墨經四月敗𥘿師于殽虜𥘿王將孟明¶
視西乞術白乙丙以歸遂墨以葬文公夫人𥘿女謂襄公¶
曰𥘿欲得其三將戮之公許遣之先&KR0942;聞之謂襄公曰患¶
生矣&KR0942;追𥘿將渡河巳在舡中頓首謝卒不及後三年𥘿¶
果使孟明等伐晉報殽之敗也¶
<pb:KR3k0012_SBCK_323-2b>¶
後漢書曰建武三年春正月甲子以偏將軍馮異爲征西¶
大將軍杜茂爲驃&KR0016;大將軍大司徒鄧禹及馮異與赤眉¶
戰于回谿禹敗績後閏九月乙巳馮異與赤眉戰於崤底大¶
破之¶
又曰鄧禹與赤眉戰敗帝徴禹還勑曰赤眉無穀自當來¶
東吾折捶笞之非諸將憂也無得進兵禹慙於受任而功¶
不遂數以飢卒徼戰輙不利(徼古/堯切)¶
又曰鄧禹與車&KR0016;將軍鄧弘擊赤眉遂爲所敗衆皆死散¶
禹獨與二十四&KR0016;還詣冝陽謝上大司徒梁侯印綬有詔¶
歸侯印綬數月拜右將軍¶
又曰鄧弘與赤眉大戰移日赤眉佯敗棄輜重走車皆載¶
土以豆覆其上兵士飢争取之赤眉引兵還擊弘𢎞軍潰¶
亂馮異與禹合兵救之赤眉小却異以士卒飢倦可且休¶
<pb:KR3k0012_SBCK_323-3a>¶
禹不聽復戰大爲所敗¶
又曰龐萌反攻殺楚郡太守引軍襲敗盖延延走北渡泗¶
水破舟擑壞津梁僅而得免¶
又曰公孫瓉爲𡊮紹所圍遣子續求救于黒山賊張燕燕¶
率兵十萬三道來救瓉未及至瓉乃宻使行人齎書告續¶
曰昔周末䘮亂僵屍蔽地以意而推猶爲否也不圗今日¶
親當其鋒𡊮氏之攻&KR0250;&KR0002;&KR0017;神梯衡舞於樓上鼔角鳴於¶
地中日窮月急不遑啓處汝當碎首於張燕馳　以告急¶
父子天性不言而動(言相/感也)且厲五千鐵&KR0016;於北隰之中(下/隰)¶
(曰/隰)起火爲應吾當自内出&KR0108;揚威武决命於斯不然吾亡¶
之後天下雖廣汝欲求安足之地其可得乎紹&KR0049;得其書¶
(獻帝春秋候者得書紹/使陳琳昜其詞即此書)如期舉火瓉以爲救至遂便出戰¶
紹設伏瓉遂大敗復還保小城自計必無全乃悉縊其姉¶
<pb:KR3k0012_SBCK_323-3b>¶
妹妻子然後引火自焚¶
魏志曰太祖在長安使曹仁討𨵿羽於樊又遣于禁助仁¶
秋大霖雨漢水溢平地水數丈禁等七軍皆没禁與諸將¶
登髙望水無所廽避羽乗大舟就攻禁遂降㑹孫權擒羽¶
獲其衆禁復在呉文帝踐祚權稱藩遣之帝引見禁&KR0161;髮¶
皓白形容憔悴泣涕頓首帝慰喻以荀林父孟明視之事¶
(魏書詔曰昔荀林父敗績於邲孟明喪師於郩晉秦不替/使復其位後晉獲狄士𥘿覇西戒區區小國猶尚&KR0002;斯而)¶
(况萬乗乎樊城之敗水災暴/至非戰之咎也其復禁等官)拜安逺將軍¶
晉書曰陸機河橋之戰始臨戎而牙旗折意甚惡之列軍¶
自朝歌至于河橋鼓聲聞數百里&KR1499;魏以來出師之盛未¶
甞有也長沙王乂奉天子與機戰於鹿苑軍大敗赴七里¶
澗而死者如積焉¶
又曰張駿爲凉州牧西域長史李栢請討叛將趙真爲真¶
<pb:KR3k0012_SBCK_323-4a>¶
所敗議者以栢造謀致敗請誅之駿曰吾每念漢丗宗之¶
殺王恢不如𥘿穆之赦孟明竟以减死論群心咸恱¶
又曰孫恩爲劉&KR0073;所擊窮蹙乃赴海自沉妖黨及妓妾謂¶
之水仙投水從死者百數餘衆以恩妹夫盧循爲主¶
又曰盧循旣敗走召妓妾問曰我今將自殺誰能同者多¶
云雀䑕貪生就死實難有云官尚當死某豈願生於是悉¶
配諸辭死者因投于水同黨盡誅¶
又曰符堅敗走劉牢之進屯鄄城討諸未服河南諸城堡¶
承風歸順者甚衆符堅子丕據鄴爲慕容垂所逼請降牢¶
之引兵救之垂聞軍至出新興城北走牢之與沛郡太守¶
田次追之行二里至五橋澤中急取輜重軍稍亂爲垂所¶
擊牢之敗績士卒殱焉牢之䇿馬跳五丈澗得脫㑹丕¶
　救至因入臨濟集亡散兵復少振牢之以軍敗徴而還¶
<pb:KR3k0012_SBCK_323-4b>¶
又曰符堅敗壽春單&KR0016;遁還於淮北飢甚人有進壷食豚¶
髀者堅食之大恱曰昔公孫豆粥何以加也命賜帛十疋¶
又曰母丘儉文欽反司馬景王遣鄧艾督太山諸軍屯樂¶
嘉欽將攻艾景王䘖枚徑造樂嘉欽子鴦年十八勇冠三¶
軍謂欽曰及其未定請登城鼓譟擊之可破也旣謀而行¶
三譟而欽不能應鴦退相與引而東景王謂諸將曰欽走¶
矣發銳軍以追之諸將曰欽舊將鴦小而銳引軍内入未¶
有失利必不走也王曰一鼓作氣再而衰三而竭鴦三鼓¶
而欽不應其勢已屈不走何待欽將遁謂鴦曰不先折其¶
勢不得去也乃與&KR0016;十餘摧鋒䧟陣所向皆披靡遂引去¶
王遣驍&KR0016;八千翼而追之欽父子與麾下走保項儉聞欽¶
敗棄衆霄遁淮南安風津都尉追儉斬之¶
又曰符堅率衆百萬屯壽陽列陣淝水謝𤣥謂符融曰臨¶
<pb:KR3k0012_SBCK_323-5a>¶
水爲陣是不欲速戰請君稍却堅遂麾使陣退衆因亂不能¶
止𤣥以精銳决戰堅衆奔潰聞風聲鶴唳皆以爲王師至¶
草行露𪧐飢凍以死獲堅乗輿雲母車軍資山積¶
又曰符堅望八公山上草木皆𩔖人形又見王師部陣謂¶
融曰此亦勍敵也憮然有懼色及敗軍&KR0016;遁于淮北飢甚¶
人有進壷飱者曰臣聞白龍厭天地之樂而見困豫且今¶
蒙塵之難豈自天乎¶
晉中興書曰謝琰爲㑹稽内史督五郡事隆安四年孫恩¶
攻上虞進及刑浦上黨太守張䖍碩戰敗于刑浦人情震¶
懼群賊銳進咸以冝持重嚴備且列水軍於南湖又應分¶
軍設伏以待之琰不聽外白賊至時尚未食琰曰要先滅此¶
宼而後食耳跨馬而出廣武將軍桓寳爲前鋒果敢能戰¶
殺賊甚多而塘路迮狹魚貫不聚賊於艦中傍射前後断¶
<pb:KR3k0012_SBCK_323-5b>¶
絶琰至千秋亭與二子肇峻俱&KR0013;害寳亦死之¶
又曰劉道規及下邳太守孟懷玉等與桓𤣥戰於峥嶸洲¶
義軍乗風縱火盡銳争先𤣥衆大潰燒輜重夜遯𤣥故將¶
劉統馮雅等聚黨四百人掩没潯陽城建威將軍劉懷肅¶
討平之其黨自相斬以降𤣥入江陵太守馮談&KR0134;使更下¶
戰𤣥欲歩出漢川投梁州而人情崩阻不可復合益州刺¶
史毛璩弟璠卒璩使其從孫祐之叅軍費恬送璠喪葬江¶
陵璩弟子脩之爲𤣥屯&KR0016;校尉𤣥計窮欲走漢中脩之誘¶
以入蜀遂與石康等乗艦泝江數十里恬與祐之迎擊𤣥¶
益州督護馮遷斫𤣥𤣥曰是何人耶敢殺天子遷曰欲殺¶
天子之賊耳遂斬𤣥首并石康等五級庚頥之及殿中監¶
萬盖丁仙期皆死之𤣥年六十息昇六歳云我是豫章王¶
諸軍勿見殺遂送至江陵市斬之¶
<pb:KR3k0012_SBCK_323-6a>¶
三十國春秋曰後燕慕容垂遣其子寳歩&KR0016;七萬伐後魏¶
戰於叅合陂大敗寳以數千&KR0016;奔免士衆還者十一二寳¶
恨叅合之敗屢言魏有可乗之機由是自率大衆伐魏至¶
叅合見徃年戰處積骸如山設吊𥙊之禮死者父兄一時¶
號哭軍中皆慟垂慙憤嘔血因而寢疾却還道卒¶
宋書曰晉安王子勛舉兵潯陽宋將殷孝祖討之時賊據¶
赭析(赭音/者)孝祖將進攻之與賊合戰常以鼔盖自隨軍中¶
人相謂曰殷統軍可謂死將矣今與賊交鋒而以羽儀自¶
摽顯&KR0002;此射者十手攅射欲不斃得乎是日於陣中流矢¶
死¶
又曰王𤣥謨北圍滑臺爲魏軍所追大破之流矢中臂二¶
十八年正月還至歷城義恭與𤣥謨書曰聞因敗爲成臂¶
上瘡將非金印之徴邪¶
<pb:KR3k0012_SBCK_323-6b>¶
梁後略曰丙午軍帥蕭方等至于長沙河東王譽率左右¶
七千人置陣登髙以禦之方等兵精衆盛暗江水滿争來¶
赴戰俄尔之間方等衆潰譽軍以&KR0016;汩之悉皆透水方等¶
與左右二百餘人馳徃赴舟舟中之指可掬方等溺于江¶
中¶
通典曰東魏大將齊神武與西魏大將周文帝戰印山時¶
周文見齊神武出旗鼓識之乃暮敢勇士三千令賀抜勝¶
㹅之犯其軍適與齊神武相遇時募士皆用短兵接戰勝¶
逐齊神武數里刃垂及之㑹勝馬爲流矢所中死比副&KR0016;¶
至齊神武已逸去¶
隋書曰(髙麗/之役)之使宇文述進軍東濟薩水去平壤城三十里¶
因山爲營乙支文德復遣使僞降請述曰&KR0002;旋師者當奉髙元¶
朝行在所述見士卒疲弊不可復戰又平壤嶮困卒難致¶
<pb:KR3k0012_SBCK_323-7a>¶
力遂因其詐而還衆半濟賊擊後軍於是大潰不可禁止¶
九軍敗績一日一夜還至鴨渌水行四百五十里初渡遼¶
九軍三十萬五千人及還至遼東城唯二千七百人帝怒¶
以&KR0274;等屬吏至東都除名爲民¶
唐書曰屈突通將自武𨵿趍藍田以赴長安軍過潼𨵿爲¶
劉文静所遏不得進相持月餘通又令顯和以歩&KR0016;萬人¶
夜襲文静詰朝大戰義軍不利顯和縱兵入我二柵而戰¶
者徃復數焉文静爲流矢所中義軍氣奪垂至於敗而文¶
静遊軍數百&KR0016;自南山而來擊其背顯和大販疋馬而歸¶
通勢弥蹙自摩其頸曰要當爲國家受人一刀耳勞勉將¶
士未嘗不流涕人亦以此懷之¶
又曰安禄山之亂哥舒翰領兵馬歩十五萬賊將崔乾祐¶
㑹戰初哥舒翰造氊車以氊&KR0170;其車以馬駕之𦘕以龍虎¶
<pb:KR3k0012_SBCK_323-7b>¶
之&KR0250;五色相宣以金銀飾其𦘕獸之目及𤓰將衝戰焉因¶
其驚駭擬從而椅角攅戈矢而逐之賊知其計積薪蒭於¶
隘路&KR0049;氊車至順風縱火焚之駕馬奔駭燒氊車薪蒭煙¶
焰昬黒兩軍不相辯我師謂賊軍在煙熖中遂集弓弩併¶
力射之賊軍抽退盡日矢盡方覺無賊我師衆從𨵿門六¶
七十里路狹北抵黄河南是古岸排蹴進不得賊抽軍從¶
南山設疑曵柴楊塵以同羅詣直習險直透黄河古岸撗¶
截我師我師敗績沉河而死十有二三¶
又曰潼𨵿之戰哥舒翰在河北髙阜上觀軍陣進退之勢¶
于時有般粮舡在河北岸左右言取舡渡兵可得遂令將¶
舡百餘&KR0215;到南岸渡人舟中之指可掬登舡争渡者不可¶
勝數毎備即沉如是登舡沉者數十渡餘軍盡散走還入¶
𨵿¶
<pb:KR3k0012_SBCK_323-8a>¶
三國典略曰齊師旣敗軍士奔至江者&KR0350;荻爲筏多&KR0013;没¶
溺浮屍翳江至于京先是童謡曰虜馬萬疋入南湖城南¶
酒家使虜奴至是梁軍士以齊兵質酒一人&KR0138;得一醉¶
又曰周武伐齊齊主亦於壍北列陣謂髙阿郍肱曰戰是耶¶
不戰是耶郍肱曰不如勿戰却守髙梁橋安吐根曰一把子¶
賊馬上刺取擲著汾陽中諸内叅曰彼亦天子我亦天子彼¶
能懸軍逺來我何爲守壍示弱齊主曰此言是也使讓郍肱¶
曰尓富貴足惜性命&KR0088;乃填壍南引帝大喜齊主親戰東¶
偏頗有退者淑妃怖曰軍敗矣穆提婆進曰大家去大家¶
去齊主以淑妃奔髙梁𨵿奚長樂諌曰半進半退戰家常¶
體今兵衆全整未有傷敗陛下捨比安之御馬一動人情¶
驚擾願速還安撫齊主將從之穆提婆引其肘月曰言何¶
可信齊衆大潰軍資甲仗數百里間委棄山積在陣死者¶
<pb:KR3k0012_SBCK_323-8b>¶
八千餘人齊主夜走至洪洞戍¶
又曰周遣大將軍王&KR0100;破陳於吕梁擒其司空南平郡公¶
呉明徹北徐州刺史董安公程文季等俘斬三萬餘人&KR0004;¶
䡄潜於清水入淮口多堅大木以鐵鎻貫車輪撗截水流¶
遏斷舡蕭摩訶謂明徹曰聞王䡄正鏁下流其兩邊築城¶
今尚未立&KR0002;見遣擊之彼必不敢相拒彼城&KR0002;立則吾屬¶
且爲虜矣明徹乃&KR0108;髯曰搴旗䧟陣將軍事也長筭逺略老¶
夫事也摩訶失色而退一旬之間我兵益至摩訶又請明¶
徹曰今求不得進退無路&KR0002;潜軍突圍未足爲耻願公率¶
歩乗車輿徐行摩訶領鐵&KR0016;數千&KR0016;前後必當使公安逹¶
京邑明徹曰弟之此計乃良圖也然老夫受脤專征不能¶
戰勝攻取今&KR0013;圍逼慙寡無地且歩軍旣多吾爲惣督必¶
湏身居其後相率兼行遂欲破堰大軍以舫載馬北譙州¶
<pb:KR3k0012_SBCK_323-9a>¶
刺史裴子烈議曰&KR0002;決堰下舡舡必順倒不如前遣馬出¶
於事爲允㑹明徹疾篤知事不濟遂從之乃遣摩訶率馬¶
數千前還明徹决堰乗水而退至清口水勢漸微舡礙車¶
輪並不得度䡄圍而蹙之明徹力窮就執陳之銳卒於是¶
殱焉¶
衛公兵法曰或&KR0002;軍有賢智而不能用者敗上下相親而¶
各述己長者敗賞罰不當而衆多怨言者敗知而不敢擊¶
不知而擊之者敗利地利不得而卒多戰阨者敗勞逸無别¶
不曉車&KR0016;之用者敗覘候不審而輕敵懈怠者敗行於險¶
道而不知&KR0055;溝絶澗者敗陣無選鋒而竒正不分者敗凢¶
此十敗非天之殃將之過也夫兵者乍千日而不使不可¶
一時而不勝故白起對秦王曰明王愛其國忠臣愛其名¶
寜伏其重誅不忍爲辱軍之將又嚴顔謂張飛曰卿等無¶
<pb:KR3k0012_SBCK_323-9b>¶
&KR0250;侵奪我州有斷頭將軍無降將軍也故二將咸重其名¶
節寜就死而不求生者盖知敗衂之恥斯誠甚矣¶
&KR0003;苑曰晉荆戰於邲晉師敗績荀林父將歸請死景公將¶
許之士貞伯曰不可城濮之役晉勝于荆夫文公猶有憂¶
色曰子玉猶存憂未歇也困獸猶&KR0720;况國相乎及荆殺子¶
玉乃憙今天或者大警晉也林父之事君進思盡忠退思¶
&KR0024;過社稷之衛也今殺之是重荆勝也景公曰善乃使復¶
將潘安仁汧馬督誄序曰昔乗兵之戰縣賁父御魯莊公¶
馬驚敗績賁父曰他日未甞敗績今而敗績是無勇也遂¶
死¶
又曰偏師禆將殞首覆軍者蓋以十數¶
太平御覽卷第三百二十三¶
