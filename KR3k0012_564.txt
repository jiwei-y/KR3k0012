# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:30.354993
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 564
#+PROPERTY: FILE SB11n0727-564太平御覽-卷之五百六十四.
<pb:KR3k0012_SBCK_564-1a>¶
太平御覽卷第五百六十四¶
　樂部二¶
　　　　　雅樂中¶
傳曰呉季札來聘請觀於周樂使工爲之歌周南召南曰¶
美哉始基之也猶未也(猶有啇紂/未盡善也)然勤而無怨矣爲之歌¶
邶鄘衛曰美哉淵哉憂而不困者也吾聞衛康叔武公之徳¶
如是是其衛風乎爲之歌王曰美哉思而不懼其周之東乎¶
爲之歌鄭曰美哉其細巳甚民弗堪也是其先亡乎爲之¶
歌齊曰美哉泱泱乎大風也表東海者其大公乎爲之歌¶
豳曰美哉蕩蕩乎樂而不淫其周公之東乎爲之歌秦曰¶
美哉此之謂夏聲夫能夏則大大之至也其周之舊乎爲¶
之歌魏曰美哉渢渢乎大而險儉而易行以德輔此則明¶
主也爲之歌唐曰思深哉其有陶唐氏之遺民乎不然其¶
<pb:KR3k0012_SBCK_564-1b>¶
何憂之逺也非令德之後誰能若是爲之歌陳曰國無主¶
其能乆乎自鄶　以下無譏焉爲之歌小雅曰美哉思而¶
不貳怨而不言其周德之衰乎猶(有先/王之)遺民焉爲之歌大¶
雅曰廣哉熈熈乎(熈熈和/樂聲也)曲而(有直躰其文王之徳乎爲/之歌頌曰至矣哉盛德之)¶
(所同也見舞象箾南籥者曰羙哉猶有所憾見舞/大武者曰羙哉周之盛也其若此乎見舞詩韶護)者(殷湯/樂也)¶
曰聖人之弘也而猶有慙德聖人之難也見舞大夏者(禹/之)¶
(樂/也)美哉勤而不德非禹其誰能及之見舞韶箾者(舜之/樂也)曰¶
至矣哉大矣如天之無不覆也如地之無不載也雖甚盛¶
德其蔑以加此矣若有他樂吾不敢請巳¶
又曰宋公享晉侯於楚丘請以桑林(桑林殷天/子樂名也)荀罃辝荀¶
偃士丐曰諸侯宋魯於是觀禮(宋王者後魯以周公故皆/用天子禮樂故可觀也)¶
魯有褅樂賔登用之(禘三年太祭則作四代之樂/也別祭群公則用諸樂也)宋以桑¶
林享君不亦可乎(言俱天/子樂也)舞師題以旌夏(旌夏大旌也題/識也以大旌表)¶
<pb:KR3k0012_SBCK_564-2a>¶
(識其行/列也)晉侯懼而退入於房(旌夏非常卒見之/人心偶有所畏)卜桑林見¶
(崇見於/卜兆也)荀見偃士丐欲奔請禱焉(奔走還/宋禱謝)荀罃不可曰我¶
辝禮矣彼則以之猶有鬼神於彼加之(言自當加/罪於宋)晉侯有¶
聞¶
又曰晉與諸侯伐鄭鄭人賂晉侯以師悝師觸師蠲(皆樂/師名)¶
歌鍾二肆(肆列也懸十六爲/一肆三十二枚也)及其鎛磬女樂二八晉侯以¶
樂之半賜魏絳曰子教寡人和諸戎狄以正諸華八年之¶
中九合諸侯如樂之和無所不諧請與子樂之魏絳於是¶
乎始有金石之樂禮也(大夫有功/則賜樂也)¶
論語曰師摯之始關雎之乱洋洋乎盈耳哉(魯太師摯識/關雎之聲而)¶
(首理其乱者洋洋/乎盈耳德而美之)¶
又曰樂云樂云鍾鼓云乎哉(言樂不但崇此鍾鼓而巳/所貴者貴其移風易俗也)¶
又曰子語魯太師樂曰樂其可知也始作翕如也(始作謂/金奏時)¶
<pb:KR3k0012_SBCK_564-2b>¶
(聞金作人皆翕/如變動之㒵)從之純如也(從讀曰縱縱之謂八音/皆作純如感和之皃)皦如¶
也繹如也以成(皦如使清別之皃/也繹如志意條逹)¶
又曰子謂韶盡美矣又盡善也(韶舜樂也美舜自以德禪/於堯又盡善謂太平也)¶
謂武盡美矣未盡善也(謂周武王樂美武王以此/功定天下未盡善致太平)¶
孝經曰移風易俗莫善於樂¶
爾雅曰宫謂之重商謂之敏角謂之經徴謂之迭羽謂之¶
栁(郭璞注皆五音之/列名其義未詳)¶
史記曰趙簡子疾五日不知人扁鵲曰昔秦繆公甞如此¶
五日不知人七日乃窹語大夫曰我之帝所甚樂與百神遊¶
于鈞天廣樂九奏萬舞不類三代之樂其聲動人心¶
又曰樂所以上事宗廟下以變化黎庶¶
又曰凢樂者使萬民感蕩滌雅穢斟酌以飾厥性¶
又曰太史公曰音樂者所以動盪血脉通流精神而和正¶
<pb:KR3k0012_SBCK_564-3a>¶
心也¶
又曰凢音由於人心天之與人相通如影之象形響之應¶
聲也故爲善者天報之以福爲悪者天報之以殃其自然¶
者也故舜作五絃之琴歌南風之詩而天下治紂爲朝歌¶
北鄙之音身死國亡舜之道何弘也紂之行何隘也夫南¶
風之詩生長之音也舜樂好之樂天下同意得萬國之歡¶
心故得天下也夫朝歌者不時也北者敗也鄙者陋也紂¶
樂好之萬國殊心諸侯不附百姓不親天下叛之故身死¶
國亡¶
漢書曰聲者蕩滌人之邪意全其正性也啇章也物成熟¶
可章度也角觸也物觸地而出戴芒角也宫中也居中央¶
暢四方唱始施生爲四聲納也徴祉也物盛大而畨祉也¶
羽宇也物聚藏宇覆之也恊之五行則角爲木五常爲仁¶
<pb:KR3k0012_SBCK_564-3b>¶
五事爲皃啇爲金爲義爲言徴爲火爲禮爲視羽爲水爲¶
智爲聽宮爲土爲信爲思　以君臣民事物言之則宫爲¶
君啇爲臣角爲民徴爲事羽爲物¶
又曰樂者四暢交於中而發作於外此先王立樂之方¶
也¶
又曰樂者歌九德誦六詩是以薦之郊廟則鬼神享之也¶
又曰夫樂通神明安民庶故聽者無不虚巳竦神恱而成¶
流是以海内徧知上德𬒳服其風光輝日新化上而遷善¶
而不知所以然至於萬物不夭天地順而嘉應舉故詩曰¶
磬管鏘鏘降福穣穣¶
魏志曰太祖以杜夔爲軍謀祭酒叅太樂事因令創制雅¶
樂夔善鍾律聡思過人絲竹八音靡所不能唯歌舞非所¶
長散騎侍郎鄧静尹啇善詠雅樂歌師尹胡能歌宗廟郊祀¶
<pb:KR3k0012_SBCK_564-4a>¶
之曲舞師馮肅時知先代諸舞惣究研精逺考經誥近採¶
故事教習講律備作樂器復先代之樂皆自夔始也¶
呉録曰呉中呼周瑜爲周郎瑜精意音樂三爵之後其有¶
闕誤瑜必知之而頋時呉人謡曰曲復設周郎頋¶
宋書臧嘉傳曰武帝入京城進至建鄴桓玄走武帝使喜入¶
宫収圖書器物封府庫有金飾樂器武帝問喜卿欲此乎¶
喜正色曰主上幽逼播越非所將軍首建大義劬勞王室¶
雖復不肖實無情於樂帝笑曰聊以戯耳¶
齊書蕭惠基傳曰自宋大明巳來聲伎所尚多鄭衛而雅¶
樂正聲鮮有好者惠基解音律尤好三祖曲及相和歌每¶
奏輙賞恱¶
崔鴻十六國春秋曰後秦録姚興傳曰濟南公邕字子和¶
興之弟也尤喜音樂皆能度其盈虚増改曲調世咸傳之¶
<pb:KR3k0012_SBCK_564-4b>¶
号濟南新調¶
後魏書曰元孚封萬年郷男永安末樂器殘鈌莊帝命孚¶
修之上表曰昔太和中故中書監髙閭太樂令公孫崇修造¶
金石數十年間乃奏成功時大集儒生考其得失太常卿¶
劉芳請別營造乆而方就復召公卿量校合否論者沸騰¶
莫有適從登𬒳旨勑並見施用徃歲大軍入洛戎馬交馳¶
所有樂器亡失垂盡臣至太樂署問太樂令張軋龜等云¶
丞前巳來置宫懸四箱筍簴十六架編黄鍾之磬十四雖¶
器名黄鍾而聲實夷則考之音制不甚諧韻姑洗懸於東¶
北太蔟編於西北蕤賔列於西南並皆器象若位調律不和¶
又有儀鍾十四簴懸架首和不叩擊今便刪廢以從正則¶
臣今據周禮鳬氏脩廣之規聲氏居句之法吹律求聲叩¶
鍾求響損除繁重討論實録依十二月爲十二吕各准辰¶
<pb:KR3k0012_SBCK_564-5a>¶
次當位懸設月聲旣備隨用擊奏則㑹還相爲宫之義又¶
得律吕相生之體今量鍾磬之數各以十二架爲定奏可¶
于時縉紳之士咸往觀聽靡不咨嗟歎服而反太傳録尚¶
書長孫承業妙解聲律時復稱善¶
隋書曰文帝性㳟儉不好聲妓嘗遣牛弘定樂帝曰非正¶
聲雅樂清啇九部四舞皆令罷之¶
又曰萬寳常不知何許人也父大通從梁將王琳歸于齊¶
後復謀還江南事泄伏誅由是寳常𬒳配爲樂戸因而妙¶
逹鍾律遍工八音造玉磬以獻於齊又甞與人方食論及¶
聲調時無樂器寳常因取前食器及雜物以著扣之品其髙¶
下宫啇畢備諧於絲竹大爲時人所賞然歴周泊隨俱不¶
得調開皇𥘉沛國公鄭譯等定樂𥘉爲黄鍾調寳常雖¶
爲令人譯等毎召與議然言多不用後譯樂成奏之上召寳¶
<pb:KR3k0012_SBCK_564-5b>¶
常問其可否寳常曰此亡國之音豈陛下之所冝聞止不¶
恱寳常因極言樂聲哀怨淫放非雅正之音請以水尺爲¶
律以調器上從之寳常奉詔遂造諸樂器其聲率下鄭譯¶
調二律并撰樂譜六十四卷具論八音旋相爲宫之法改¶
絃移柱之規爲八十四卷調一百四十四律變化終於一¶
千八聲時人以周禮有旋宫之義自漢魏以來知音者皆¶
不能通見寳常特創其事皆哂之至是試令爲之應手成¶
曲無所疑滯見者莫不嗟異於是損益樂器不可勝紀其¶
聲雅淡不爲時人所好太常善聲者多排毁之又太子洗¶
馬蘇夔以鍾律自命尤忌寳常夔父威方用事凡言樂者¶
皆附之而短寳常數詣公卿怨望蘇因誥寳常所爲何所¶
傳受𥘉有一沙門謂寳常曰上雅好符瑞有言徴詳者上¶
皆恱先生當言從胡僧受學云是佛象菩薩所傳音律然¶
<pb:KR3k0012_SBCK_564-6a>¶
則上必恱先生所爲可以行矣寳常然之遂如其言以荅¶
威怒曰胡僧所傳仍是四夷之樂非中國所冝行也其事¶
竟寢寳常聽太常所奏樂泫然而泣人問其故寳常曰¶
樂聲淫厲而哀天下不乆相殺盡時四海全盛聞其言者¶
皆謂爲不然大業之末其言卒驗寳常貧無子其妻因其¶
卧疾遂竊其資物逃寳常飢餧無人贍竟餓而死及將死也¶
取其所著書焚之曰何用此爲見者於火中採得數卷見¶
行於丗時論哀之開皇之丗有鄭譯何妥盧賷蘇夔蕭吉¶
並討論墳籍撰著樂書皆爲當丗所用至於天然識樂不¶
及寳常逺矣安馬駒曹妙逹王長通郭金樂等能造曲爲¶
一時之妙又習鄭聲而寳常所爲皆歸於雅此軰雖公議¶
不附寳常然皆心服謂以爲神¶
又曰文帝開皇六年尚因周樂命工人齊樹提撿校樂府¶
<pb:KR3k0012_SBCK_564-6b>¶
改換聲律益不能通俄而沛公鄭譯奏上請更修正於是¶
詔太常卿牛弘國子祭酒辛彦之國子博士何妥等議正¶
樂然淪繆旣乆積年議不定帝怒曰我受天命七年樂府¶
猶歌前代功德命治書侍御史李諤引弘等下將罪之奏¶
曰武王剋殷至周公相成王始制禮樂所事體大不可速¶
成帝意乃解¶
又曰開皇中亡齊伎曹妙逹安馬駒等以藝遊三公之家¶
新聲變曲傾動當丗天子不能禁也帝令妙逹理郊廟樂¶
咸冩傾杯行天之聲萬寳常觀於樂署部伎樂中唯百濟¶
樂清有歌人間謳謡之曲爲耳目之娯者不可勝載¶
唐書曰鄭從讜在汴時以兄處誨嘗爲鎮師殁于是郡訖¶
一政受代不於公署舉樂¶
又曰王涯爲太常卿文宗以樂府之音鄭衛太甚欲聞古¶
<pb:KR3k0012_SBCK_564-7a>¶
樂命涯詢於舊工取開元時雅樂選樂童按之名曰雲韶¶
樂樂曲成涯與太常丞李廓少府監庾丞慮押樂工獻於¶
梨園亭帝按之於㑹昌殿上恱賜涯等錦綵¶
又曰乹元𥘉上謂于休烈曰古聖人作樂以應天地之和¶
以合隂陽之序則人不夭札物不疪癘且金石絲竹之噐¶
也人比親享郊廟每聽懸樂宮啇不倫或鍾声失度集樂¶
工考磬來朕當於内自定太常集樂考試數目審知差錯¶
然後令别鑄造磨刻及事畢上臨三殿親試考擊皆合五¶
音群臣稱慶¶
又曰祖孝繫隨毛爽授律皆得爽之法一律而生五音十¶
二律爲而六十音因而六之故有三百六十音以當一歲¶
之日又祖𫐠沉重依淮南本數用京房舊術求之得三百¶
六十律各因其月律而爲一部以律數爲母(以氣候為子/以一中氣所)¶
<pb:KR3k0012_SBCK_564-7b>¶
有以日爲子以母命子隨所多少分直歲以配七音起丁冬¶
至以黄鍾爲宫太簇爲啇林鍾爲徴南(吕爲羽姑洗爲角/其餘月建皆依運)¶
行毎月各以本律宫爲旋宫之義由斯著矣武德之樂漢¶
尅暴秦之從所作也言以武德除亂使天下樂行也四時¶
之樂文帝之作也言以巳節儉澤施於四海天下和平也¶
又曰正月享西京太廟大樂令裴知古謂萬年令元行冲¶
曰金石諧和當有吉慶之事其在唐室子孫乎其月中宗¶
即位復國爲唐國史𥙷曰宋沉善音律太常乆亡徴調沉¶
考鍾律得之¶
太平御覽卷第五百六十四¶
