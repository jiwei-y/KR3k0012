# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:32.478192
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 597
#+PROPERTY: FILE SB11n0727-597太平御覽-卷之五百九十七.
<pb:KR3k0012_SBCK_597-1a>¶
太平御覽卷第五百九十七¶
　文部十三¶
　　檄　移　露布附¶
　　　　　檄¶
&KR0003;文曰檄二尺書也¶
釋文曰檄激也下官所以激迎其上之書也¶
李充翰林論曰盟檄發於師旅相如喻蜀老可謂德音矣¶
起居誡曰軍書羽檄非儒者之事曰一家奉道法言不及¶
殺語不虚誕而檄不切厲則敵心陵言不誇壯則軍容弱¶
請姑舎之以待能者¶
文心雕龍曰昔有虞氏始戒於國夏后&KR0004;誓於軍殷誓軍¶
門之外周將交刃誓之故知帝丗戒兵三王誓師宣訓我¶
衆未及敵人也至周穆西征&KR0021;公謀父稱古有威讓之令¶
<pb:KR3k0012_SBCK_597-1b>¶
有文誥之詞即檄之本源也及春秋征伐自諸侯出懼敵¶
不服故兵出湏名振此威風曝彼昏亂劉獻公所謂告之¶
以文詞董之以武師者齊桓征楚詰菁茅之闕晉厲伐&KR0087;¶
責箕郜之焚管仲吕相奉詞先路詳其意義即今之檄文¶
曁乎戰國始稱爲檄檄者皦也宣布於外皦然明白也張¶
儀檄楚書以尺二明白之文或稱露布夫兵以定亂莫敢¶
自專天子親戎稱㳟行天罰諸侯禦師則云肅將王誅故¶
分閫推轂奉詞伐罪非唯致果爲毅抑亦厲詞爲武使聲¶
如衝風所擊氣似&KR0884;搶所掃奮其武怒揔其罪人徴其惡¶
稔之時顯其貫盈之數揺姦兇之膽訂信順之心使百尺¶
之衝摧折於咫書萬雉之城顚墜於一檄者也觀隗囂之¶
檄亡新布其三逆文不雕&KR0346;而意切事明隴右文得檄之¶
士得檄之體也陳琳之檄壯於骨骾雖姧閹携養章實太¶
<pb:KR3k0012_SBCK_597-2a>¶
甚發丘摸金誣過其虐然抗詞書釁皦然曝露鍾㑹檄蜀¶
徴驗甚明桓温檄胡觀釁尤切並壯筆也凢檄之大體¶
或述休明或叙否剥指天時審人事驗強弱角權勢摽蓍¶
&KR0027;於前驗懸鞶鑑於巳然雖本國信實叅兵詐譎詭以馳¶
旨煒曄以騰&KR0003;凡此衆作莫之或違者也故其植義颺詞¶
務在剛徤挿羽以示迅不可使詞緩露板以宣衆不可使¶
義隱必事昭而理辨氣盛而詞斷此其要也&KR0002;曲趣宻巧¶
無所取才矣¶
史記曰張儀魏人嘗從楚相飲相亡璧意儀盗之掠笞數¶
百後儀旣相&KR0087;爲檄告楚相曰吾從汝飲不盗汝璧善守¶
汝國我且盗汝城¶
漢書曰申屠嘉爲丞相鄧通在上旁怠慢嘉奏事因言曰¶
陛下幸愛群臣則冨貴之至於朝廷之禮不可以不肅上¶
<pb:KR3k0012_SBCK_597-2b>¶
曰君勿言吾&KR0059;之罷朝嘉爲檄召通曰不來且斬通恐又言¶
於上上曰速徃吾今召汝通至丞相府免冠徒跣頓首謝¶
嘉嘉不爲禮責曰朝廷者髙帝朝廷也通小臣戯殿上大¶
不敬當斬决勑史令行斬之通頓首血出不解文帝度嘉¶
巳困通持節召通而謝嘉曰此吾弄臣君釋之¶
東觀漢記曰光武數召諸將置酒賜坐席之間以要其死¶
力當此之時賊檄日以百數憂不可勝上猶以餘間講經¶
藝¶
又曰盧江毛義性恭儉謙約家貧以孝行稱南陽張奉聞¶
其名徃候之坐有頃府檄到當守令義攝檄持入白母喜¶
甚(事具/孝門)¶
後漢書曰耿㳟爲戊巳校尉移檄烏孫示漢威德大昆弥¶
己下皆喜遣使獻名馬¶
<pb:KR3k0012_SBCK_597-3a>¶
又曰隗囂故宰府椽吏善爲文書每上移檄士大夫莫不¶
諷誦¶
魏書曰陳琳作檄草成呈太祖太祖先苦頭風是日疾發¶
卧讀琳所作翕然而起曰此愈我疾病太祖平鄴謂陳琳¶
曰君昔爲本&KR0004;作檄書但罪&KR0012;而巳何乃上及父祖乎琳¶
謝曰矢在&KR0076;上不得不發太祖愛其才不咎¶
又曰劉放善爲書檄三祖詔命有所招喻多放之所爲¶
張華别傳曰駕西征鍾㑹次長安華兼中書侍郎從行掌¶
軍中書䟽表檄文帝善之¶
晉書曰易雄長沙人也爲㫪陵令刺史譙王承旣拒王敦¶
將謀起兵以赴朝廷雄承符馳檄逺近列王敦罪西城䧟¶
爲其所虜意氣慷&KR0099;神色無怍送到武昌敦遣人持檄示¶
雄而數之雄曰此實有之惜雄位微力弱不能救國之難¶
<pb:KR3k0012_SBCK_597-3b>¶
王室如燬安用生爲今日即戮得作惡&KR0017;乃所願也敦憚¶
其辭正釋之衆人皆賀雄&KR0015;曰昨夜夢乗車掛肉其傍夫¶
肉必有筋筋者斤也車傍有斤吾其戮乎㝷而敦遣殺之¶
當時見者無不傷惋¶
又曰張䡄爲涼州刺史時晋昌張越涼州大族䜟言張氏¶
覇涼自以才力應之越&KR0004;爲梁州刺史而志在涼州遂託¶
病歸河而隂謀伐䡄乃遣兄鎭及曹祛麴佩移檄廢䡄䡄¶
遣主簿奉表詣闕將歸老冝陽長史王融叅軍孟暢蹋折¶
鎭檄排閣入諌䡄黙然從之¶
又曰元帝遣&KR0045;威將軍甘卓建威將軍敦逸攻周馥于壽¶
春安豐太守孫惠卿衆應之使謝擒爲檄擒馥之故將馥¶
見檄流涕曰必謝擒之辭擒聞之遂毀草旬日馥衆潰¶
續晉陽春秋曰何母忌母劉牢之姉也無忌與髙祖謀夜¶
<pb:KR3k0012_SBCK_597-4a>¶
於屏風裏製檄文母潜於屏風上窺之旣知其謀大喜謂¶
曰汝能如此吾讎耻雪矣¶
嵇氏丗家曰含字君道爲中書郎書檄雲集含不起草¶
北齊書曰髙祖西討命中外府司馬李義深知相府城局¶
李士略共作檄文二人皆辭請以孫搴自代髙祖引搴入¶
帳自爲吹火催促之搴援筆立成其文甚羙髙祖大恱即¶
署相府主簿專典文筆¶
梁書曰元帝擒宋子仙及丁和送之江陵並下于獄子仙¶
檄湘東曰旣瞎且尰尔勇伊何即書記沈烱之文也有司¶
焚毁湘東弗知僧辯購烱獲之酬錢十萬烱旣不敢謁見¶
遂謟事于僧辦自此軍書咸岀於烱¶
又曰偉玉洛陽人也學通周易甞在准陽賦詩曰平明聽¶
戰皷薄暮叙存亡楚漢方龍&KR0720;&KR0087;關陣未央旣至江陵繫¶
<pb:KR3k0012_SBCK_597-4b>¶
之於獄以詩贈湘東嬖人曰趙壹能爲賦鄒陽解獻書何¶
惜西江水不救轍中魚又上五十韻詩以希不死湘東愛¶
其詞翰猶欲未誅左右嫉之乃曰偉前作檄文言詞不順¶
湘東所視其檄云項羽重瞳尚有烏江之敗湘東一目寧¶
爲赤縣所歸湘東大怒釘其舌於柱剜其臍抽其腸出乃¶
斬之¶
陳書曰趙知禮渉獵文史善書翰武帝之討元景仲也或¶
薦之引爲記室知禮渉文贍速每召製書下筆便就率皆¶
稱旨¶
又曰頋野王&KR0054;識洽聞侯景之㓂郡將衣君正舉兵赴援¶
文檄皆以委之口占便就未甞立草¶
國朝記傳曰元万頃&KR0004;爲契苾何力征髙麗管記作檄書¶
云不知守鴨緑之險莫離支報云謹聞命矣遂移兵固守¶
<pb:KR3k0012_SBCK_597-5a>¶
官軍不得入万頃坐流嶺南¶
唐書曰李巨川爲華州掌書記時李茂貞犯京師天子駐¶
蹕於華韓建以一州之力供億万乗慮其不濟遣巨川傳¶
檄天下請助轉餉同臣王室完葺京城西方書檄酬報輻¶
湊巨川灑翰陳叙文理俱愜昭宗深重之時巨川之名聞¶
於天下¶
　　　　　移¶
文心雕龍曰移者易也移風易俗令徃而人隨者也相如¶
之難蜀尤文曉而喻&KR0054;有檄移之骨焉詞剛而義辨文移¶
之首也陸機之移百官言簡而事顯武移之要者也故檄¶
移爲用事兼文武其在金革則逆黨用檄順衆資移所以¶
洗濯民心堅明符契意用小異而體大同也¶
漢書曰劉歆字子駿成帝時與父向俱領校書講六藝傳¶
<pb:KR3k0012_SBCK_597-5b>¶
記後王莽簒位爲京兆尹哀帝時與五經&KR0054;士講論諸儒¶
愽士不肯置對歆因移書太常&KR0054;士¶
後漢書曰韓馥見民情歸&KR0061;紹忌方得衆恐將圖巳常遣¶
從事守紹門不聽發兵橋&KR0536;乃詐爲三公移書傳驛州郡¶
&KR0003;董卓罪惡企望義兵以釋國難馥於是方聽紹舉兵¶
齊書曰孔稚珪字德璋㑹稽人也周彦倫隱於北山後應¶
詔出爲塩官令欲過北山乃假山靈之意移書於北山¶
三國典略曰衛襄字叔遼河東人脩行至孝州郡嘉之時¶
有白波賊衆數萬人官兵誅伐不能乎賊曰使叔遼要我¶
願散於是襄爲移書即平定¶
王隱&KR0051;書曰毛寳據邾城䧟寳尸沉江不出戴洋移告河¶
伯死尸立岀¶
梁裴子野傳曰普通七年大舉北侵勑子野爲移魏文受¶
<pb:KR3k0012_SBCK_597-6a>¶
詔立成武帝以其事體大召尚書僕射徐勉太子詹事周¶
捨鴻臚卿劉之遴中書侍郎朱异集壽光殿以觀之時並¶
歎服武帝目子野曰其形雖弱其文甚壯勑爲書喻相元¶
乂其夜受旨子野謂可待旦方奏未之爲也及五皷勑催¶
令遣上子野徐起操筆撰之昧爽便就人奏武帝深嘉焉¶
自是凢諸符檄皆令具草子野爲文典而速不尚靡麗制¶
多法之古與今文體異當時或有詆訶者及其末翕然重¶
之或問其文速者子野荅言曰云人皆成於手我獨成於¶
心¶
　　　　　露布¶
文心雕龍曰露布者盖露板不封布諸視聽也¶
後漢書曰鮑永爲司&KR0571;校尉子昱復拜焉後詔昱詣尚書¶
使封胡降檄光武遣小黃門問昱有所怪不對曰臣聞故¶
<pb:KR3k0012_SBCK_597-6b>¶
事通官文書不着姓又當司徒露布怪使司&KR0571;下書而著¶
姓也帝報曰吾故令天下知忠臣之子復爲司&KR0571;也¶
後漢書曰邢巒從征漢北巒後至髙祖曰至此以來未擒¶
滅城隍&KR0095;崩想在不逺所以緩攻孝正待中書爲露布耳¶
又曰髙祖每歎曰上馬能擊賊下馬作露板唯傅脩耳¶
魏書曰髙祖車駕南伐以韓顯宗統大軍破蕭鸞軍斬其¶
將髙法援等顯宗至新野髙祖曰卿破賊斬師殊益軍勢¶
朕方攻堅何爲不作露布也顯宗曰臣頃聞王肅獲賊二¶
三疋驢馬皆爲露布臣布東親私每哂之近雖仰慿威靈得¶
摧醜虜斬擒不多脫復髙曵長縑虚張功捷尤而効之其¶
罪弥甚所以歛毫卷帛解上而巳¶
又曰彭城王勰從征齊軍帝令勰爲露布露布者布於四¶
海露之群臣以臣小才豈足大用帝曰汝亦才逹但可爲¶
<pb:KR3k0012_SBCK_597-7a>¶
之及就尤&KR0011;帝文人咸謂御筆帝曰非兄即弟誰能辨之¶
勰對曰子夏&KR0013;嗤於先聖臣又荷責於今來¶
後魏書曰宇文神舉幽州人盧昌期祖英伯等聚衆據范陽反¶
詔神舉率兵討擒之齊黃門侍郎盧思道亦在反中賊平¶
見獲解衣將伏法神舉素欽其才名乃釋而禮之即令草¶
露布其待士禮賢如此¶
又曰周人吕思禮好學有文才雖務兼軍國而手不釋卷¶
晝理政事夜則讀書令蒼頭執燭燭燼夜有數升沙&KR0080;之捷¶
命爲露布食頃便成周文歎其工而且速¶
北齊書曰杜弼從髙祖破西魏於卬山命爲露布弼即書¶
絹曽不起於草¶
丗&KR0003;曰桓武北征時&KR0061;虎從&KR0013;責免官㑹湏露布文喚表¶
&KR0029;馬前令作手不蹔輟俄頃得七&KR0083;殊可觀王東亭亦在¶
<pb:KR3k0012_SBCK_597-7b>¶
側絶歎其才¶
國史&KR0024;曰李晟破朱泚德宗覽收城露布云　臣巳肅清¶
宫禁祇謁寢園鍾&KR1607;不移廟皃如故上感涕失聲左右六¶
宫皆嗚咽論者以國朝捷書露布無如此者于公異之詞¶
也公異後爲陸贄所忌誣以家行不至賜孝經一卷&KR0452;坎¶
而終¶
太平御覽卷第五百九十七¶
