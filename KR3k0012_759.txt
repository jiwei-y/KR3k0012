# -*- mode: mandoku-view -*-
#+TITLE: 太平御覽
#+DATE: 2015-09-23 10:14:04
#+PROPERTY: LASTPB  <md:KR3k0012_SBCK_758-1a>
#+PROPERTY: JUAN 760

¶
<md:KR3k0012_SBCK_759-1a>¶
<pb:KR3k0012_WYG_759-1a>
欽定四庫全書
　太平御覽卷七百五十九¶
　　　　　　　　　　　　宋　李昉等　撰
　　器物部四¶
　　　簠簋　　　　　　　瑚璉
　　　敦牟¶　　　　　　　俎豆(登附/)
　　　籩　　　　　　　　樏¶
　　　鉶　　　　　　　　鉢
<pb:KR3k0012_WYG_759-1b>
　　　窪¶　　　　　　　　甄
　　　杯　　　　　　　　棬
　　　欓¶
　　　　簠簋¶
三禮圖曰簠受一升下足髙一寸中方外圓漆丹中蓋
龜¶形諸侯飾以象天子玉飾盛黍稷簋受一升足髙一
寸中¶圓外方挫其四角漆赤中蓋亦龜形其飾如簠盛
稻粱
<pb:KR3k0012_WYG_759-2a>
易曰樽酒簋貳用缶¶納約自牖終无咎¶
詩曰權輿刺康公禮賢人有始無終也於我乎每食四
簋<md:KR3k0012_SBCK_759-1b>¶今也每食不飽于嗟乎不承權輿¶
又曰於粲灑掃陳饋八簋¶
周禮曰旊(音/倣)人為簋實一觳(音/斛)崇尺厚半寸脣寸¶
儀禮曰佐食分簋(敦言簋者客同姓/之士用從周制)¶
禮曰管仲鏤簋而朱紘¶君子以為濫矣¶
又曰周之八簋
<pb:KR3k0012_WYG_759-2b>
傳曰衞孔文子之攻太叔也訪於仲尼仲尼曰簠簋之
事¶則嘗聞之矣甲兵之事未之學也¶
孝經曰陳其簠簋而哀慼之¶
墨子曰堯飯土簋啜圡鉶¶
賈誼書曰古者大臣有坐不廉而廢者不謂不廉曰簠
簋¶不飭<md:KR3k0012_SBCK_759-2a>¶　　　　瑚璉¶
三禮圖曰瑚受一升形制未聞制度云如簋而平下璉
<pb:KR3k0012_WYG_759-3a>
受¶一升漆赤中蓋亦龜形大夫飾口以白金制度云如
簋而¶鋭下¶
禮曰夏后氏之四璉殷之六瑚¶
論語曰子貢問賜也何如曰汝器也曰何器也曰瑚璉
也¶
　　　　敦牟¶
三禮圖曰敦有足其形如今酒罇法牟受一斗如敦形
古¶牟受一升平下漆赤中飾口以白金蓋亦龜形
<pb:KR3k0012_WYG_759-3b>
周禮曰若合諸侯則共珠盤玉敦(敦盤類也珠玉以為/餙也古以盤盛血以)
(敦盛/¶食也)¶
禮曰敦牟巵&KR1250;(音/移)非餕莫敢用
又曰有虞氏之兩敦(黍稷/器也)<md:KR3k0012_SBCK_759-2b>¶儀禮曰主婦設兩敦黍稷于爼南¶
　　　　爼豆¶
說文曰豆古食肉器也¶
爾雅曰木豆謂之豆瓦豆謂之登
<pb:KR3k0012_WYG_759-4a>
三禮圖曰豆以木受四升髙尺二寸漆赤中大夫以上
亦¶雲畫諸侯加象飾口足天子玉餙登以九盛湇受斗
二¶升口徑尺二寸足徑八寸髙二尺四寸小身有蓋似
豆狀¶詩曰卭盛于豆于豆于登¶
又曰籩豆大房(大房/餙爼)¶
周禮曰上公豆四十侯伯豆三十有二子男豆十有四¶
儀禮曰宰夫自東房薦豆六設于醬東¶
又曰太&KR0245;湇不加實于登也<md:KR3k0012_SBCK_759-3a>¶
<pb:KR3k0012_WYG_759-4b>
大戴禮曰武王踐祚於觴豆為銘焉¶
禮曰魯季夏六月以禘禮祀周公於太廟爼用梡嶡¶¶
又曰爼有虞氏以梡夏后氏以嶡殷以椇(音/矩)周以房爼
(鄭𤣥¶曰梡斷木為之四足而已嶡之言蹶也謂中足為/横距之象周禮謂之距椇之言枳椇也謂曲橈之也房)
(謂足下跗¶上下兩間有似於/堂房魯頌曰籩豆大房也)夏后氏以楬(若戞/切)豆殷玉
豆周獻¶(息列/切)豆(楬無異物之飾/也献䟽部之)¶
又曰禮有以多為貴者天子之豆二十有六諸公十有
六¶諸侯十有二上大夫八下大夫六
<pb:KR3k0012_WYG_759-5a>
又曰子云觴酒豆肉譲而受惡民猶犯齒¶
𫝊曰鳥獸之肉不登於爼皮革齒牙骨角毛羽不登於
器¶則公不射古之制也¶
論語曰衞靈公問陳於孔子孔子曰爼豆之事則嘗聞<md:KR3k0012_SBCK_759-3b>¶之矣軍旅之事未之學也¶
史記曰孔子為小兒時常陳爼豆以為戯¶
國語曰晉侯使聘周王召士季曰汝今我王室之一二
兄¶弟以時相見將和恊典禮以示民訓則奉其犠象出
<pb:KR3k0012_WYG_759-5b>
其尊¶彛陳其鼎爼¶
漢書曰韓延壽為頴川太守令文學諸生皮弁執爼豆
為¶吏民行喪娶之禮¶
又曰劉向說苑曰有司定法筆削救時務也至於禮樂
則¶曰不敢是敢於殺人不敢於養人為其爼豆管絃之
間小¶不備因絶不講是去小不備而就大不備¶
東觀漢記曰劉昆敎授子弟恒五百餘人每春秋饗射
常¶備列典儀以素木刳瓠葉為爼豆
<pb:KR3k0012_WYG_759-6a>
莊子曰祝宗人說彘曰汝奚惡死吾將加法汝肩尻乎
彫爼<md:KR3k0012_SBCK_759-4a>¶之上¶
賈誼新書曰昔周文王使太公望傅太子發嗜鮑魚¶而
公弗與文王曰發嗜鮑魚何為弗與太公曰禮鮑魚不¶
登乎爼豆豈有非禮而可以養太子乎¶
　　　　籩¶
說文曰籩竹豆也¶
爾雅曰竹豆謂之籩
<pb:KR3k0012_WYG_759-6b>
書曰祀於周廟邦甸侯衞駿奔走執豆籩¶
詩曰儐爾籩豆飲酒之飫¶
又曰籩豆有楚殽核維旅¶
禮曰鼎爼竒而籩豆偶隂陽之義也¶
左𫝊曰楚子入享於鄭加籩豆六品¶
又曰鄭伯饗趙孟為客爼五獻籩豆<md:KR3k0012_SBCK_759-4b>¶語曰籩豆之事則有司存¶
韓子曰晉文公反國至河令籩豆捐之手足胼胝者後
<pb:KR3k0012_WYG_759-7a>
之¶咎犯聞之而哭公問之對曰籩豆所以食也而君捐
之手¶足胼胝有功者也而君後之今臣與在後中不勝
其哀故¶哭¶
神異經曰西北荒中有玊饋之酒其上有玉樽玉籩¶
　　　　樏(音/壘)¶
晉太康起居注曰齊王出蕃詔賜榼樏杯盤各有差¶
東宫舊事曰漆三十五子方樏二葉蓋二枚¶
抱朴子曰世有使酒之客以杯樏相擲者有矣
<pb:KR3k0012_WYG_759-7b>
世說曰王夷甫嘗属族之事族人大怒便舉樏擲其面¶
陶侃表曰鹽塞荒儉唯作方九子樏趨以供事謹上
五¶十葉<md:KR3k0012_SBCK_759-5a>¶曹毗杜蘭香傳曰蘭香降張碩賫方九子樏七子樏¶
　　　　鉶(音/刑)¶
三禮圖曰鉶以盛&KR0325;受一升口徑六寸有足髙一寸有
兩¶耳蓋士以鉄大夫以銅諸侯以白金飾天子以黄金
飾
<pb:KR3k0012_WYG_759-8a>
周禮曰上公鉶四十有二侯伯鉶二十有八子男鉶十
有¶八(鉶&KR0325;/器也)¶
禮曰實其簠簋籩豆鉶&KR0325;¶
墨子曰堯飯圡簋啜圡鉶
　　　　鉢¶
沈約宋書曰廬江王禕以銅鉢二枚餉宋祖珍¶
齊書曰竟陵王子良與丘令楷江栱等共打銅鉢立韻¶
響滅則詩成可以觀覽
<pb:KR3k0012_WYG_759-8b>
北齊書曰元韶魏室竒寶多入韶家有二玉鉢相盛可轉
而<md:KR3k0012_SBCK_759-5b>¶不可出¶
二石偽事曰佛圖澄死以生所服金杖銀鉢送終後開
棺¶視之唯見杖鉢存焉¶
佛圖澄别傳曰澄以鉢盛水燒香呪之須臾鉢中生青
蓮¶花¶
西域諸國志曰佛鉢在乾陀越國青玉也受三升許彼
國¶寶之供養乞願終日花香不滿則如言也願滿亦隨
<pb:KR3k0012_WYG_759-9a>
言也¶
交州雜事曰太康四年刺史陶璜表林邑王范熊所獻
銀¶鉢一口白水精鉢一口¶
異苑曰司州衞士度苦行居士也其母嘗誦經長齋堂
衆¶僧未食俱望見空中有一物下旣落其前乃是天鉢
滿中¶香飯度以晉惠懷之際得道¶
齊王融謝安陸王賜銀鉢啓曰素金之貴有訪仙經䥴
刻<md:KR3k0012_SBCK_759-6a>¶之竒見符神鼎撤膳器於珍羞之席降寶玩於簞瓢
<pb:KR3k0012_WYG_759-9b>
之門¶
　　　　窪¶
俗說曰毛秦買一玉窪八十八分¶
　　　　甌¶
方言曰甌甂陳魏宋楚之間謂之㼵¶自關而西謂之甂
其大者謂之甌¶
通俗文曰小甌曰㼵¶
抱朴子曰取金液及水銀以黄土甌盛置之猛火上皆
<pb:KR3k0012_WYG_759-10a>
化¶為丹以此丹金為盤盌食其中令人長生¶
諸葛恢集曰詔賜恢白甌二枚¶
袁¶彦伯羅山䟽曰善道開尸在石室北壁下形體朽壊
止¶有白骨在昔成都識此道士聞之使人慨然其業行
殊異<md:KR3k0012_SBCK_759-6b>¶當蟬蛻觧骨耳石室中先有甌盛香得便掃除燒
香¶
梁皇太子謝勑賚廣州甌等啓曰淮南承月之杯豈均
符¶彩西國浮雲之椀非謂&KR0347;竒臣南珍靡究未讀奏曹
<pb:KR3k0012_WYG_759-10b>
之表¶方物罕逢不識議郎之畫¶
　　　　杯
說¶¶文曰㔶小杯也¶
通俗文曰醬杯曰盞或謂之盌¶
方言曰㿿椷盞盌&KR2461;&KR2168;杯也秦晉之¶郊謂之㿿自關而
東趙魏之間曰椷或曰盞¶或曰盌其大者謂之盌呉越
之間曰&KR2461;齊右平原以東或¶謂之&KR2168;杯其通語也陳楚
宋魏之間謂之杯¶&KR0034;又謂之豆筥自闗而西皆謂之杯
<pb:KR3k0012_WYG_759-11a>
&KR0034;¶
禮曰母没而杯棬不能飲焉口澤之氣存焉爾<md:KR3k0012_SBCK_759-7a>¶史記曰文帝十七年新垣平使人持玉杯闕下獻之刻
曰¶人主延壽平所言詐下吏誅¶
漢書曰項羽置太公於鼎爼上曰不降烹汝翁髙祖曰
吾¶翁即若翁儻烹遺我一杯&KR0325;¶
又曰元帝徴貢禹為諫議大夫禹奏曰臣嘗從之東宫
見¶賜杯案盡文𦘕金銀飾非當所以食臣下也
<pb:KR3k0012_WYG_759-11b>
又曰朱愽為御史為人廉儉食不重味案上不過三¶杯¶
又曰王嘉為丞相數上言不冝封董賢上怒詔丞相詣
廷¶尉獄掾吏和藥進嘉引藥杯以擊地謂官属曰丞相
幸得¶備位三公奉職負國當伏刑都市以示衆豈兒女
子耶何¶為咀藥而死¶
續漢書曰鄭𤣥飲三百餘杯不醉<md:KR3k0012_SBCK_759-7b>¶又禮儀志曰天子明器有瓦大杯十六容二升瓦小杯
二¶十受二升
<pb:KR3k0012_WYG_759-12a>
謝承後漢書曰豫章宋叔平為定陵令素杯食麥飯髙
𢎞¶為琅邪相桑杯盛醬¶
唐書曰胡楚賔屬文敏速飲酒半酣而後操筆髙宗每¶
命作文必以金銀杯盛酒令飲便以杯賜之¶
呉越春秋曰闔閭女自殺以玉杯送之¶
管子曰人君百杯而食¶
又曰桓公管仲鮑叔牙甯戚四人飲叔牙奉杯而起曰
願¶公無忘在莒時
<pb:KR3k0012_WYG_759-12b>
文子曰清之為明杯水而見眸子濁之為闇河水不見
泰¶山¶
韓子曰智伯身死三國分其首以為杯<md:KR3k0012_SBCK_759-8a>¶又曰紂為象箸箕子怖以為象箸必不加於圡鉶必將
犀¶玉之杯象箸玉杯必不&KR0325;菽藿則必薦豹胎¶
又曰樂羊為魏文侯攻中山其子在中山中山之君烹
其¶子而遺之樂羊幕下而饗之盡一杯¶
淮南子曰夫江河之腐胔(音/漬)不可勝數也然祭者用之
<pb:KR3k0012_WYG_759-13a>
大¶也一杯酒蠅漬其中匹夫不嘗小也¶
鹽鉄論曰古曰汙樽杯飲蓋無爵樽觴豆及其後庻人
器¶用即竹栁陶匏而已唯瑚璉觴豆而後彫文彤漆今
富者¶銀口黄耳金疊玉鍾中者玉紵器金錯属杯失一
杯得¶銅杯十價錢而用不殊箕子之譏始在天子今在
匹夫¶
論衡曰項㬅都好道學仙去家三年而反曰有仙人將
我¶上天離月數里而止月之旁甚寒饑欲食&KR0186;飲我流
<pb:KR3k0012_WYG_759-13b>
霞一杯¶
王逸子曰顔淵之簞瓢則勝慶封之玉杯何者德行髙
者<md:KR3k0012_SBCK_759-8b>¶能絶殊也¶
晉咸康起居注曰詔送遼東使段遼等鸚鵡杯¶
東宫舊事曰漆四升杯四十漆杯子三百¶
漢武故事曰上崩後鄠縣有一人於市貨玉杯吏欲捕¶
因忽不見縣送其器推問荗陵中物霍光呼問說市人
形¶貎如先帝
<pb:KR3k0012_WYG_759-14a>
又曰武帝作承露盤仙人掌檠玉盃以取雲表之露¶
十洲記曰周穆王時西胡獻夜光常滿盃盃容三升是
白¶玉之精光明照室夕以杯於庭中仰向天北明水便
滿盃¶中甘香異羙斯實靈神之器¶耳
葛仙别傳曰仙公為客設酒不令人傳之見杯自至人¶
前若不盡者則盃不去¶
神仙傳曰左慈能分盃飲酒曹公聞試之慈㧞簮以畫
盃<md:KR3k0012_SBCK_759-9a>¶盃即斷飲畢以盃擲屋棟杯懸著屋棟動揺似飛鳥
<pb:KR3k0012_WYG_759-14b>
欲落¶良乆乃墮地¶
又曰劉剛未仙時姮娥降共語如人語不觧其意¶
又曰劉剛未仙時姮娥降共飲留一明月杯云以示世
人¶
南州異物志曰鸚鵡螺狀似覆杯形如鳥頭向其腹視
似¶鸚鵡故以為名¶
南越志曰南海以鰕頭為長杯頭長數尺金銀鏤之晉
廣¶州刺史嘗以杯献簡文簡文用以盛藥未及飲無故
<pb:KR3k0012_WYG_759-15a>
酒躍¶於外時廬江太守曲安逺頗解術數即命筮之安
逺曰却¶三旬後庭將有告慶者¶
永嘉郡記曰君鄣山袁君廟神降於祝史以神前杯灌
地¶以大&KR0325;杯覆之有頃發杯而茵芝生於杯下¶
後漢馮敬通杯銘曰樂則思舊燕則思歡民之失德乾
餱<md:KR3k0012_SBCK_759-9b>¶以愆¶¶
班彪上啓事曰官吏二千石布&KR0237;羊裘以白木杯飲食
飾¶虛欲以求名干譽
<pb:KR3k0012_WYG_759-15b>
魏武帝上雜物䟽曰有銀畫象牙象盤五具¶
陶侃故事曰侃上雜物䟽有上成帝螺盃一枚¶
　　　　棬(音/卷)¶
方言曰盂海岱東齊北燕之間或謂之棬¶
禮曰母没而杯棬不能飲焉口澤之氣存焉耳¶¶
孟子曰告子云性猶把栁也義猶杯棬也¶
孟子曰子能順把栁之性以為杯棬乎¶
　　　　欓<md:KR3k0012_SBCK_759-10a>¶
<pb:KR3k0012_WYG_759-16a>
呉越春秋曰越以甘蜜九欓報呉増封之禮¶
　
　
　
　
　
　
　
<pb:KR3k0012_WYG_759-16b>
　
　
　
　
　
　
　
　太平御覽卷七百五十九
