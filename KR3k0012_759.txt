# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:43.636719
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 759
#+PROPERTY: FILE SB11n0727-759太平御覽-卷之七百五十九.
<pb:KR3k0012_SBCK_759-1a>¶
太平御覽卷第七百五十九¶
　器物部四¶
　　　簠簋　瑚璉　敦牟¶
　　　爼豆(登附)籩　樏¶
　　　鉶　鉢　窪¶
　　　甌　杯　棬　欓¶
　　　　　簠簋¶
三禮圖曰簠受一升下足髙一寸中方外圎&KR0238;丹中蓋&KR0027;¶
形諸侯飾以象天子玉飾盛&KR0112;稷簋受一升足髙一寸中¶
圎外方挫其四角&KR0238;赤中蓋亦&KR0027;形其飾如簠盛稻&KR0413;¶
易曰樽酒簋貳用&KR0498;(鄭&KR0007;曰唯北有斗不可以挹酒漿斗/上有建星建星形似簋貳副也建星)¶
(上星又/似&KR0498;也)納約自牖無咎¶
詩曰權輿刺康公與賢人有始無終也於我乎毎食四簋¶
<pb:KR3k0012_SBCK_759-1b>¶
今也每食不飽于嗟乎不承權輿¶
又曰於粲洒掃陳饋八簋¶
周禮曰瓬(音/放)人爲簋實一觳(音/夫)崇尺厚半寸脣寸¶
儀禮曰佐食分簋(士用敦言簋者客同/姓之士得從周制)¶
禮曰管仲鏤簋而朱絃(鄭玄日刻而飾之大夫刻之爲&KR0027;/諸侯飾之以象天子飾之以王)¶
君子以爲濫矣¶
又曰周之八簋(&KR0112;稷/器也)¶
傳曰衛孔文子之攻太叔也訪於仲尼仲尼曰簠簋之事¶
則嘗聞之矣甲兵之事未之學也¶
孝經曰陳其簠簋(鄭&KR0007;曰方曰/簠圎曰簋)而哀慼之¶
墨子曰堯飯土簋啜土鉶¶
賈&KR0105;書曰古者大臣有坐不廉而廢者不謂不廉曰簠簋¶
不飾¶
<pb:KR3k0012_SBCK_759-2a>¶
　　　　　瑚璉¶
三禮圖曰瑚受一升形制未聞制度云如簋而平下璉受¶
一升&KR0238;赤中蓋亦&KR0027;形大夫飾口以白金制度云如簋而¶
兊下¶
禮曰夏后氏之四璉殷之六瑚(皆&KR0112;/稷器)¶
論語曰子貢問賜也何如曰汝器也曰何器也曰瑚璉也¶
(盛&KR0112;稷之器夏/曰瑚殷日璉)¶
　　　　　敦牟(上音/堆)¶
三禮圖曰敦有足其形如今酒罇法牟受一斗如敦形古¶
牟受一升平下&KR0238;赤中飾口以白金蓋亦&KR0027;形¶
周禮曰&KR0002;合諸侯則共珠盤玉敦(敦盤&KR0011;也珠玉以爲飾/也古以盤盛血以敦盛)¶
(食/也)¶
禮曰敦牟危匜(音/移)非餕莫敢用(敦牟&KR0112;/稷器也)¶
<pb:KR3k0012_SBCK_759-2b>¶
又曰有虞氏之雨敦(&KR0112;稷/器)¶
儀禮曰主婦設雨敦&KR0112;稷于爼南¶
　　　　　爼豆¶
&KR0003;文曰豆古食肉器也¶
爾雅曰木豆謂之豆(豆禮/器也)瓦豆謂之登(即髙/登也)¶
三禮圖曰豆以(木爲/之受)四升髙尺二寸&KR0238;赤中大夫以上亦¶
雲&KR0030;諸侯加象飾口之天子玉飾登以几盛湆(音/泣)受斗二¶
升口徑尺二寸足徑八寸髙二尺四寸小身有蓋似豆狀¶
詩曰卯盛于豆于豆于登¶
又曰邊豆大房(大房/飾俎)¶
周禮曰上公豆四十侯伯豆三十有二子男豆十有四¶
儀禮曰宰夫自東房薦豆六設千醬東¶
又曰大羹湆不加實于登也¶
<pb:KR3k0012_SBCK_759-3a>¶
大戴禮曰武王踐祚於觴豆爲銘焉¶
禮曰魯季夏六月以禘禮祀周公於太廟爼用梡嶡(梡音/丸嶡)¶
(居衛/切)¶
又曰爼有虞氏以梡夏后氏以嶡殷以椇(音/矩)周以房爼(鄭/玄)¶
(曰梡斷木爲之四足而巳嶡之言蹶也謂中足爲横距之/象周禮謂之距相之言枳椇也謂曲橈之也房謂足下跗)¶
(也上下兩間有似於堂/房魯頌曰邊豆大房也)夏后氏以楬(苦戞/切)豆殷玉豆周獻¶
(息列/切)豆(掲無異物之飾/也獻䟽剖之)¶
又曰禮有以多爲貴者天子之豆二十有六諸公十有六¶
諸侯十有二上大夫八下大夫六¶
又曰子云觴酒豆肉讓而受惡民猶犯齒¶
傳曰鳥獸之肉不登於爼皮革齒牙骨角毛羽不登於器¶
則公不射古之制也¶
論語曰衛靈公問陳(音/陣)於孔子孔子曰爼豆之事則嘗聞¶
<pb:KR3k0012_SBCK_759-3b>¶
之矣軍旅之事未之學也¶
史記曰孔子爲小兒時常陳爼豆以爲戯¶
國語曰晉侯使聘周王召士季曰汝今我王室之一二兄¶
弟以相見將和恊典禮以示民訓奉其犧(息竒/切)象出其尊¶
彛陳其爼豆¶
漢書曰韓延夀爲潁川太守令文學諸生皮弁執爼豆爲¶
吏民行喪娶之禮¶
又曰劉向&KR0003;上曰有司定法筆削救時務也至於禮樂則¶
曰不敢是敢於殺人不敢於養人爲其爼豆管絃之間小¶
不備因絶不爲是去小不備而就大不備¶
東觀漢記曰劉昆教授弟子&KR0106;五百餘人毎春秋饗射常¶
備列典儀以素木瓠葉爲爼豆¶
莊子曰祝宗人&KR0003;彘曰汝奚惡死吾將加汝肩尻乎彫爼¶
<pb:KR3k0012_SBCK_759-4a>¶
之上¶
賈誼新書曰昔周文王使太公望傅太子發&KR0285;鮑(歩巧/切)魚¶
而公弗與文王曰發&KR0285;鮑魚何爲弗與太公曰禮鮑魚不¶
登乎爼豆豈有非禮而可以養太子乎¶
　　　　　籩¶
&KR0003;文曰籩竹豆也¶
爾雅曰竹豆謂之籩(禮器/也)¶
書曰祀於周廟&KR0022;甸侯衛駿奔走執豆籩¶
詩曰儐尓籩豆飲酒之飫¶
又曰籩豆有楚殽核維旅¶
禮曰鼎爼竒而籩豆偶隂陽之義也¶
左傳曰楚子入享於鄭加籩豆六品¶
又曰鄭伯饗趙孟爲客具五獻籩豆幕下¶
<pb:KR3k0012_SBCK_759-4b>¶
語曰籩豆之事則有司存焉¶
韓子曰晉文公反國至河令籩豆&KR0162;之手足胼胝者後之¶
咎犯聞之而哭公問之對曰籩豆所以食也而君&KR0162;之手¶
足胼胝有功者也而君後之今臣與在後中不勝其哀故¶
哭¶
神異經曰西北荒中有玉饋之酒其上有玉樽玉籩¶
　　　　　樏(音/壘)¶
晉太康起居注曰齊王出蕃詔賜&KR3288;樽樏杯盤各有差¶
東宫舊事曰&KR0238;三十五子方樏二沓蓋二枚¶
枹朴子曰丗有使酒之客以杯樏相擲者有矣¶
丗&KR0003;曰王夷甫嘗屬族之事族人大怒便舉樏擲其面¶
陶偘表白曰鹽塞荒儉唯作方九子樏趨以供事謹上五¶
十葉¶
<pb:KR3k0012_SBCK_759-5a>¶
曹毗杜蘭香傳曰蘭香隆張碩賫方九子樏七子樏¶
　　　　　鉶(音/刑)¶
三禮圖曰鉶以盛羹受一升口徑六寸有足髙一寸有兩¶
耳蓋士以鐵大夫以銅諸侯以白金飾天子以黄金飾¶
周禮曰上公鉶四十有二侯伯鉶二十有八子男鉶十有¶
八(鉶羹/器也)¶
禮曰實其簠簋籩豆鉶羮¶
墨子曰堯飯土&KR0100;啜(尺劣/切)土鉶(如淳曰鉶器之屬/以土爲之瓦器也)¶
　　　　　鉢¶
沈約宋書曰廬江王禕以銅鉢二枚餉宋祖珎¶
齊書曰竟陵王子良與丘令楷江珙(音/拱)等共打銅鉢立韻¶
響滅則詩成可以觀覽¶
北齊書曰元韶魏室竒寳多入韶家有三鉢相盛可轉而¶
<pb:KR3k0012_SBCK_759-5b>¶
不可出¶
二石僞事曰佛圖澄死以生所服金杖銀鉢送終後開棺¶
視之唯見杖鉢存焉¶
佛圖澄别傳曰澄以鉢盛水燒香呪之湏&KR0119;鉢中生青蓮¶
花¶
西域諸國志曰佛鉢在乹陁越國青玉也受三升許彼國¶
寳之供養乞願終日花香不滿則如言也滿亦如言也¶
交州&KR0258;事曰太康四年刺史陶璜表林邑王范熊所獻銀¶
鉢一口白水精鉢一口¶
異&KR0080;曰司州衛士度苦行居士也其母常誦經長齋堂衆¶
僧未食俱望見空中有一物下旣落其前乃是大鉢滿中¶
香飯度以&KR0051;惠懐之際得道¶
齊王融謝安陸王賜銀鉢啓曰素金之貴有訪山經鐫刻¶
<pb:KR3k0012_SBCK_759-6a>¶
可竒見符神鼎撤膳器於珎羞之席降寳玩於簞瓢之門¶
　　　　　窪(烏&KR0050;/切)¶
俗&KR0003;曰毛㤗買一玉窪八十八万¶
　　　　　甌¶
方言曰甌甂(音/遍)陳魏宋楚之間謂之㼵(今河北人呼小盆/爲題子杜啓切)¶
自&KR0028;而西謂之甂其大者謂之甌¶
通俗文曰小甌曰㼵¶
抱朴子曰取金液及水銀以黄土甌盛置之猛火上皆化¶
爲丹以此丹金爲盤盌食其中令人長生¶
諸&KR0081;恢集曰詔賜恢白甌二枚¶
&KR0067;翼與燕王書曰今致白甌二枚¶
&KR0061;彦伯羅山䟽曰善道開尸在石室北壁下形體朽壞止¶
有白骨在昔在都識此道士聞之使人&KR0099;然其業行殊異¶
<pb:KR3k0012_SBCK_759-6b>¶
當蟬蛻解骨耳石室中先有甌盛香得便掃除燒香¶
梁皇太子謝勑賚廣州甌等啓曰淮南承月之杯豈均符¶
彩西國浮雲之椀非謂瓌竒臣南珎靡究未讀奏曹之表¶
方物罕逢不識議郞之&KR0030;¶
　　　　　杯¶
&KR0003;文曰杯㔶小杯也(㔶音貢/盛二音)¶
通俗文曰醬杯曰盞或謂之䀀(夫凡切又/薄淹切)¶
方言曰㿿(音/雅)椷(音/緘)盞(酒盞/也)䀀(呼雅/切)楊(音/章)歴(音/摩)杯也&KR0087;晉之¶
郊謂之㿿(所謂伯/㿿者也)自&KR0028;而東趙魏之間曰椷或曰盞(最小/杯也)¶
或曰䀀其大者謂之聞呉越之間曰&KR2461;齊右平原以東或¶
謂之&KR2168;杯其通語也杯落(盛杯器/籠也)陳楚宋魏之間謂之杯¶
落又謂之豆筥自&KR0028;而西謂之杯落¶
禮曰母没而杯圏(巨阮/切)不能飲焉口澤之氣存焉尓¶
<pb:KR3k0012_SBCK_759-7a>¶
史記曰文帝十七年新垣平使人持玉杯闕下獻之刻曰¶
人主延壽平所言詐下吏誅¶
漢書曰項羽置太公於髙俎上曰不降烹汝翁髙祖曰吾¶
翁即汝翁儻烹遺我一杯羹¶
又曰元帝徴貢禹爲諌議大夫禹奏曰臣甞從之東宫見¶
賜柸案盡文&KR0030;金銀飾非當所以食臣下也¶
又曰朱博爲御史大夫爲人廉儉食不重味案上不過三¶
杯¶
又曰王嘉爲丞相數上言不冝封董賢上怒詔丞相詣廷¶
尉詔獄吏和藥進嘉引藥杯以擊地謂官屬曰丞相幸得¶
備位三公奉職&KR0018;國當伏刑都市以示衆豈兒女子耶何¶
謂咀藥而死¶
續漢書曰鄭&KR0007;飲三百餘杯不醉¶
<pb:KR3k0012_SBCK_759-7b>¶
又禮儀志曰天子明器有瓦大杯十六容三升瓦小杯二¶
十受二升¶
謝承後漢書曰豫章宋叔平爲定陵令素杯食麥飲酒髙弘¶
爲琅邪相桑杯盛漿¶
唐書曰胡楚賔屬文敏速毎飲酒半酣而後操筆髙宗每¶
令作文必以金銀杯盛酒令飲便以杯賜之¶
呉越春秋曰闔閭女自殺以玉杯送之¶
管子曰人君百杯而食¶
又曰桓公管仲鮑叔牙&KR0478;戚四人飲叔牙奉杯而起曰願¶
公無忘在莒時¶
文子曰清之爲明杯水而見眸子濁之爲闇河水不見太¶
山¶
韓子曰智伯身死三國分其首以爲杯¶
<pb:KR3k0012_SBCK_759-8a>¶
又曰紂爲象箸箕子怖以爲象箸必不加於土鉶必將犀¶
玉之杯象著玉杯必不美菽藿則必薦豹胎¶
又曰樂羊爲魏文侯攻中山其子在中山中山之君烹其¶
子而遺之樂羊坐幕下而饗之盡一杯¶
淮南子曰夫江河之腐胔(音/漬)不可勝數也然&KR0021;者用之大¶
也一杯酒蠅漬其中疋夫不嘗小也¶
鹽鐵論曰古者汙樽杯飲蓋毎爵樽觴豆及其後庶人器¶
用即竹柳陶匏而巳唯瑚璉觴豆而後彫文彤&KR0238;今冨者¶
銀口黄耳金壘玉鍾中者野玉紵器金錯屬杯失一杯得¶
銅杯十價錢而用不殊箕子之譏始在天子今在疋夫¶
論衡曰項㬅都好道學仙去家三年而反曰有仙人將我¶
上天離月數里而止月之旁甚寒飢欲食輙飲我流霞一杯¶
王逸子曰顔淵之簞瓢則勝慶封之玉杯何者德行髙逺¶
<pb:KR3k0012_SBCK_759-8b>¶
能絶殊也¶
晉咸康起居注曰詔送遼東使叚遼等鸚鵡杯¶
東宫舊事曰&KR0238;四升杯四十&KR0238;杯子三百¶
漢武故事曰上崩後鄠縣有一人於市貨玉杯吏欲捕之¶
因忽不見縣送其器推問茂陵中物霍光呼問&KR0003;市人形¶
貌如先帝¶
又曰武帝作承露盤仙人象擎玉杯以取雲表之露¶
十洲記曰周穆王時西胡獻夜光常滿杯杯容三升是白¶
玉之精光明照室夕以杯於庭中仰向天比明水便滿杯¶
中水甘香異美斯實神靈之器¶
葛仙公別傳曰仙公爲客設酒不令人傳之見杯自至人¶
前&KR0002;不盡者則杯不去¶
神仙傳曰左慈能分杯飲酒曹公聞試之慈拔&KR0426;以畫杯¶
<pb:KR3k0012_SBCK_759-9a>¶
杯即斷飲畢以杯擲屋棟杯懸著屋棟動揺似飛鳥欲落¶
不落良乆乃墮地¶
又曰劉㓻未仙時姮娥降共語如人語不解其章¶
又曰劉㓻未仙時姮娥降共向留一明月杯云以示丗人¶
南州異物志曰鸚鵡螺狀以覆杯形如鳥頭向其腹視似¶
鸚鵡故以爲名¶
南越志曰南海以鰕頭爲長杯頭長數尺金銀鏤之晉廣¶
州刺史嘗以杯獻簡文簡文用以盛藥未及飲無故酒躍¶
於外時廬江太守曲安逺頗解術數即命筮之安逺曰却¶
三旬後庭將有告慶者¶
水嘉郡記曰君鄣山&KR0061;君廟神降於祝史以神前杯灌地¶
以大羹杯覆之有頃發杯而菌芝生於杯下¶
後漢馮敬通杯銘曰樂則思舊燕則思歡民之失德乾餱¶
<pb:KR3k0012_SBCK_759-9b>¶
以愆¶
束晳貧家賦曰持缺耳之破杯¶
班彪上啓事曰官吏二千石布&KR0237;羊裘以白木杯飲酒飾¶
虚欲以求名采譽¶
魏武帝上&KR0258;物䟽曰有銀&KR0030;象牙杯盤五具¶
陶&KR0754;故事曰&KR0754;上雜物䟽有上成帝螺杯一枚¶
　　　　　棬(音/卷)¶
方言曰孟海岱東齊北燕之間或謂之捲¶
禮曰母没而杯圈不能飲焉口澤之氣存焉耳(圈者屈木/所以謂巵)¶
(匜之/屬)¶
孟子曰告子云性猶&KR0142;柳也義猶杯棬也¶
孟子曰能順&KR0142;柳之性以爲杯棬乎¶
　　　　　欓¶
<pb:KR3k0012_SBCK_759-10a>¶
呉越春秋曰越以甘蜜九欓報呉増封之禮¶
太平御覽卷第七百五十九¶
<pb:KR3k0012_SBCK_759-10b>¶
