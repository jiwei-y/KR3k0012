# -*- mode: mandoku-view; -*-
#+TITLE: 太平御覽
#+DATE: 2015-09-12 00:54:02.418148
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 994
#+PROPERTY: FILE SB11n0727-994太平御覽-卷之九百九十四.
<pb:KR3k0012_SBCK_994-1a>¶
太平御覽卷第九百九十四¶
　百卉部一¶
　　　草　薜荔　石蘭　胡䋲¶
　　　覇薫　楚薫　楚蘅　秦蘅¶
　　　龍&KR0161;　狼尾　燕夌　荆葵¶
　　　蜀葵　莵葵　鳬茈　烏韭¶
　　　鹿豆　鹿䓗¶
　　　　　草¶
爾雅曰卉草也草謂之華木謂之榮不榮而實者謂之秀¶
榮而不實者謂之英¶
尚書禹貢曰兖州厥草惟繇(繇茂/也)徐州草木漸包(漸進也/包叢生)¶
(也)楊州厥草惟夭(少長曰夫並出書注)¶
毛詩緇衣野有蔓草曰野有蔓草零露漙兮(蔓延也&KR0270;漙/然盛多也)¶
<pb:KR3k0012_SBCK_994-1b>¶
毛詩問荅曰國多兵役男女怨曠於是女感傷而思男故¶
出遊於洧之外託采芬香之草而爲媱妷之行時草始生¶
而云蔓者女情急欲以促時也¶
周禮秋官下薙氏曰薙氏掌殺草春始生而萌之夏日至¶
而夷之秋縄而芟之冬日至而耜之(鄭玄日含/實曰䋲也)¶
大戴禮曰孟春氷冸百草權輿¶
禮記月令曰孟夏之月靡草死(鄭玄曰舊&KR0003;靡/草薺葶&KR0995;之屬)季夏之月¶
大雨時行燒薙行水利以殺草(薙迫地芟草也薙草乾燒/之至此雨水蓄水其中則)¶
(草死不/生也)¶
又曰霜降之日草木黄落¶
又曰檀弓上曰曽(子/曰)朋友之墓有&KR0043;草而不哭焉¶
左傳襄公曰松&KR0074;之下其草不殖¶
又僖公曰一薫一蕕十年尚猶有&KR0424;(蕕臰草薫/香草也)¶
<pb:KR3k0012_SBCK_994-2a>¶
春秋潭潜巴曰下不廉蜚廉之草爲不生(言瑞應之/物應行上)¶
論語曰君子之德風小人之德草草上之風必偃¶
漢書五行志曰元帝永光二年天雨草葉相紏結如彈九¶
續漢書五行志曰靈帝中平元年夏東郡陳留濟陽長垣¶
濟隂諸縣界有草生莖其大如手指狀似鳩爵龍虵鳥獸¶
之形五色各如其物毛羽頭目足翅皆具¶
又曰西夜國生獨白草煎以爲藥傅箭所射輙死¶
崔鴻十六國春秋西&KR0087;録曰永和二年國中地震百草皆¶
自及○晉書載記曰符堅至壽春與符融登城而望王師¶
見部陣齊整將士精銳又北望八公山上草木皆&KR0011;人形¶
頋謂融曰比亦勍敵也何謂以乎憮然有懼色¶
後周書曰宇文&KR0055;字奴干性鯁正有器&KR0560;年數歳便累石¶
爲營伍并折草作旌旗布置行列皆有軍陣之勢父永遇¶
<pb:KR3k0012_SBCK_994-2b>¶
(見/之)乃大喜曰汝自然知此於後必爲名將¶
又曰宕昌羗俗無文字伹候草榮落以記歳時¶
吕氏春秋曰(草/有)華有藟獨食之則殺人合而食之則益壽¶
淮&KR0047;子曰神農始甞百草一日七十毒¶
又曰逮至衰世草木之勾萌衘華佩實而死者不可勝數¶
符子曰隣人謂展禽曰魯聘夫子夫子三黜無憂色何禽¶
曰春風皷百草敷蔚吾不知其茂秋霜降百草零落吾不¶
知其枯¶
人物志曰草之將精者爲英獸之將群者爲雄張良是英¶
韓信是雄也¶
水經曰魏興錫義山山髙谷&KR0055;多生薇蘅草其草有風不¶
偃無風獨揺¶
又曰建寜郡山生牧靡可以解毒百卉方盛鳥多悮食烏¶
<pb:KR3k0012_SBCK_994-3a>¶
喙口中毒必急飛徃牧靡山喙牧靡以解毒也¶
金樓子曰魯城北孔子塋中不生㓨人草木¶
崔豹古今注曰牛亨問曰草木生&KR0011;也有識乎荅曰物有¶
生而有識者有不生而無識者有不生而有識者有不生¶
而(而有識者不生/無識/者夫)生而有識者蟲&KR0011;是也生而無識者草木是¶
也不生而有識者&KR0017;神是也不生而無識者水土是也¶
又曰天雨草狀如莎絞如丸無數皆名曰蓮蔞草¶
郭子横洞&KR0115;記曰東方朔曰臣有&KR0123;雲草十頃種於九景¶
山東二千歳一花此草難種東取璋琅山表之澗以灑之¶
臣種來一千九百九十九年矣明年應生臣走徃刈収之¶
以秣馬馬食(不/覺)飢帝許之朔平旦去至暮而返背&KR0018;數束¶
其形葉似夌而金色裁長二尺剉以飼馬即不覺飢武帝¶
曰種之生否朔曰臣東遊過&KR0123;雲之澤多生此草移於九¶
<pb:KR3k0012_SBCK_994-3b>¶
景之山大不如&KR0123;雲之地¶
又曰甜溪水如&KR0097;東方朔遊此水還將數斛以獻帝帝投¶
隂井井裏遂&KR0106;甜而寒洗&KR0079;肌理柔滑瑶琨去玉門九萬¶
里有碧草如夌剉之以釀則味如酒而釅烈看之則顔色¶
如醉飲一合則三旬不醒飲甜水則隨飲隨醒也¶
異苑曰青州劉㦎(音/&KR0023;)元嘉&KR0004;射得一麞割五藏以草塞之¶
䠞然起走㦎恠而拔塞便復還倒如此三焉㦎&KR0097;録此種¶
以來其治傷痍多愈¶
三齊略記曰不其城東有鄭玄教授山山下生草如薤葉¶
長尺餘堅紉異常土人名作康成書帶¶
括地圖曰君子民帶劒使兩文虎衣野絲土方千里多薫¶
華之草好讓故爲君子國薫華草朝生夕死大極山西有¶
采華之草服之乃通萬里之言¶
<pb:KR3k0012_SBCK_994-4a>¶
服䖍通俗曰草盛曰菶(脯朦/切)生茂曰葆(音/保)¶
方言曰凡草生而&KR0004;逹謂之䓲䓲(音/恱)小也荄杜根也東齊¶
曰杜或曰苃¶
&KR0054;物志曰太原晉陽已北生屏風草¶
又曰黄帝問天老曰天地所生豈有食之令人不死者乎¶
天老曰太陽之草名曰黄精餌而食之可以長生太隂之¶
草名曰鉤吻入口立死人信鉤吻之殺人不信黄精之益¶
壽不亦惑乎¶
又曰海上有草焉名曰蒒(音/師)草其實食之如大夌從七月¶
稔熟民歛穫名曰自然&KR0150;或曰禹餘粮¶
又曰&KR0011;草也其根名爲弱頭大者大如升其外理白可以¶
&KR0069;汁煑則凝成熟可以苦酒淹食之不以&KR0069;煑則不(成/熟)蜀¶
人珎貴之¶
<pb:KR3k0012_SBCK_994-4b>¶
異物志曰文草作酒能成其味以金買草不言其貴以羙¶
用之故也¶
王逸子曰草有玄巨暢威憙木有扶桑梧桐松栢皆受氣¶
淳羙異於群&KR0011;者也¶
風俗通曰靈帝光和七年陳留濟隂諸郡路邊草生作人¶
狀操持矛弩牛馬萬狀備具後關東誅董卓陳留濟隂弃¶
好即戎吏民殱殘草妖之興豈不或信¶
抱朴子曰草有黄精一名白及有鴟頭鵝尾鷄膓烏喙而¶
非有翼之鳥也¶
靈書記曰霍山上有神草三十四種¶
典術曰壽榮草出少室金山丘下服之令人不老取葉服¶
之可通百神¶
又曰餌玉長生草一名通天價直千萬隂乾方寸七日再¶
<pb:KR3k0012_SBCK_994-5a>¶
服之令人得仙¶
師曠占曰黄帝問師曠曰吾欲知歳苦樂善惡可知不對¶
曰歳欲豐甘草先生甘草薺也歳欲儉苦草先生苦草者¶
葶&KR0995;也歳欲惡惡草先生惡草者水藻也歳欲旱旱草先¶
生旱草者蒺䔧也歳欲潦潦草先生潦草者蓬也¶
淮南萬畢術曰廻風之草見八方(取廻風草三寸三枚五/寸五枚以城西靣士三)¶
(家不汲井中青泥南鷄欲上栖不上者/并治合爲丸磨其靣目出户視八方矣)¶
楚辭曰春草生兮萋萋王孫逰兮不歸¶
古詩曰廻車駕言邁悠悠涉長道四顧何芒芒東風搖百¶
草¶
又曰新樹蘭蕙葩&KR0258;用杜衡草終朝採草榮日暮不盈抱¶
採之欲遺誰所思在逺道¶
又曰穆穆清風止吹我羅裳&KR0322;青&KR0129;似春草長條從風舒¶
<pb:KR3k0012_SBCK_994-5b>¶
又曰青青陵中草傾葉晞朝日陽春&KR0013;惠澤枝葉可&KR0259;結¶
草木爲恩感况人含氣血¶
　　　　　薜荔¶
山海經曰小華之山有草焉曰薜荔狀如烏韮縁木而生¶
或生石上食之以已心痛¶
楚辭曰罔薜茘兮爲帷(罔結也結辟/茘爲帷帳也)擗惠櫋(音/眠)兮旣張(檘/所)¶
(也以折蕙覆/櫋屋上也)¶
又曰採薜茘兮水中搴芙蓉兮木末¶
又曰&KR0002;有人兮山之阿&KR0013;薜荔兮帶女蘿¶
　　　　　石蘭¶
楚辭曰䟽中石蘭兮以爲芳(王逸曰石蘭/香草䟽布也)¶
　　　　　胡䋲¶
楚辭曰索胡縄之纚纚(胡䋲香/草也)¶
<pb:KR3k0012_SBCK_994-6a>¶
　　　　覇薫¶
范子計然曰覇薫出覇陵也¶
　　　　　楚薫¶
范子計然曰楚薫出洛陽也¶
　　　　楚蘅¶
范子計然曰楚蘅出楚國也¶
　　　　　&KR0087;蘅¶
宋玉風賦曰夫風翶翔激水之上擊芙蓉之精獵蕙草離¶
&KR0087;蘅¶
　　　　　龍&KR0161;¶
山海經曰賈超之山草多龍&KR0161;¶
廣志曰龍&KR0161;一名西王母簮¶
水經曰自洮強南北三百里中地草並是龍&KR0161;而無樵柴¶
<pb:KR3k0012_SBCK_994-6b>¶
周景式廬山記曰石門峯石間多龍&KR0161;草¶
遊名山志曰龍&KR0161;草唯東陽永嘉有永嘉有縉雲堂意者¶
謂鼎湖攀龍&KR0161;時有墜落化而爲草故有龍&KR0161;之稱¶
鄭緝之東陽記曰仙姥巖間不生蔓草盡出龍&KR0161;¶
夲草經曰西超山多龍循(龍&KR0161;/也)一名續断¶
　　　　　狼尾¶
爾雅曰孟狼尾也(郭璞注曰似茅/今人亦以覆屋)¶
廣志曰狼尾子可作&KR0112;¶
　　　　　燕夌¶
爾雅曰籥雀夌(郭璞曰/即燕夌)¶
古歌曰田中莵絲何甞可絡道邊燕夌何常可穫¶
　　　　　荆葵¶
爾雅曰荍(音比婢支/翹䖝切)衃(房左/切)也(郭璞曰今荆葵也似葵紫/色謝氏云小草多華少葉)¶
<pb:KR3k0012_SBCK_994-7a>¶
(葉又/翹起)¶
毛詩宛丘東門之枌曰視&KR0539;如荍詩義䟽曰荍一名楚葵¶
崔豹古今注曰荆葵一名茙葵一名芘芣花色奪目有紅¶
有白有赤但花異葉不殊也¶
　　　　　蜀葵¶
爾雅曰菺(音/堅)戎葵也(郭璞曰今蜀/葵花似木槿)¶
傅玄蜀葵賦序曰蜀葵其苗如&KR0050;瓠甞種之一名引苗而¶
生華經二年春乃發¶
虞繁蜀葵賦曰惟兹珎草懷芬吐榮挺河渭之膏壤吸&KR0295;¶
井之玄精繞銅爵而䟽植映昆明而羅生¶
　　　　　莵葵¶
爾雅曰莃(虚機/切)莵葵(郭璞曰頗似葵而葉小/狀如藜有毛汋啖之滑)¶
廣志曰莵葵爚之可食¶
<pb:KR3k0012_SBCK_994-7b>¶
　　　　鳬茈¶
爾雅曰芍(都了/切)鳬茈也(生下田苗似龍&KR0161;而細/根如指頭黒色可食)¶
東觀漢記曰王莽末南方枯旱民多餓群入野澤掘鳬茈¶
而食之¶
　　　　　烏韮¶
廣雅曰昔耶烏韮也生乆屋之瓦在房曰昔耶在牆曰垣¶
衣¶
　　　　　鹿豆¶
爾雅曰蔨(音卷/切)鹿藿也其實莥(郭璞曰今鹿豆也葉似大/豆根黄而香蔓延生莥音)¶
(紐/也)¶
&KR0003;文曰莥鹿藿之實也¶
夲草經曰鹿藿味苦平無毒主治蠱毒女子&KR0398;腹痛不樂¶
膓癰瘰&KR0659;瘍氣生汶山山谷¶
<pb:KR3k0012_SBCK_994-8a>¶
　　　　　鹿䓗(花曰/冝男)¶
風土記曰冝男草也冝懷娠婦人佩之必生男¶
傅玄冝男花賦曰猗猗令草生于中方華曰冝男號膺禎¶
祥¶
嵇含冝男花序曰冝男花者丗有之乆矣多殖幽臯曲隰¶
之側或華林玄圃非衡門蓬宇所冝序也荆楚之土號曰¶
鹿䓗根苗可以薦於俎丗人多女欲求男者取此草服之¶
尤良也¶
太平御覽卷第九百九十四¶
<pb:KR3k0012_SBCK_994-8b>¶
