# -*- mode: mandoku-view; -*-
#+TITLE: 太平御覽
#+DATE: 2015-09-12 00:54:01.999988
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 989
#+PROPERTY: FILE SB11n0727-989太平御覽-卷之九百八十九.
<pb:KR3k0012_SBCK_989-1a>¶
太平御覽卷第九百八十九¶
　藥部六¶
　　　天門冬　麦門冬　术　茯苓¶
　　　䐗苓　卷栢　甘草　厚朴¶
　　　黄精　胡麻　當歸　逺志¶
　　　細辛　續斷　&KR0079;蓯蓉　藷藇¶
　　　地黄¶
　　　　　天門冬¶
爾雅曰蘠蘼釁(音/門)冬也(郭璞注曰今門/冬也一名蒲冬)¶
山海經曰釁谷之山草多釁冬¶
列仙傳曰赤湏子豐人好食天門冬齒落更生¶
神仙傳曰甘始者太原人服天門冬在人間三百餘年¶
博物志曰天門冬莖間有刺而葉滑者曰郄休一名顛蕀¶
<pb:KR3k0012_SBCK_989-1b>¶
根以浣縑素白越人名爲浣草似天門冬而非也凢服此¶
先試浣衣如法者便非天門冬¶
抱朴子曰杜子服天門冬御十八妾有子百四十人日行¶
三百里¶
又内篇曰天門冬或名地門冬¶
　　　　　麦門冬¶
潜夫論曰夫理世不得真賢譬猶治疾不得真藥也治疾¶
當得麦門冬及得蒸横麦已不識真合而飲之疾以䆮劇¶
而不知爲人所欺也¶
遊名山志曰泉山竹際及金州多夌門冬¶
盛弘之荆州記曰魚復縣巖崖内生夌門冬¶
廣州記曰鄣平縣偏饒夌門冬¶
建康記曰建康出夌門冬¶
<pb:KR3k0012_SBCK_989-2a>¶
本草經曰麥門冬味甘平生川谷治心腹結氣傷中胃脉¶
絶乆服輕身不飢不老生函谷山¶
吴氏本草曰夌門冬一名羊韮&KR0087;一名烏韮楚一名馬韮¶
越一名羊薺一名愛韮一名禹韮一名㸑火冬一名忍冬¶
一名忍陵一名不死藥一名禹餘粮一名僕壘一名隨脂神¶
農歧伯甘平黄帝桐君雷公甘無毒季氏甘小温扁鵲無¶
毒生山谷肥地葉如韮肥澤叢生採無時實青黄¶
　　　　　术¶
尓雅曰术山薊(本草云术一名山薊/今术似薊而生山中)¶
山海經曰女几之山其草多术¶
列仙傳曰㳙子好餌术接食其精三百年¶
神仙傳曰陳子皇得餌术要方服之得仙去霍山其妻姜¶
氏疲病念其婿採术之法服之病自愈至三百七十歳登山¶
<pb:KR3k0012_SBCK_989-2b>¶
取术重擔而歸不息不極顔色氣力如二十時¶
抱朴子内篇曰南陽文氏其先祖漢末大亂飢困欲死遇¶
人教之食术云遂不飢數十年乃來還郷里顔色更少氣¶
力勝故术一名山精¶
神藥經曰必欲長生當服山精¶
　　　　　茯苓¶
廣雅曰茯神茯苓也¶
史記&KR0027;䇿傳曰茯苓在兎絲之下之似飛鳥之形新雨巳¶
天淸静無風以夜燒兎&KR0093;去之即篝燭此地(徐廣曰籍籠/也盖然火而)¶
(籠罩其去土/也篝音溝)火㓕即記其處明即掘取入地四尺至七尺¶
得矣伏苓者千歳松脂食之不死¶
齊書曰陶弘景永明中上表辭禄許之賜以束帛勑所在¶
月給伏苓五斤白&KR0097;二升以供服餌¶
<pb:KR3k0012_SBCK_989-3a>¶
淮南子曰下有茯苓上有兔&KR0093;(茯苓千歳松脂也兎&KR0093;生/其上而無根一名女羅也)¶
抱朴子内篇曰任子季服茯苓十八年仙人玉女徃從之¶
面體如玉澤¶
范子計然曰茯苓出嵩髙三輔¶
神異經記曰西北荒有人飲甘露食茯苓¶
典論曰頴川郄儉能辟&KR0150;餌茯苓&KR0004;儉至市茯苓價暴貴¶
數倍¶
典術曰茯苓者松脂入地千歳爲茯苓望松樹赤者下有¶
之¶
神仙傳曰秀眉公餌茯苓得仙¶
又曰皇&KR0004;起以弟初平得道乃弃妻子留就初平共服松¶
栢茯苓至五萬日能坐在立亡行日中無影有童子之色¶
及俱還郷里親戚死亡略盡乃復俱去臨去以方教南伯¶
<pb:KR3k0012_SBCK_989-3b>¶
遂易姓爲赤&KR0004;起字魯班&KR0004;平字爲松子其後服此藥得¶
仙者數十人¶
列仙傳曰犢子者鄴人也少在黒山上採松子茯苓餌而¶
服之且數百年時(壯時老/時好時)醜時人乃知仙人也¶
廣志曰茯神松汁所作勝茯苓或曰松根茯苓貫着之生¶
朱提濮陽縣¶
&KR0054;物志曰仙傳云松栢入地中千年化爲茯苓茯苓千年¶
化爲虎魄一名江珠今太山岀茯苓而無虎魄江珠益州¶
永昌郡岀虎魄而無茯苓或云蜂燒窠所作未詳二&KR0003;¶
嵩髙山記曰取松柏茯苓二斤醇酒漬之和以白蜜日三¶
服乃通靈¶
名山略記曰鬰州山出茯苓¶
吴氏本草曰茯苓通神桐君甘雷公扁鵲甘無毒或生益¶
<pb:KR3k0012_SBCK_989-4a>¶
州大松根下入地三尺一丈二月七月採¶
本草經曰茯苓一名茯神味甘平生山谷治&KR0489;脅山氣憂¶
患悸驚生太山¶
　　　　　猪苓¶
莊子曰豕橐藥也(司馬彪注曰豕橐一/名苓根似䐗豕治渴)¶
本草經曰䐗零一名猳䐗矢味甘平生山谷治疾虒解毒¶
蠱蛀不祥利水道乆服輕身能不老生衡山¶
吴氏本草曰䐗零神農甘雷公苦無毒如茯苓或生宛句¶
八月採¶
　　　　　卷柏¶
建康記曰建康岀卷柏¶
范子計然曰卷柏岀三輔¶
本草經曰卷柏一名萬歳味辛温生山谷治五藏邪氣¶
<pb:KR3k0012_SBCK_989-4b>¶
吳氏本草曰卷柏一名豹足一名求股一名萬歳一名神¶
投時神農平桐君雷公甘生谷鄭氏㛰禮謁文曰卷柏藥¶
草附生山顚屈卷成性終無自伸¶
　　　　　甘草¶
本草經曰甘草一名羙草一名&KR0097;甘¶
　　　　　厚朴¶
廣雅曰重皮厚䃼也¶
范子計然曰厚朴出弘農¶
本草經曰厚朴味苦温生山谷治中風傷寒&KR0044;血痺死肌¶
去蟲生文山¶
吴氏本草曰厚朴一名厚皮神農歧伯雷公苦無毒季氏¶
小温生交阯¶
　　　　　黄精¶
<pb:KR3k0012_SBCK_989-5a>¶
廣雅曰黃精龍衘也¶
又曰黄精葉似小黄也¶
抱朴子曰黄精一名莬竹一名鷄格一名岳珠服其花勝¶
其實花生十斛乾之則可得五六升服之十年乃可得益¶
列仙傳曰脩羊公魏人也止華隂山石室中中有懸石塌¶
卧其上塌盡穿䧟略不食時取黃精服之¶
神仙傳曰王烈字長能邯鄲人也常服黄精¶
又曰白菟公服黃精而得仙¶
永嘉記曰黄精出松陽永寕縣¶
遊名山志曰名室藥多黄精¶
&KR0054;物志曰黄帝問天姥曰天地所生豈有食之令人不死¶
者乎姥曰太陽草名黄精餌食之可以長生¶
　　　　　胡麻¶
<pb:KR3k0012_SBCK_989-5b>¶
廣雅曰狗蝨鉅勝藤苰胡麻也¶
孝經援神契曰鉅勝延年(宋均注曰丗以/鉅勝爲狗&KR0142;子)¶
晉書安帝紀曰殷仲堪在荆州以胡麻爲廪¶
廣志曰胡麻一名方莖服之不老奈風濕其葉名青襄也¶
淮南子曰汾水濛濁而冝胡麻¶
列仙傳曰關令尹喜與老子俱之流沙西服鉅勝實莫知¶
所終¶
魯女生別傳曰女生長樂人也少好道&KR0004;服餌胡麻及术¶
絶&KR0150;八十餘年更少壯色如桃華一日能行三百里走及¶
麞鹿¶
抱朴子曰胡麻好者一石蒸之如炊湏&KR0064;乾復蒸丸和細¶
篩白&KR0097;丸如雞子曰二枚一年面色羙身體滑二年白髪¶
黒三年齒落更生四年入水不濡五年入火不燋六年走¶
<pb:KR3k0012_SBCK_989-6a>¶
及奔馬或&KR0097;水和作餅如糖狀炙食一餅¶
抱朴子内篇曰胡麻服餌不老耐風濕¶
吴氏本草曰胡麻一名方金一名狗蝨神農雷公甘平無¶
毒立秋採青襄一名蔓神農苦雷公甘¶
本草經曰胡麻一名巨勝味甘平生川澤治傷中虛羸&KR0024;¶
五藏益氣乆服輕身不老生上黨¶
崔寔四民月令曰二月可種胡麻謂之上時也¶
　　　　　當歸¶
爾雅曰薜山靳(廣雅曰山芹當歸今似/芹而麤大靳音巨中切)¶
吴志曰曹公聞太史慈名遺書以篋封之發看無所道但¶
貯當歸¶
魏氏春秋同異曰姜維得母書并當歸維曰良田百頃不¶
在一&KR0383;但有逺志不見當歸其皆親殉利如此¶
<pb:KR3k0012_SBCK_989-6b>¶
范子計然曰當歸出隴西無枯者善¶
&KR0087;州記曰隴西襄武縣有牛山是出當歸¶
建康記曰建康出當歸不堪用¶
廣州記曰鄣平縣出當歸¶
&KR0054;物志曰神農經曰下藥治病謂大黄除實當歸止痛¶
崔豹古今注曰牛亨問將離别相贈以芍藥何也荅曰芍¶
藥一名何離故將別贈以芍藥猶相招則贈以䕷蕪䕷蕪¶
一名當歸也¶
本草經曰當歸一名干歸味甘温生川谷主治逆止氣温¶
瘧寒&KR0044;生隴西¶
吴氏本草曰當歸神農黄帝桐君扁鵲甘無毒歧伯雷公¶
辛無毒季氏小温或生羗胡地¶
　　　　　逺志¶
<pb:KR3k0012_SBCK_989-7a>¶
爾雅云葽(烏丁/切)繞蕀蒬(今逺志也似麻黄赤華葉說而/黄其上爲之小草&KR0068;蒬音&KR0068;&KR0072;)¶
抱朴子曰内篇曰陵陽仲服逺志二十年有子三十七人¶
坐在立亡¶
世&KR0003;曰(謝/太)傳始有東山之志後命屬　不&KR0023;巳始就桓公¶
司馬于時人有致桓公藥草者中有逺志公取以問謝此¶
藥又名小草何以物有二稱謝未即荅尓時郝隆在坐謝¶
因曰郝叅軍多知識試復通看郝應聲曰荅此甚易解處¶
則爲逺志出則爲小草於是謝公殊有愧色桓目謝而&KR0015;¶
曰郝叅軍此通乃不惡亦甚有㑹¶
本草經曰逺志一名&KR0068;宛一名要繞乆服輕身不忘葉名¶
小草生太及山及宛句¶
　　　　　細辛¶
山海經曰浮戯之山東有蛇谷上多少辛¶
<pb:KR3k0012_SBCK_989-7b>¶
管子曰五沃之土羣藥生少辛¶
范子計然曰細辛出華隂色白者善¶
名山志曰松陽諸山草多細辛¶
永嘉記曰細辛出松陽¶
本草經曰細辛一名少辛味温生山谷治欬逆明目通利¶
九竅乆服輕身生華隂¶
吴氏夲草曰細辛一名小辛一名細辛神農黃帝雷(公/相)君¶
辛小温歧伯無毒季氏小寒如葵葉赤色一根一葉相連¶
二月八月採根¶
　　　　　續斷¶
范子計然曰續斷出三輔¶
廣州記曰鄣平縣岀續斷¶
本草經曰續斷一名龍豆味苦微温生山谷治傷寒&KR0024;不¶
<pb:KR3k0012_SBCK_989-8a>¶
足金瘡癕傷折跌續筋骨婦人乳難崩中漏血乆服益力¶
生常山¶
吴氏本草曰龍蒭一名龍多一名龍&KR0066;一名續斷一名龍¶
木一名草毒一名龍華一名懸莬神農季氏小寒雷公黃¶
帝苦無毒扁鵲辛無毒生梁州七月七日採¶
范注万曰續斷即是馬䔓與(水䔓/菜相)似但大於小䔓　葉似¶
旁翁菜葉但小厚兩邊有刺刺人其華紫色¶
　　　　　&KR0079;蓯蓉¶
本草經曰&KR0079;蓯蓉味甘微温生山谷治五勞七傷&KR0024;中除¶
莖中寒熱飬五藏强隂益精氣多子婦人癥瘕乆服輕身¶
生河西¶
吴氏本草曰&KR0079;蓯蓉一名&KR0079;蓯蓉神農黃帝鹹雷公酸李¶
氏小温生河東山隂地長三四寸藂生或代郡鴈門二月¶
<pb:KR3k0012_SBCK_989-8b>¶
八月採隂乾用之¶
　　　　　藷藇¶
山海經曰升山草多藷藇(上藷署二音/下余預二音)¶
湘中記曰永和&KR0004;有採藥衡山者道迷粮盡過巖下見一¶
老公與四五年少對坐執書告以飢與之食物如署䂊指¶
教所去五六月至家而不腹飢¶
范子計然曰儲餘本岀三輔白色者善¶
本草經曰署䂊一名山芋味甘温生山谷治傷中虚羸&KR0024;¶
中益氣力長肌&KR0079;除邪氣寒&KR0044;乆服輕身耳目聦明不飢¶
延年山嵩髙¶
吴氏本草曰署䂊一名諸署&KR0087;楚名玉延齊越名山羊鄭¶
趙名山羊一名玉延一名脩脆一名兒草神農甘小温桐¶
君雷公甘無毒或生臨朐踵山始生赤莖細蔓五月華白¶
<pb:KR3k0012_SBCK_989-9a>¶
七月實青黄八月熟落根中白皮黄&KR0011;芋二月三月八月¶
採根惡甘遂○曹毗杜蘭香傳曰蘭香降張碩與三署預實¶
曰食此可以辟霧露碩食二懷一欲以歸香曰可自食不¶
得持去¶
異&KR0080;曰署預一名山羊根旣入藥又復可食若掘取黙黙¶
則&KR0023;唱名者不可得¶
　　　　　地黄¶
爾雅曰苄(音/户)地黃(郭璞注曰一名地/髓江東呼苄也)¶
抱朴子曰楚文子服地黃八年視有光手上車弩¶
本草經曰地黄一名地髓治傷中長肌&KR0079;生咸陽¶
太平御覽卷第九百八十九¶
<pb:KR3k0012_SBCK_989-9b>¶
