# -*- mode: mandoku-view -*-
#+TITLE: 太平御覽
#+DATE: 2015-09-23 10:14:03
#+PROPERTY: LASTPB  <md:KR3k0012_SBCK_589-1a>
#+PROPERTY: JUAN 595

<md:KR3k0012_SBCK_593-9b>¶
<md:KR3k0012_SBCK_594-1a>¶
<pb:KR3k0012_WYG_594-1a>
欽定四庫全書卷
　太平御覧卷五百九十四¶
　　　　　　　　　　　宋　李昉等　撰
　　文部十¶
　　　章表　　　　　　奏
　　　劾奏　　　　　　駮奏¶
　　　　章表¶
釋名曰下言章上言表思之於内施之於外也
<pb:KR3k0012_WYG_594-1b>
李充韓林論曰表宜以遠大為本不以華藻為先若曹
子¶建之表可謂成文矣諸葛亮之表劉主裴公之辭侍
中羊¶公之讓開府可謂徳音矣¶
文心雕龍曰堯咨四岳舜命八元並陳詞帝庭匪假書
翰¶然則敷奏以言即章表之義也至太甲既立伊尹書
誡思¶庸歸亳又作書以纘文翰獻替事斯見矣降及七
國未變古¶式言事於主皆稱上書秦初定制改書曰奏
漢定禮儀則¶有四品一曰章二曰奏三曰表四曰議章
<pb:KR3k0012_WYG_594-2a>
以謝恩奏以<md:KR3k0012_SBCK_594-1b>¶按劾表以陳情議以執異章者明也詩曰
為章於天謂文¶明也其在文物赤白曰章表者標也禮
有表記謂徳見于¶儀其在噐式揆景曰表表章之目蓋
取諸此也案七畧藝¶文謡詠必錄章表奏議經國樞機
然闕而不纂者乃各有¶故事而在職司也前漢表謝遺
篇寡存及後漢察舉必試¶章奏左雄奏議臺閣為式胡
廣章表天下第一並當時之傑¶筆也觀伯始謁陵之章
足見其典文之美焉昔晉文受策三¶辭從命是以漢末
<pb:KR3k0012_WYG_594-2b>
讓表以三為斷曹公稱為表不必三讓¶又勿得浮華所
以魏初章表指事造實求其靡麗則未足¶羙矣至文舉
之薦襧衡氣揚采飛孔明之辭後主志盡文暢¶雖華實
異㫖並表之英也琳瑀章表有譽當時孔璋稱徤¶則其
標也陳思之表獨冠羣才觀其體贍而律調詞清而¶志
顯應物制巧隨變生趣執轡有餘故能緩急應節迨<md:KR3k0012_SBCK_594-2a>¶晉
初筆札則張華為雋其三讓公封理周辭要引義比事¶
必得其偶及羊公之辭開府有譽於前談庾公之讓中
<pb:KR3k0012_WYG_594-3a>
書¶信美於徃載序志&KR0139;類有文雅焉劉琨勸進張駿自
叙文¶致耿介並陳事之美表也原夫章表之為用所以
對揚王¶庭昭明心曲既其身文亦且國華章以進闕風
矩宜明表¶以致禁骨采宜耀循名課實以文為本者也
是以章式炳¶賁志在典謨使要而非畧明而不淺表體
多包情偽屢遷¶必雅意以扇其風清文以馳其麗然懇惻
者詞為心使浮¶侈者情為文屈必使繁約得正華實相
勝唇吻不滯則中¶律矣子貢云心以制之言以結之蓋
<pb:KR3k0012_WYG_594-3b>
一辭意也¶
東觀漢記曰馬援征潯陽山賊上書除其竹林譬如嬰
兒¶頭多蟣虱而剔之書奏上大悅出示尚書盡数日敕黄
門取頭¶虱章持入<md:KR3k0012_SBCK_594-2b>¶張蟠漢記曰周舉上書言得失尚書郭度見之歎息上
䟽¶願退位避舉常置其章於座¶
吳志曰東萊人太史慈字子義為郡奏曹史會郡與州
有隙¶先聞者為善時州章已去郡守選慈以行至洛詣
<pb:KR3k0012_WYG_594-4a>
公車見¶州吏始欲通章慈曰章題署得無誤耶取来視
之乃以刀¶截敗其章因其亡去還通郡章州遂受短由
是知名¶
晉書曰樂廣善清言而不長於筆將譲尹請潘岳為表
岳¶曰當得君意廣乃作二百句語述己志岳因取次比
之¶便成名筆時人咸云廣不假岳之筆岳不取廣之㫖
無¶以成斯美也¶
北史曰董紹傳孝武崩周文與百官推奉文帝上表
<pb:KR3k0012_WYG_594-4b>
勸¶進令吕思禮薛憕作表前後再奏帝尚執謙冲不許
周文¶曰為文能動至尊唯董公耳乃命紹為苐三表操
筆便成<md:KR3k0012_SBCK_594-3a>¶表奏周文曰開進人意亦當如此也¶
又曰胡方回為鎮北司馬為鎮修表有所稱慶世袓覧
而¶歎美問誰所作既知方回召為中書博士賜爵臨涇
子¶
又曰邢卲善屬文每一文初出京師為之紙貴讀誦俄
遍¶逺近於時袁翻與范陽袓塋位望通顯文筆之美見
<pb:KR3k0012_WYG_594-5a>
稱先¶達以邵藻思華贍深共嫉之每洛中貴人拜職多
憑邵為¶謝章表嘗有一貴職初授官大事賔食翻與卲
俱在坐翻¶意主人託其為讓表遂命卲作之翻甚不悅
每告人曰邢¶家兒常作客章表自買黄紙冩而送之邵
恐為翻所害¶乃辭以疾¶
北齊書曰盧詢祖有術學文章華美為後生之俊舉秀
才¶至鄴趙郡李祖勲嘗晏諸文士齊文宣使小黄門勑
祖勲¶曰蠕蠕既破何無賀表使者佇立待之諸賓客為
<pb:KR3k0012_WYG_594-5b>
表詢祖<md:KR3k0012_SBCK_594-3b>¶俄頃便成其詞有云十萬横行樊將軍請而受
屈五千深¶入李都尉去以不歸時重其工¶
三國典畧曰周武帝下令上書者並為表於皇太子以
下¶稱啓¶
後周書曰柳慶領記室時北雍州獻白鹿羣臣欲草表
陳¶賀尚書蘇綽謂慶曰近代已來文章華靡逮於江左
彌復¶輕薄洛陽後進祖述不已相公柄民宰物職典文
秀宜¶製此表以革前弊慶操筆立成辭義兼美綽讀而
<pb:KR3k0012_WYG_594-6a>
笑曰枳¶橘猶自可移况才子也¶
隋書曰魏楊遵彦命李徳林製讓尚書令表援筆立成
不¶加竄㸃因大相賞異以示吏部郎中陸卬卬云已大
見其文筆¶浩浩如河之東注比來所見後生制作乃㳙
澮之流耳卬¶仍命其子乂與徳林周旋戒之曰汝每事
宜師此人以為模<md:KR3k0012_SBCK_594-4a>¶範¶
唐書曰令狐楚為太原掌記鄭儋在鎮暴卒不及指撝
後¶事軍中諠譁將欲有變中夜忽數十騎持刄廹楚至
<pb:KR3k0012_WYG_594-6b>
軍門¶諸將逼之令草遺表楚在白刄之中搦筆立成讀
示三軍¶無不感泣由是聲名益重¶
典論曰陳琳阮瑀之章表書記今之俊也¶
魏文帝與吳質書曰孔璋章表殊徤㣲為繁富¶
世說曰司馬景王令中書令虞松作表再呈輙不可意
令¶松更定松意竭不能改心存之形於顔色鍾㑹察其
憂問¶松松以實答㑹取為定五字松悅服以示景王景
王曰不¶當爾耶誰所定也曰鍾會向亦欲啓之會公見
<pb:KR3k0012_WYG_594-7a>
問不敢饕¶其能王曰如此可大用可令來會平旦入見
至二鼓乃出¶出後王獨拊手歎息曰此真王佐才也<md:KR3k0012_SBCK_594-4b>¶博物志曰漢承秦法羣臣上書皆云昧死王莾慕法古
改¶曰稽首光武因而不改朝臣曰稽首輕宜稽首再拜¶
　　　　奏¶
陸士衡文賦曰奏平徹以閑雅¶
漢書雜字曰㤗初之制改書為奏¶
又曰羣臣奏事皆為兩通一詣后二詣帝凡羣臣之¶書
<pb:KR3k0012_WYG_594-7b>
通於天子者四品一曰章二曰奏三曰表四曰駮議¶
文心雕龍曰昔唐虞之臣敷奏以言秦漢之輔上書稱
奏¶陳政事獻典儀上急變劾愆謬摠謂之奏奏者進也
文敷於¶下情進於上也秦始立奏而法家少文觀王綰
之奏勲¶徳辭質而義近李斯之奏驪山事畧而意逕故
無膏潤形於¶篇章矣自漢以來奏事或稱上䟽儒雅繼
踵采殊可觀若夫¶賈誼之務農晁錯之兵事匡衡之
定郊王吉之觀禮温舒<md:KR3k0012_SBCK_594-5a>¶之緩獄谷永之諫仙理既切
<pb:KR3k0012_WYG_594-8a>
至辭亦通辨可謂識大體矣¶後漢羣臣嘉言罔伏楊秉
耿介於灾異陳蕃憤懣於尺一¶骨鯁得焉張衡指摘於
史職蔡邕銓列於朝儀博雅明焉¶魏代名臣文理迭興
若髙堂天文王觀教學王朗節省甄¶毅考課亦盡節而
知治矣晉氏多難灾屯流移劉頌殷勤¶於時務温嶠懇
切於費役並體國之忠規矣夫奏之為筆¶固以明允篤
誠為本辨析踈通為首強志足以成務博見¶足以窮理
酌古御今治繁總要此其體也
<pb:KR3k0012_WYG_594-8b>
典畧曰王粲才既髙辨鍾繇王朗等雖名為魏相至於
朝¶廷奏議皆閣筆不敢措手¶
唐書曰文宗嘗謂侍臣曰近日諸候章奏語大浮華
有乖¶典實宜罰掌書記以戒其流李石曰古人因事
為文今人¶以文害事懲弊抑末實在於斯<md:KR3k0012_SBCK_594-5b>¶論衡曰谷子虞唐子髙章奏白事筆有餘力¶
　　　　劾奏¶
文心雕龍曰按劾之奏所以明憲清國昔周之太僕䋲
<pb:KR3k0012_WYG_594-9a>
愆¶紏謬秦有御史職主文法漢置中丞總司按劾故位
在鷙¶擊砥礪其氣必使筆端振風簡上凝霜者也觀孔
光之奏¶董賢則實其姦回路粹之奏孔融則誣其釁惡
名儒之與¶險士固殊心焉若夫傅咸勁直而按辭堅深
劉隗切正而劾¶文濶畧各其志也後之弹事迭相斟酌
惟新日用而&KR0199;凖¶不差然函人欲全矢人欲傷術在紏
惡勢必深峭詩刺䜛¶人投畀豺虎禮疾無禮方之鸚猩
墨翟非儒目以豕彘孟¶軻譏墨比諸禽獸詩禮儒墨既
<pb:KR3k0012_WYG_594-9b>
其如兹奏劾嚴文孰云能¶免是以近世為文競於詆訶
吹毛取瑕刺骨為戾復似善¶詈多失折衷若能闢禮門
以懸規標義路以植矩然後踰<md:KR3k0012_SBCK_594-6a>¶墻者折肱㨗徑者㓕跡
何必躁言醜句詬病為切哉是以¶立範運衡宜明體要
必使理有典刑辭有風軌總法家之¶式秉儒家之文不
畏强禦氣流墨中無縱詭隨聲動簡外¶乃稱絶席之雄
直方之舉耳¶
晉書曰何曽嘉平中為司𨽻校尉撫軍校事尹模憑寵
<pb:KR3k0012_WYG_594-10a>
作¶威奸利盈積滿朝畏憚莫敢言者曽奏劾之朝廷稱
焉¶
又曰敬王恬字元愉少拜散騎侍郎累遷散騎常侍
黄¶門郎御史中丞值海西廢簡文帝登祚未解嚴大司
馬桓¶溫屯中堂吹警角恬奏劾温大不敬請科罪溫視
奏歎曰¶此兒乃敢彈我也¶
又曰劉毅以孝亷辟司隸都官從事京邑肅然毅將彈
河¶南尹司隸不許曰攫獸之犬鼷鼠蹈其背毅曰既能
<pb:KR3k0012_WYG_594-10b>
攫獸又¶能殺䑕何損於犬投傳而去<md:KR3k0012_SBCK_594-6b>¶南史曰徐陵為御史中丞時安成王頊為司空以帝弟
之¶尊權傾朝野直兵鮑叔叡假王威權抑塞辭訟大臣
莫敢¶言陵乃奏彈之文帝見陵服章嚴肅若不可犯為
歛容正¶坐陵進讀奏狀時安成王殿上侍立仰視文帝
流汗沾背¶陵遣殿中御史引王下殿自是朝廷肅然¶
隋書曰郎茂為尚書左丞時工部尚書宇文愷左翊衞
大¶將軍于仲文競河東銀窟茂奏劾之曰臣聞貴賤殊
<pb:KR3k0012_WYG_594-11a>
禮仕¶農異業所以人知局分家識廉耻宇文愷位望已
隆禄賜¶優厚㧞葵去織寂爾無聞求利下交曾無愧色
于仲文大將¶近臣趨侍堦庭朝夕問道虞芮之風抑而
不慕分銖¶之利知而必争何以貽範庶寮示民軌物若
不糺䋲將虧¶政教愷與仲文竟坐得罪¶
唐書曰顯慶中中書侍郎李義府恃寵用事聞婦人淳
于<md:KR3k0012_SBCK_594-7a>¶氏有美色坐事繫大理乃託大理寺丞畢正義枉法
出之¶將納為妾或有宻言其狀者上令給事中劉仁軌
<pb:KR3k0012_WYG_594-11b>
侍御史¶張倫鞠義府義府恐洩其謀遂令正義自縊於
獄中上知¶而特原義府之罪侍御史王義方對仗叱義
府令下義府¶顧望不肯退義方三叱上既無言義府始
趨出義方乃讀¶彈文曰義府請託公行交遊羣小貪冶
容之美原有罪¶之淳于恐漏洩其謀殞無辜之正義
雖挾山超海之力望¶此猶輕廻天轉日之威方斯更劣
此而可恕孰不可容金¶風戒節玉露啓途霜簡與秋典
共清忠臣將鷹鸇並擊請¶除君側少答鴻私碎首玊階
<pb:KR3k0012_WYG_594-12a>
庶明臣節伏請付法推斷以¶申典憲上以義府有定䇿
之功特釋而不問義方以毁辱¶大臣貶為萊州司户叅
軍初義方謂其母曰奸臣當路懐¶禄而曠官不忠老母
在堂赴難以危身不孝進退惶惑所<md:KR3k0012_SBCK_594-7b>¶以未能决也母曰
吾聞王陵母自殺以成子之義汝若死事¶盡忠立名千
載吾死不恨也及義方將赴萊州義府謂¶之曰王學士
得御史是義府所舉今日之事豈無媿乎對¶曰義方為
公不為私昔孔子為魯司㓂七日誅少正卯於¶兩觀之
<pb:KR3k0012_WYG_594-12b>
下今義方任御史旬有六日不能除奸臣於䨇闕¶之前
實以為愧¶
又曰元和十二年御史臺請奏和彈御史被彈即向下
來¶次監奏或有故不到即殿中侍御史於御史下立以
偹¶其闕臣伏以朝官入閤失儀和彈侍御史先合彈奏
若彈¶奏失錯向上侍御史及中丞大夫遞相彈奏奏畢
復入本¶班候監奏出閤然後侍罪此乃殿庭舊制於事
為宜今若¶移一殿中於和彈侍御史下防向上数人失
<pb:KR3k0012_WYG_594-13a>
錯如或殿中¶自錯則又更立何人只合和彈御史便了
不必更差殿中<md:KR3k0012_SBCK_594-8a>¶况乖故實終慮駁雜伏請自今已後依
閤内故事縱和彈¶御史自有錯失不被彈候奏班退監
奏畢然後出待罪翼¶從簡易永得遵行從之¶
　　　　駮奏¶
李充翰林論曰駮不以華藻為先世以傅長虞每奏駮
事¶為邦之司直矣¶
晉書曰稽紹傳曰陳準薨太常奏謚紹駮曰謚號所以
<pb:KR3k0012_WYG_594-13b>
垂之¶不朽大行受大名細行受細名文武顯於功徳靈
厲表其¶闇蔽自頃禮官恊情謚不依本凖謚為過宜謚
曰繆事下¶太常時雖不從朝廷憚焉¶
唐書曰許孟容遷給事中論駮無所憚貞元末方鎮殂
歿¶其主留務判官雖不代位亦例皆超擢寖以為常十
八¶年浙東觀察使裴肅卒以攝副使齊總為衢州刺史
孟容<md:KR3k0012_SBCK_594-8b>¶以總無出人才一旦超為郡守非舊制也封還詔
書時乆¶絶論駮及孟容舉職班行為之惴恐徳宗聞開
<pb:KR3k0012_WYG_594-14a>
悟召對慰勉¶遂寢其事¶
又曰李藩為給事中制勑有不可遂於黄勑後駮之吏
曰宜¶别連白紙藩曰别以白紙是文狀豈曰批勑也¶
　
　
　
　
　
<pb:KR3k0012_WYG_594-14b>
　
　
　
　
　
　
　
　太平御覧卷五百九十四
