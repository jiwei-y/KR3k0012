# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:20.313765
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 405
#+PROPERTY: FILE SB11n0727-405太平御覽-卷之四百五.
<pb:KR3k0012_SBCK_405-1a>¶
太平御覽卷第四百五¶
　人事部四十六¶
　　　　　賔客¶
尚書大傳曰舜爲賔客禹爲主人于時卿雲聚俊乂集百¶
工相和而歌卿雲¶
尚書洪範曰三八政七曰賔(禮賔客/無不敬)¶
周禮天官上曰太宰之職以八統詔王八曰禮賔小宰以¶
官府之六聮合&KR0022;治二曰賔客之聮事凡朝覲㑹同賔客¶
以牢禮之法掌其牢禮委積¶
又曰膳夫凢王&KR0021;祀賔客食則徹王之胙爼¶
又春官大宗伯職曰以饗燕之禮親四方之賔客(賔客朝/聘者也)¶
禮記曲禮上曰凢與客入者毎門讓於客客至於寢門則¶
主人請入爲席然後岀迎客客固辭主人肅客而入(粛進/也進)¶
<pb:KR3k0012_SBCK_405-1b>¶
(謂導/也)主人入門而右客入門而左¶
禮記王制曰天子諸侯無事則歳三田一爲乾豆二爲賔¶
客¶
左傳曰襄四曰季武子無適子公彌長而愛悼子欲立之¶
誘於臧紇曰飲我酒吾爲子立之季氏飲大夫酒臧紇爲¶
客(爲上/賔)旣獻臧孫命北面重席新樽絜之召悼子降逆之¶
又昭元曰趙孟叔孫豹曹大夫入于鄭鄭伯兼享之及享¶
具五獻籩豆於幕下趙孟辭私於子産曰武請於&KR0193;宰矣¶
乃用一獻趙孟爲客禮終乃宴¶
又昭六曰㑹于黄父謀王室也(王室有子朝/亂謀定之)趙簡子令輸¶
王粟具戍人明年將納王(納王於/王城也)宋樂大心曰我不輸粟¶
我於周爲客(二王後後/爲賔客)&KR0002;之何使客¶
史記曰孟甞君名文姓田氏父曰靖郭君田嬰使主家待¶
<pb:KR3k0012_SBCK_405-2a>¶
賔客賔客日進名聲聞於諸侯嬰卒文代立是爲孟甞君¶
孟嘗君在薛招致賔客以故傾天下之士食客數千人無貴¶
賤一與文等孟甞君待客坐語而屏風後甞有侍史主記¶
君所與客語問親戚居處客去孟嘗君己使使存問獻遺¶
其親戚孟甞君曽待客夜食有一人蔽火光客怒以飯不¶
等輟食辭去孟甞君起自持其飯比之客慙自刎士以此¶
多歸孟甞君客無所擇皆善遇之人人各自以爲孟甞君¶
親己○又曰平原君趙勝者趙之諸公子也諸子中勝最¶
賢喜賔客賔客蓋至者數千人¶
又曰魏公子母忌者魏昭王少子安&KR0117;王異母弟也公子¶
爲人仁而下士士無賢不肖皆謙而禮交之士以此方數¶
千里爭往歸之致食客三千人當是時諸侯以公子賢多¶
客不敢加兵謀魏十餘年¶
<pb:KR3k0012_SBCK_405-2b>¶
又曰春申君者楚人也名歇姓黄氏考烈王元年以黄歇¶
爲相是時齊有孟甞趙有平原魏有信陵方爭下士招¶
致賔客以相傾奪輔國權是時楚復彊趙平原君使人於¶
春申君春申君舎之於上舎趙使欲夸楚爲瑇瑁簮刀劒¶
室以珠玉飾之請命春申君客春申君客三千餘人其上¶
客皆躡珠履以見趙使趙使大慙¶
又曰吕不韋陽翟大賈人也&KR0087;太子政立爲王尊不韋爲¶
相國是時魏有信陵君楚有春申君趙有平原君齊有孟¶
甞君皆下士喜賔客以相傾不韋以&KR0087;之強羞不如亦招¶
致士厚遇之至食客三千人是時諸侯多辯士如荀卿之¶
徒著書布天下不韋乃使其客人人著其聞集論曰吕氏¶
春秋¶
又曰單父人吕公善沛令避仇從之客因家沛焉沛中豪¶
<pb:KR3k0012_SBCK_405-3a>¶
傑吏聞令有客皆徃賀蕭何爲主吏(孟康曰主/吏功曹也)主進(文潁/曰主)¶
(歛禮/進)諸大夫曰不滿千錢坐之堂下髙祖爲亭長素易諸¶
吏乃紿爲謁曰賀錢萬實不持一錢¶
又曰司馬相如字長卿素與臨卭令王&KR0123;善&KR0123;曰長卿乆¶
客旅遊不遂可來過我舎於是相如後往臨卭中富人卓¶
王孫程鄭相謂曰令有貴客爲具召之¶
戰國䇿曰汙明見春申君&KR0049;間三月而後得見談卒春申¶
君大&KR0003;之汙明欲復談春申君曰僕己知先生悉矣汙明¶
&KR0099;然曰臣請爲&KR0003;之君之賢實不如堯臣之能不及舜夫¶
以賢舜事聖堯三年而後乃相知也今君一旦而知臣是¶
君聖於堯而臣賢於舜也春申君曰善乃召門吏爲先生¶
著客籍五日一見¶
漢書曰蒯通見曹相國曰婦人有夫死三日而嫁者有幽¶
<pb:KR3k0012_SBCK_405-3b>¶
居守寡不嫁者足下即欲求婦何取曰取不嫁者通曰然¶
則求臣亦猶是也彼東郭先生梁石君齊之俊士也隱居¶
不嫁未甞卑節下意以求仕也願足下使人禮之曹相國¶
曰敬受命以爲上客¶
又曰公孫弘徒歩數年至宰相封侯於是起客館開東閣¶
以延賢人與叅謀議弘身食一肉脫粟之飯故人賔客仰¶
衣食奉禄皆以給之家無所餘其後李蔡與石慶爲丞相¶
府客館丘墟而己¶
又曰&KR0171;建甞責大將軍至尊重天下之賢士大夫無稱焉¶
願將軍觀古名將所招選者勉之哉青謝曰自魏其武安¶
之厚賔客天子常切齒彼親待士大夫招黜賢不肖者人¶
主之柄也人臣奉法遵職而己何與招士¶
又曰大將軍旣益尊姉爲皇后然汲黯與抗禮或&KR0003;黯自¶
<pb:KR3k0012_SBCK_405-4a>¶
天子欲群臣下大將軍大將軍尊貴誠重君不可以不拜¶
黯曰夫以大將軍有揖客反不重也大將軍聞愈賢黯(大/將)¶
(軍衛/青也)¶
又曰樓護字君卿爲人短小精辯論聽之者皆竦然與谷永¶
俱爲五侯上客¶
又曰成都侯王啇子邑爲大司馬貴重啇故人皆敬事邑¶
唯樓護自安如舊節邑亦父事之不敢有闕時請召賔客¶
邑居樽下稱賤子上壽坐者百數皆離席伏唯護獨東向¶
正坐¶
又曰鄭當時爲太子舎人毎五日洗沐常置驛馬諸郊請¶
謝賔客以夜繼日常恐不遍年少官薄然其知交皆天下¶
名士¶
又曰鄭當時始與汲黯列爲九卿中廢賔客益少當時死¶
<pb:KR3k0012_SBCK_405-4b>¶
家亡餘財先是下邳翟公爲廷尉賔客亦填門及廢門外¶
可設雀羅後復爲廷尉賔客欲往翟公大署其門曰一死一¶
一生乃知交情一貧一冨乃知交態一貴一賤交情廼見¶
又曰陳遵&KR0285;酒毎大飲賔客滿堂輙関門取客車轄投井¶
中雖有急終不得去¶
又曰張竦免官以列侯居長安貧無賔客時時好事者從¶
之質疑問事論道經書而巳¶
又曰張楷治嚴氏春秋古文尚書門徒常數百人賔客慕¶
之自父黨&KR0043;儒皆造門¶
謝承後漢書曰&KR0019;賢遷廷尉賢素廉正自掌法官無私¶
賔客¶
&KR0061;山松後漢書曰陳蕃遷䂊章在郡下接賔客獨坐一室¶
唯徐孺子來爲置對榻去則懸之及徴爲尚書令送之者¶
<pb:KR3k0012_SBCK_405-5a>¶
亦不岀郭門¶
東觀漢記曰崔瑗愛士好賔客盛修殽膳殫極滋味不問¶
餘産¶
張璠漢記曰孔融拜太中大夫雖居家失&KR0020;賔客日滿其¶
門愛才樂士常&KR0002;不足每歎曰坐上客常滿樽中酒不空¶
吾無憂矣¶
英雄記曰&KR0061;紹居雒陽西北陬不妄通賔客非海内知名¶
不得相見¶
魏略曰劉備屯於樊城諸&KR0081;亮見備備以諸生意待之坐¶
集旣畢衆賔皆去而亮獨留備亦不問其所言備性好毦¶
時適有旄牛尾與備者備因手自結之亮乃進曰明將軍¶
當復有逺志但結毦而巳備知亮非常人乃投毦而荅由¶
此知亮乃以上客禮之¶
<pb:KR3k0012_SBCK_405-5b>¶
魏志曰蔡邕貴重朝廷常車騎填巷賔客盈里坐聞王粲¶
在門外倒屣迎之¶
蜀志曰簡雍字憲和涿郡人少與先主有舊隨從先主至¶
荆州雍與麋笁孫乹共爲從事中郎常爲談客¶
吴志曰孫權以魯肅諸&KR0081;瑾等爲賔客¶
又曰諸&KR0081;融每㑹賔合鐏促席問衆客所能或有&KR0054;弈¶
或有樗蒲投壷於是甘菓繼進清酒徐行融周流觀之終¶
日不倦¶
王隱晉書曰嵇喜爲太僕廐長馮陵知其英俊待以賔友¶
之禮以狀表上¶
宋書曰&KR0061;粲字景倩陳郡人閑黙寡言善吟諷獨酌園¶
庭以此自適居&KR0018;南郭時䇿杖獨遊素寡往來門無雜客¶
文士過見不過一兩人¶
<pb:KR3k0012_SBCK_405-6a>¶
南史曰謝瞻兄晦時宋臺右衛權遇已重　於彭城還都¶
迎家賔客輻湊時瞻在家驚駭謂晦曰吾家以逺退爲業¶
汝遂&KR0020;傾朝野此豈門户福耶¶
蕭子顯齊書曰謝超宗坐公事免詣東府門自通其日風¶
寒&KR0228;厲太祖謂四座曰此客至使人不衣自暖矣超宗旣坐¶
飲酒數甌辭氣横岀太祖對之甚欣抜爲驃&KR0016;&KR1460;議及即位¶
轉黄門郎¶
後魏書曰崔道固爲劉義隆諸子叅軍事使向青州募人¶
長史已下皆詣道固道固諸兄逼道固所生母自致酒炙¶
於客前道固驚起接取謂客曰人家無力老親自執劬勞¶
諸客皆知其兄等所作咸起拜謝其母母謂道固曰我不¶
足以報貴賔汝冝荅拜諸客皆歎美¶
三國典略曰周獲梁俘王褒王克劉㲄宗懔殷不害等至¶
<pb:KR3k0012_SBCK_405-6b>¶
長安太祖喜曰晉氏平吴之利二陸而已今定楚之功羣賢¶
賢畢至可謂過之矣乃謂褒及克曰吾即王氏甥也卿等並¶
吾之舅氏當以親戚爲情勿以去郷分意皆厚禮待引爲¶
賔客¶
尹文子曰康衢長者字僮曰善&KR0366;字犬曰善噬賔客不過¶
其門者三年長者恠而問之人以實對於是改之賔客復¶
往¶
淮南子曰客有見人於孚子者客出孚子曰子之客獨有¶
過望我而&KR0015;之是慢也談論而不稱師是叛也交淺而言¶
深是亂也客曰望君而&KR0015;是公也談論不稱師是通也交¶
淺而言&KR0055;是忠也故客一體也或以爲君子或以爲小人¶
從視之異¶
說苑曰魏文侯與大夫飲酒使公乗不仁爲觴政曰飲不¶
<pb:KR3k0012_SBCK_405-7a>¶
釂(子曜/切)者浮以大白文侯飲而釂公乗不仁舉白浮君君¶
視而不應侍者曰不仁退君己醉矣公乗不仁曰前車覆¶
後車誡蓋言其危爲人臣者不易爲君亦不易今君己設¶
令令可不行乎君曰善白而飲之以公乗不仁爲上客¶
又曰燕昭王問於郭隗曰寡人地狹民寡齊人削取八城¶
匈奴駈馳樓煩之下以&KR0012;之不肖得承宗廟恐亡社禝存¶
之有道乎隗曰帝者之臣其名臣也其實友也覇者之臣¶
其名臣也其實僕也危國之臣其名臣也其實虜也今王¶
將東面目指氣使以求臣則厮役之臣至矣南面聽朝不¶
失揖讓之禮求臣則人臣之臣至矣北面等禮相亢下之¶
以色不乗&KR0020;以求臣則朋友之臣至矣西面拘指逡廵而¶
退以求臣則師傳之才至矣王誠欲興道隗請爲天下之¶
士開路於是燕王常置郭隗爲上客¶
<pb:KR3k0012_SBCK_405-7b>¶
三輔決録曰頻陽游殷字季齊&KR0004;爲郡功曹有童子張旣¶
者時末知名爲郡書佐殷察異之勑旣過家具設賔饌及¶
旣至妻&KR0015;曰君甚㪍乎張徳容童昬小皃何異客哉殷曰¶
卿勿怪乃方伯之器也殷遂與論霸王之事饗訖以子楚¶
託之¶
列女傳曰孟甞君食客三千人厨有三列上客食肉中客¶
食魚下客食菜齊市中有乞食人馮煖經冬無袴面有飢¶
色願得上厨¶
又曰漢中楊子拒妻字大英子仲珎有高名常請客母盛¶
爲供具從牎中窺客罷讓之曰吾視汝所交皆不及己此¶
自損之道也後歳餘復請賔客皆&KR0132;德秀士母觀之喜¶
曰吾無憂矣¶
華陽國志曰任熈字伯逺開門待賔客朝無少長必有供¶
<pb:KR3k0012_SBCK_405-8a>¶
膳¶
陸績別傳曰孫策在吴張紘爲上客共論四海未安當用¶
武治而平之績年少未坐遥大聲言曰昔管仲相齊桓公¶
九合諸侯一匡天下不用兵車孔子曰逺人不服修文徳¶
以來之今論者不務道徳之術而唯當用武績雖童蒙竊¶
所末安¶
世&KR0003;曰孫長樂兄弟就謝公&KR0043;言至駿&KR0258;劉大夫在壁後¶
聽之具聞其論謝公明還問劉昨客何以劉荅曰亡兄未¶
有如此賔客謝深有愧色¶
郭子曰桓大司馬病篤(桓温字/子元也)謝公省病(謝安字/安石也)從東門¶
入桓遥瞩而歎曰吾門中不乆復見如此客¶
&KR0171;州志曰通賢橋東有吴丞相頋雍宅自雍至孟名著四¶
代常居此宅門無雜賔投刺攝齊者不過一時英俊¶
<pb:KR3k0012_SBCK_405-8b>¶
俗說曰謝僕射陶太常詣吴領軍坐乆吴留客作食曰己¶
申使婢賣狗供客比得一頓食殆無復氣可語¶
太平御覽卷第四百五¶
