# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:13.216252
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 278
#+PROPERTY: FILE SB11n0727-278太平御覽-卷之二百七十八.
<pb:KR3k0012_SBCK_278-1a>¶
太平御覽卷第二百七十八¶
　兵部九¶
　　　　　邊將¶
史記曰李牧爲趙將居鴈門備匈奴日擊牛饗士謹烽火¶
多間諜敢有捕虜者斬王以爲怯代之匈奴數來復使牧¶
將牧曰如前乃敢奉令王許諾數嵗終無所得後進百金¶
之士五万彀&KR0076;者十万大破匈奴¶
又曰文帝時匈奴大入朝郍殺北地都尉印(音/昂)帝以問馮¶
唐安得廉頗李牧爲將也唐對曰臣聞上古王者之遣將¶
跪而推轂曰閫以内者寡人制之閫以外者將軍制之軍¶
功爵賞皆决於外歸而奏之此非虚言也臣大父言李牧¶
之爲趙將居邊軍市之租皆自用饗士賞賜决於外不從¶
中御也委任而責成功故李牧乃能得盡智能選車千三¶
<pb:KR3k0012_SBCK_278-1b>¶
百乘彀&KR0016;万三千疋百金之士十万是以北逐單于東破¶
胡滅澹林西抑強&KR0087;南支韓魏當是之時趙幾覇㑹趙王¶
遷其母倡也王遷立乃用郭開䜛卒誅李牧令顔聚代之¶
是以兵破士北爲&KR0087;所滅今臣竊聞魏尚爲雲中守其軍¶
市租盡以給士卒出私養錢五日一殺牛饗賔客軍吏舎¶
人是以匈奴逺避不近雲中之塞虜嘗一入尚率車&KR0016;擊¶
之所殺甚衆夫士卒盡家人子起田中從軍安知尺籍伍¶
符終日力戰斬首捕虜上功莫府一言不相應文吏以法¶
繩之其賞不行而吏奉法必用臣愚以爲陛下法太明賞¶
太輕罰太重且雲中守魏尚坐上功首虜差六級陛下下¶
之吏削其爵罰之由此言之陛下雖得廉頗李牧不能用¶
文帝&KR0003;是日令馮唐持節赦魏尚復以爲雲中守而受唐¶
爲車&KR0016;都尉¶
<pb:KR3k0012_SBCK_278-2a>¶
又曰武帝以李廣爲未央衛尉而程不識亦爲長樂衛尉¶
不識故與廣俱甞屯邊而廣行無部伍行陣就善水草屯¶
舎止人人自便不擊刀斗以自衛莫府省約束文籍事然¶
亦逺斥候未甞遇害程不識正部曲行伍營陣擊刀斗士¶
吏理軍簿至明軍不得休息然亦未嘗遇害不識曰李廣軍¶
極簡易然虜卒犯之無以禁也而其士卒亦佚樂咸樂爲之¶
死我軍雖煩擾然虜亦不得犯我是時漢邊郡李廣程不識¶
皆爲名將然匈奴畏廣士卒亦多樂從廣而苦程不識¶
漢書曰晁錯上言兵事曰自髙后以來隴西三困於匈奴¶
非隴西之民有勇怯迺將吏之製巧拙異也故兵法曰有¶
必勝之將無必勝之民繇此觀之安邊境立功名在於良¶
將不可擇也¶
又曰趙充國奏曰從今盡三月虜馬羸瘦必不敢&KR0162;妻子¶
<pb:KR3k0012_SBCK_278-2b>¶
他種中渉河而來爲宼是臣之愚計所度虜且必瓦解其¶
處不戰而自破之䇿也¶
又曰張安丗長子千秋爲中郎將兵隨度遼將軍范明友¶
撃烏桓還謁大將軍光問千秋戰陣方略山川形&KR0020;千秋¶
口對兵事畫地成圖無所忘失¶
後漢書曰竇憲懼誅自求擊匈奴以贖死㑹南單于請兵北¶
伐乃拜憲車&KR0016;將軍金印紫綬官屬依司空(依淮也長一/人千石掾屬)¶
(二十九令史及御屬/三十二人見續漢志)以執金吾耿秉爲副發北軍五校(漢/有)¶
(&KR0047;北軍北軍中候一/人六百石掌臨五營)&KR0058;陽雍營縁邊十二郡&KR0016;士(漢官儀/曰光武)¶
(中興以幽兾并州兵&KR0016;克定天下故於&KR0058;陽五營以謁者/監之又曰扶風郡尉部在雍縣以凉州近羗數犯三輔將)¶
(兵衛護故/俗稱雍營)及羗胡兵出塞明年憲與秉各將四千騎及南¶
匈奴左谷蠡王師子(師子其/名也)万&KR0016;出朔方鷄鹿塞南單于¶
屯屠河(屯屠河/單于名)將万餘&KR0016;出滿夷谷度遼將軍鄧鴻(鄧禹/少子)¶
<pb:KR3k0012_SBCK_278-3a>¶
及縁邊義從羗胡八千&KR0016;與左賢王安&KR0038;万&KR0016;出棝陽塞¶
(棝陽在五原/郡棝音固)皆㑹&KR0240;郡山憲分遣副校尉閻盤司馬耿䕫¶
耿譚將左谷蠡王師子右呼衍王湏訾等(呼衍其號因以爲/姓匈奴貴種也今)¶
(呼延姓是其/後須訾各)精&KR0016;万餘與北單于戰於稽落山大破之虜衆¶
崩潰單于遁走追擊諸部遂臨私渠比鞭鞮海(匈奴中/海各)斬¶
名王巳下方三千級&KR0023;生口馬牛羊櫜駞百餘万頭於是¶
温犢須日逐温吾夫渠王抑鞮等八十一部率降者前後¶
二十餘万人憲秉遂登燕然山去塞三千餘里刻石勒功¶
紀漢威徳令班固作銘¶
又曰馬援討五溪蠻軍次下雋(下雋縣名屬長沙國故城/今辰州沅陵縣雋音字兖)¶
(反)有兩道可入從壷頭則路近而水嶮(壺頭山名也今在/辰州沅陵東武陵)¶
(記曰此山頭與東海方壺山相似/神仙多所遊集固名壺頭山也)從充則&KR0151;夷而運逺(充/縣)¶
(名屬武陵郡/充音昌容反)帝&KR0004;以爲疑及軍至耿舒欲充道援以爲棄¶
<pb:KR3k0012_SBCK_278-3b>¶
日費粮不如進壷頭搤其喉咽(搤持/也)充賊自破以事上之¶
帝從援䇿三月進營壷頭賊乗髙守隘水疾舡不得上㑹¶
暑甚士卒多疾死援亦中病遂困乃穿岸爲室以避炎氣¶
(武陵記曰壺頭山邊有石窟即援所室也/室内有地如百斛舡大云是援之餘靈也)賊每升險鼔譟¶
援輙曳足以觀之左右哀其壯意莫不爲之流涕¶
又曰&KR0004;馬援軍還將至故人多迎勞之平陵人孟兾名有¶
計謀於坐賀援謂之曰吾望子有善言及同衆人&KR0088;昔伏¶
波將軍路&KR0054;徳開置七郡裁封數百户(漢書曰平南越以/爲南海蒼梧鬰林)¶
(合浦交阯九真日南朱崖儋耳九/郡今此言七郡則與前書不同也)今我微勞猥饗大縣功¶
薄賞厚何以能長乆乎先生奚用相濟兾曰愚不及援曰¶
方今匈奴烏桓尚擾北邊欲自請擊之男兒要當死於邊¶
野以馬革裹屍還葬耳何能卧牀上在兒女子手中&KR0088;兾¶
曰諒爲列士當如此矣¶
<pb:KR3k0012_SBCK_278-4a>¶
又曰鄧訓卒官吏人羗胡愛惜旦夕臨者日數千人戎俗¶
父母死耻悲泣皆&KR0016;馬歌呼至聞訓卒莫不吼號或以刀¶
自割又殺其犬馬牛羊曰鄧使君巳死我曹亦俱死耳前¶
烏桓吏士皆奔走道路(訓往烏桓校/尉時吏士也)至空城郭吏執不聽¶
以狀白校尉徐傿傿歎息曰此義也(傿音於/建反)乃釋之遂家¶
家爲訓立祠每有疾病輙請禱求福¶
又曰竇固復出玉門擊西域詔耿秉及&KR0016;尉劉張皆去符¶
傳以屬固(專將兵者並有符傳擬合之取/信今去符皆受固之節度也)固遂破曰山降¶
車師¶
又曰&KR0021;彤使招呼鮮卑示以財利其大都護偏何(鮮卑/名也)遣¶
使奉獻願得歸化彤慰納賞賜稍復親附其異種滿離髙¶
句驪之屬遂駱驛欵塞上貂裘好馬帝輙倍其賞賜其後¶
偏何邑落諸豪並歸義願自效彤曰審欲立功當歸擊匈¶
<pb:KR3k0012_SBCK_278-4b>¶
奴斬送頭首乃信耳偏何等皆仰天指心曰必自效即擊¶
匈奴左伊祑訾部斬首二千餘級持頭詣郡其後嵗&KR0010;相¶
攻輙送首級¶
又曰烏桓鮮卑追思&KR0021;彤無巳每朝賀京師常過冢拜謁¶
仰天號泣乃去遼東吏人爲立祠四時奉&KR0021;焉¶
又曰耿恭以踈勒城傍有澗水可固五月乃引兵據之七¶
月匈奴復攻恭慕先登數千人直馳之朝騎散走匈奴遂¶
於城下擁絶澗水恭於城中穿井十五丈不得水吏士渇¶
乏笮馬糞汁而飲之(笮謂壓/笮也)恭仰歎曰聞昔貳師將軍㧞¶
佩刀刺山飛泉涌出(貳師大宛中城名昔武帝時使李/廣利代大宛至貳師城因以爲號)今¶
漢徳神明豈有窮哉乃整衣服向井再拜爲吏士禱有頃¶
水泉奔出衆皆稱万歲乃令吏士揚水以示虜¶
又曰光武至薊聞邯鄆兵方到光武將欲南歸召官屬計¶
<pb:KR3k0012_SBCK_278-5a>¶
議耿弇曰今兵從南來不可南行漁陽太守彭寵公之邑¶
人(寵南陽/宛人也)上谷太守即弇公也發此兩都控&KR0076;万&KR0016;邯鄆¶
不足慮也光武官屬腹心皆不肯曰死尚南首奈何北行¶
入囊中(漁陽上谷北接塞垣/至彼路窮如入囊也)光武指弇曰是我北道主人¶
也¶
又曰耿䕫爲大將軍左校尉將&KR0016;八百出居延塞直奔北¶
單于庭於金微山斬閼氏名王已下五千餘級單于與數¶
&KR0016;脫亡盡&KR0023;其匈奴珎寳財畜去塞五千餘里而還自漢¶
出師所未甞至也¶
又曰班超在䟽勒將還中國䟽勒舉國憂恐其都尉&KR0058;弇¶
日漢使棄我我必復爲&KR0027;兹所滅耳誠不忍見漢去因以¶
刀自剄超還至于寘王侯以下皆號泣曰依漢使如父母¶
誠不可去㸦抱超馬脚不得所行超恐于寘終不聽其東¶
<pb:KR3k0012_SBCK_278-5b>¶
又欲遂夲忘乃更還䟽勒䟽勒兩城自超去後復降&KR0027;兹¶
而與尉頭連兵(尉頭國居尉頭谷去長安八千六百/五十里南與䟽勒接衣服類烏孫也)超捕¶
斬反者擊破尉頭¶
又曰叚頴破羗窮山&KR0055;谷之中斬其渠師以下万九千級¶
&KR0023;牛馬騾驢氊裘廬帳什物不可勝數¶
又曰郭凉字公文氣力壯猛雖武將然通經書多智略尤¶
暁邊事有名北方¶
又曰張奐前度遼與叚頴争擊羗意不相平及頴爲司&KR0032;¶
欲逐奐歸燉煌將害之奐憂懼奏記謝曰小人不明得過¶
州將千里委命以情相歸¶
又曰劉焉傳曰拜張魯鎮夷中郎將領漢寜太守通其貢¶
獻¶
謝承後漢書曰臧旻有幹事才逹於從政討賊功拜議¶
<pb:KR3k0012_SBCK_278-6a>¶
郎還京師見太尉袁逢問其西域諸國&KR0095;地風俗人物種¶
數旻具荅悉陳其狀手&KR0030;地形逢竒其才歎息言雖班固¶
作西域傳何以過此¶
東觀漢記曰黃香爲尚書曉習邊事毎行軍調度動得事¶
中上知其勤數加賞賜¶
魏志曰母丘儉字仲恭有幹䇿爲幽州刺史渡遼將軍儉¶
以髙句驪數叛帥軍出&KR0007;莬討之句驪王宫將歩&KR0016;三万¶
(逆軍隨/流水)上大戰宮連販走遂束馬懸車登九都山斬&KR0023;首¶
虜以千數&KR0007;菟太守王頎過汶沮千餘里至肅慎界刻石¶
記功刋九都之山¶
呉志曰孫歆字公禮爲邊將數十年善食士卒得其死力¶
將帥姓名盡具識之所問咸對身長八尺儀兒都雅恱曰¶
吾乆不見公禮不圖進益乃此¶
<pb:KR3k0012_SBCK_278-6b>¶
後魏書曰韋珎髙祖&KR0004;蠻首桓誕歸欵以爲東荆州刺史¶
令珍爲使與誕招慰諸蠻珎自懸瓠西入三百餘里至桐¶
栢山窮臨淮源宣揚恩澤莫不附降淮源舊有祠堂變俗¶
&KR0106;用人&KR0021;之珎乃曉告曰天地明靈即是民之父母豈有¶
父母甘子肉味自今巳後悉宜以酒脯代用群蠻從約至¶
今行之凢所招降七万餘户置郡縣而還以奉使稱旨除¶
左將軍樂陵鎮將賜爵覇城子¶
又曰李崇行梁州刺史時巴丘擾動詔崇以將軍荆州刺¶
史鎮上洛勑發陜&KR0087;二州兵送崇至辭曰邊人失和夲怨¶
刺史奉詔代之自然易帖但湏一宣詔旨而巳不勞發兵¶
自防懷懼也髙祖從之¶
又曰宇文測行綏州事每&KR0010;河氷合後突厥即來㓂掠於¶
是常預遣居人入城堡以避之測至皆令安堵如舊乃於¶
<pb:KR3k0012_SBCK_278-7a>¶
要路數百處並多積柴仍逺斥候知其動静是年十二月¶
突厥從連谷入宼至界數十里測命積柴之處一時縱火¶
突厥謂有大軍至懼而遁走自相蹂踐委棄雜畜及輜重¶
不可勝數測徐率所部収之分給百姓自是突厥不敢復¶
至測因請置戍兵以備之¶
隋書白帝以薛丗雄爲玉門道行軍大將軍與突厥啓民¶
可汗連兵擊伊吾師次玉門啓民可汗背約兵不至丗雄¶
&KR0012;軍度磧伊吾&KR0004;謂隋軍不能至皆不設備及聞丗雄度¶
磧大懼請降詣軍門上牛酒丗雄遂於漢舊伊吾城東築¶
城號新伊吾因留銀青光禄大夫王威以甲卒千餘人戌¶
之而還天子大恱進位正議大夫賜物二千叚¶
唐書曰馬揔爲安南郡都護揔管經畧使㹅敦儒學長於¶
政術在南海累年清廉不撓夷獠便之於漢所立銅柱之¶
<pb:KR3k0012_SBCK_278-7b>¶
處以銅一千五百斤特鑄二柱刻書唐德以継伏波之迹¶
又曰范希朝鎮振武蕃落之俗有長帥至必効竒駞名馬¶
雖廉者猶曰當從以致其歡希朝一無所受積十四年皆¶
保塞而不爲横¶
又曰柳公綽爲太原尹北都留守河東節度觀察等使是¶
歳北虜遣梅禄將軍李暢以馬万疋來市託云入貢所經¶
州府守帥假之禮分嚴其兵備留館則戒卒於外懼其襲¶
奪太原故事出兵逆之暢及界上公綽使牙將祖孝恭單¶
馬勞問待以修好之意暢感義出涕徐驅道中不妄馳獵¶
及至闢牙門令譯引謁宴以常禮及市馬而還不敢侵犯¶
陘北有沙陁部落自九姓六州皆畏避之公綽至鎮召其¶
酋朱&KR0088;執冝直枑雲朔塞下治廢柵十一所募兵三千付¶
之留屯塞上以禦匈奴其妻母來太原者請梁國夫人對¶
<pb:KR3k0012_SBCK_278-8a>¶
酒食問遺之沙陁感之&KR0055;得其効¶
梁呉均邊城將詩曰僕夲邊城將馳射靈關下箭御鴈門¶
石氣振武安瓦玉摽丹霞歛金絡&KR0233;光馬髙旗入漢飛長¶
鞭歴地冩¶
太平御覽卷第二百七十八¶
<pb:KR3k0012_SBCK_278-8b>¶
