# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:44.533385
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 770
#+PROPERTY: FILE SB11n0727-770太平御覽-卷之七百七十.
<pb:KR3k0012_SBCK_770-1a>¶
太平御覽卷第七百七十¶
舟部三¶
　　舟下　艦　朦衝¶
　䑦艫(音勾)艑　航¶
　　舫　舠　舸¶
　　　　舟下¶
周處風土記曰小曰舟大曰船温麻五㑹者永寜縣出豫¶
林合五板以爲大船因以五㑹爲名也晨鳬即青桐大舡¶
名諸葛恪所造鴨頭舡也預章　㭠(音銑/&KR0037;木)諸木皆以多曲¶
理盤節爲堅勁也浩漂者言舡之在水如蓮花散落浮於¶
川也¶
武昌記曰樊口北有敗舶灣孫權嘗裝一舡名大舡容敵¶
士三千人與羣臣泛舶中流值風起至樊口十里餘便敗¶
<pb:KR3k0012_SBCK_770-1b>¶
故因名其處爲敗舶灣也¶
戴延之西征記曰檀山凡去洛城水道五百三十里由新¶
安澠池冝陽三樂三樂男女老劣未嘗見舡旣聞𣈆使溯¶
流皆相引蟻聚川側俯仰傾𥬇¶
越絶書曰闔閭見子胥敢問舩運之備何如對曰舩名大¶
翼小翼突胃樓舡橋舡今舡軍之教北陵軍之法乃可用¶
之大翼者當陵軍之車小翼者當陵軍之輕車突冐者當¶
陵軍之衝車樓舡者當陵軍之行樓車也橋舡者當陵軍¶
之輕足剽定&KR0016;也¶
瑞應圖曰王者徳盛則金人下乗舡遊王後池¶
郡國誌曰越州百塗山有石舡一丈禹所乗者宋元嘉中¶
有人於舡側得䥫履一量一云有聖姑從海中乗舟張石¶
㠶至此二物廟中有周時樂器名淳于銅作似鍾而有頸¶
<pb:KR3k0012_SBCK_770-2a>¶
映水用芒刜(音/弗)則鳴¶
又曰硤州逺安縣江有狼尾灘有陸抗故城南有孤山𡊮¶
山松爲郡甞登以四望大江如索帶舟舡如鳬鴈焉¶
又曰相州魏縣景穆寺西有遭官有石竇橋鳴鶴飛集赤¶
馬飛龍等舟¶
西京&KR0258;記曰昆明池中有弋樹舡各數百艘舡上建樓櫓¶
戈舡建戈矛四角迷垂幡(音/餌)旌葆麾蓋照灼涯涘¶
又曰太液池中有鳴鶴舟容與舟清曠舟採菱舟¶
&KR0003;苑曰吴赤市使於知氏假道於衛寗文子具紵絺三百¶
製將以送之大夫豹曰吴雖大國也不壤交假之道則亦¶
敬矣又何禮焉寗文子不聽遂致之吴赤市至於知氏旣¶
得事將歸吴智伯命造舟爲梁吴赤市曰吾聞天子濟于¶
水造舟爲梁諸侯維舟爲梁大夫方舟臣之職也且敬太¶
<pb:KR3k0012_SBCK_770-2b>¶
甚必有故使人視之則兵在後矣將以襲衛吴赤市曰衛¶
假吾道而厚贈我我見難而不告是與爲謀也稱疾而留¶
使人告衛衛人警戒智伯聞之乃止也¶
列女傳曰趙簡子至河津津吏醉吏女乃持檝而前爲王¶
掉舟(餘具下/檝門中)¶
江表傳曰孫權於武昌新裝大舡名爲長安¶
又曰孫權乗飛雲大舡與張昭魯肅等共追送叙别吴¶
又曰周瑜破魏軍曹公復書與權曰赤壁之役值有疾疫¶
孤燒舡自退撗使周瑜虚獲此名¶
又曰劉備進駐鄂縣之樊口諸葛詣吴未還聞曹公軍下¶
恐懼曰遣邏吏於水次候權軍吏望見周瑜舡馳還白備¶
備曰何以知非青徐軍耶吏對曰以舡知之備遣人慰勞¶
瑜瑜曰有軍任不得委署儻能屈威副其所望備謂張飛¶
<pb:KR3k0012_SBCK_770-3a>¶
𨵿羽曰彼欲致我今自託於東而不徃非同盟之意也乃¶
乗單舸徃見瑜問曰今距曹氏深爲得計戰卒有幾瑜曰¶
此自足用豫州但觀瑜破之吴歴曰曹公出濡湏作油舡¶
夜渡洲工權乃自乗從濡湏吴公軍行五六里廻作鼓吹¶
公見舟舡器仗法伍整粛喟然嘆曰生子當如孫權爲劉¶
景升兒&KR0002;㹠犬耳¶
又曰孫綝上䟽景帝曰少帝於宫内作小舡三百餘艘飾¶
以金銀師工晝夜不㤙¶
王粲海賦曰乗薗桂之舟晨鳬之舸¶
&KR0067;闡楊都賦曰龍坻華屋晨鳬之舸鷁首鋪於芙蓉盤蛟¶
&KR0414;於赤馬¶
晉令曰水戰有飛倉集舡¶
說苑曰楚鄂君乗青翰之舟張翠羽之鷁¶
<pb:KR3k0012_SBCK_770-3b>¶
楚辭曰舡容與而不進奄迴水以凝滯¶
又曰羙要妙兮冝修沛吾乗兮桂舟桂櫂兮蘭枻増水兮¶
積雪¶
魏文帝沂淮賦曰建安十四年王師東征泛舟萬艘¶
楊脩岀征賦曰汎順風而廻艫徐日轉而月移斾已入乎¶
河口殿(都練/切)尚集於菌池¶
班固東都賦曰命舟牧爲水嬉浮鷁首醫雲芝交¶
又曰東郊則有通溝大漕潰渭洞河泛舟山東控引淮湖¶
與海通波(漕水運也蒼頡篇月潰傍决也前書武帝渠通渭/史記曰滎陽下引河東南爲鴻溝以與淮泗㑹也)¶
𡊮宏東征賦曰驚瀾嶾(音/隱)嶙(力軫/切)而嶽轉頽波嵔(音/猥)&KR1041;(力/猥)¶
(切)以嶺没咨余舟之小狹衝奔湍以檮杌櫂弱檝之弗施¶
授洪流以藏骨¶
夏侯弼吴都賦曰嚴嚴舡艫汎汎楊舟權河髙跱風駭雲浮¶
<pb:KR3k0012_SBCK_770-4a>¶
堅壁金扶有&KR0002;髙樓¶
劉謐之與公牋曰昔甲申之際遭湯旱流烟今子亥之歳值¶
堯水滔天火延燒其廬水突壞其園何小人兮頓偷𩀱舡¶
由是行無擔石室如懸磬¶
魏文與孫權書曰知巳選擇見舡最大樟材者六艘受五¶
百里石從汚水送付樊口¶
王粲詩曰方舟浮大江日暮愁我心¶
曹植詩曰何以汎舟媿無榜人¶
𥞇康詩曰淵淵緑水淪滑而逝汎汎虚舟載停載滯皷枻¶
投竿&KR0278;遊卒歳¶
梁王筠詠輕利舡應臨汝侯教詩曰君侯飾輕利揺蕩邁¶
飛雲凌𣻌浮鷁采映木煥蛟文雷流巳冠絶鳥逝復超群¶
倐忽方千里戀兹岐路分¶
<pb:KR3k0012_SBCK_770-4b>¶
陳張正見後湖泛舟詩曰上苑奢行樂滄池聊薄遊泛荇¶
分蘭櫂　槎觸桂舟残虹収度雨缺岸上乗新流欲知有髙¶
趣長楊送夌秋¶
又别韋諒賦得江潮泛别舟詩曰千里㝷陽岸三翼木蘭¶
舡鷁泛青鳬後雞鳴白鷺前&KR0636;花没淺纜帶葉動深舡不¶
言朝夕水獨自限神仙¶
又與錢玄智泛舟詩曰髙門事休沐朝野念逢迎還乗金¶
谷水俱望洛陽城舟移洛女度檝動渭橋横風髙鴈巳落¶
雨霽水還清葉盡桐門淨花秋菊岸明欲奏江南曲聊習¶
棹歌行¶
𣈆&KR0037;據舡賦曰嘉聖王之神化理通微而逹幽悼民萌之¶
隔塞&KR0598;王教之不周立成器以備用因垂象以造舟濟迅¶
波之絶&KR0100;越巨川之湍流運重固之滯質雖載沉而必浮¶
<pb:KR3k0012_SBCK_770-5a>¶
且論器而比象似君子之淑清外質朴而無飾内空虚以¶
受盈不辭勞而惡動不偷安以自寧且其行無轍趾止無¶
所不疾而速忽&KR0002;馳奔¶
晉王叔之舟賛曰塗則騁車水惟用舟弱檝輕棹利渉濟¶
求&KR0225;彼漁人鼓枻清謳¶
後漢李尤舟檝銘曰舟檝之利譬猶輿馬載重歴逺以濟¶
天下相風視波窮究川野安審懼慎終無不可¶
　　　　艦¶
釋名曰上下重牀曰艦四方施板以禦失如牢檻也¶
洞&KR0115;記曰昆靈弛中有淩波艦棭電艦¶
吴志曰周瑜逆曹公部將黄公蓋取艨衝闘艦數十艘實以¶
薪草膏灌其中裏以帷幕上建牙旗同時發火時風猛火盛¶
悉延燒岸上營曹公軍敗退¶
<pb:KR3k0012_SBCK_770-5b>¶
晉中興書曰建興九年冬左將軍王敦遣振威將軍周訪¶
廣武將軍趙誘受陶偘節度征蜀賊杜㢰(音/韜)大戰蜀賊以¶
桔橰打没偘艦二十餘艘人皆投水¶
義𤋮起居注曰盧循新作八槽艦九枚起四層髙十餘丈連¶
營繕令曰諸私家不得有戰艦等舡¶
　　　　艨衝¶
釋名曰外狹而長曰艨衝¶
吴志曰董襲討黄祖祖横兩艨衝夾守[沔-丏+丐]口栟(音/并)櫚(音/閣)大¶
紲繫石爲矴軍不得前襲與陵統俱爲前部各將敢死百¶
人人&KR0013;兩鎧乗舸舡突入艨衝裏身以刀斷兩紲艨衝方¶
横流大兵遂進¶
又曰周瑜逆曹公部將黄蓋取艨衝&KR0720;艦數十艦(餘艦上/艦門户)¶
又曰將軍賀齊性奢綺好軍事所乗舡雕刻丹鏤青蓋綘¶
<pb:KR3k0012_SBCK_770-6a>¶
居朦衝&KR0720;艦之屬望之&KR0002;山¶
營繕令曰諸&KR0059;家不得有蒙衝等舡(餘具叙/舟中門)¶
　　　　䑦&KR1139;¶
雜字觧詁曰䑦&KR1139;雜舡也¶
吴志曰吕蒙襲𨵿羽至㝷陽晝伏精兵於&KR1139;艑中使白衣¶
揺櫓作啇賈販晝夜兼行故羽不聞知遂到南郡¶
物理論曰夫工匠徑渉河海爲舸&KR1139;以浮大淵皆成於巧¶
手岀乎聖意¶
　　　　艑¶
廣雅曰艑舟也¶
荆州土地記曰湘洲七郡大艑之所岀皆受萬斛¶
吴志曰吕蒙襲𨵿羽至㝷陽晝伏精兵於&KR1139;艑中(餘上具/䑦&KR1139;門)¶
温嶠教曰廪者無米受得艑下濕米豈是吾遇兵衆無異¶
<pb:KR3k0012_SBCK_770-6b>¶
之懷乎雖是數合米欲令齊均&KR0002;有不如教鞭五十也¶
荆州土地記曰桓宣穆遣人㝷廬山下有一湖中有敗艑¶
　　　　航¶
說文曰航方舟也¶
詩曰誰謂河廣一葦航之¶
異苑曰𣈆時錢塘浙江有大樟林桁毎有乗者&KR0100;潭盪摇¶
&KR0045;不可禁嘗鳴鼓錢塘江頭陵浪如故唯桁吏章奥能相¶
制伏及奥死遂長廢¶
淮南子曰公孫龍在趙之時謂弟子曰人而無能者龍與¶
遊有客衣&KR0260;帶索而見曰臣能呼公孫龍頋謂弟子曰門¶
下故有能呼者乎對曰無有公孫龍曰與之弟子之藉後¶
數日徃說燕王至於河側而航在北使客呼之一呼而航¶
來¶
<pb:KR3k0012_SBCK_770-7a>¶
楊子灋言曰舎舟航而濟乎瀆者末矣舎五經而濟乎道¶
者末矣(李&KR0100;注曰/末無之也)乗國者如乗航乎則民斯安矣¶
孫綽子曰仲尼見滄海横流故務爲舟航¶
左思吴都賦曰長鯨吞航脩鯢吐浪也¶
　　　　舫¶
說文曰舫併舡¶
吴書陸孫破曹休當還西陵公卿並爲祖道上賜御舡一¶
舫繒綵舟也¶
晉書曰王廙性儁率嘗從南下旦自㝷陽迅風飛㠶暮至¶
都𠋣舫樓長嘯神氣甚逸¶
梁書曰安成康王秀爲江州刺史將發主者求堅舡以爲¶
齎舫秀曰吾豈愛財而不愛士乃教以牢者給叅佐下者¶
載齎物旣而遭風齎舫遂破¶
<pb:KR3k0012_SBCK_770-7b>¶
　　　　舠¶
釋名曰舡三百斛曰舠舠豹也短也江南所名短而廣安¶
不傾危也¶
詩曰誰謂河廣曽不容舠¶
　　　　舸¶
王隠晉書曰頋滎徴侍中見王路塞絶便乗舡而還過下¶
邳遂觧舫爲單舸一日一夜行五六百里遂得免¶
沈約宋書曰垣護之隨王玄謨入河玄謨攻滑臺護之以¶
三百舸爲前鋒進據石濟(石濟在滑臺西/南百二十里)玄謨敗退不暇¶
報護之及護之聞知而虜悉巳牽玄謨水軍大艚連以䥫¶
鎻三重欲以絶護之還路護之中流而下毎至鐵鎻輙以¶
長柯斧斷之虜不能禁唯失一舸¶
吴志曰甘寜厨下兒有過走投吕蒙蒙恐寜殺之故不即¶
<pb:KR3k0012_SBCK_770-8a>¶
還後寧齎禮禮䝉母蒙臨當輿斗堂乃岀厨下兒出還寜¶
寜許不殺斯湏還舡縛置桑樹自挽弓射殺之勑舡人更¶
増舸䌫觧衣卧舡中蒙大怒擊鼓㑹兵欲攻寜蒙母諌乃¶
止¶
江表傳曰劉備進住鄂縣之樊口聞曹公軍下恐懼俄周¶
瑜舡軍至備乃乗單舸徃見瑜(己具/舡門)¶
又曰孫權名舸爲馬言飛馳如馬之走陸地也¶
洞冥記曰昆靈池中有橦雷舸¶
太平御覽卷第七百七十¶
<pb:KR3k0012_SBCK_770-8b>¶
