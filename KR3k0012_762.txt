# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:43.866514
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 762
#+PROPERTY: FILE SB11n0727-762太平御覽-卷之七百六十二.
<pb:KR3k0012_SBCK_762-1a>¶
太平御覽卷第七百六十二¶
　　器物部七¶
　　　瓢　勺　豊¶
　　　禁　食架　食厨¶
　　　酒臺　槽　杵臼¶
　　　堪(擣衣/杵)碓　磨¶
　　　碾¶
　　　　瓢¶
方言曰蠡(瓠勺也/音禮也)陳楚宋魏之間或謂之樹(今江東呼/勺爲樹)或¶
謂之瓢¶
通俗文曰瓠瓢爲蠡¶
禮曰合卺(音/謹)而酳¶
三禮圖曰卺取四升瓠中破夫婦各一¶
<pb:KR3k0012_SBCK_762-1b>¶
論語曰賢哉回也一簞食一瓢飲在陋巷人不堪其憂¶
爾雅曰康瓠謂之甈(孫炎曰康瓠也郭璞曰瓠/壷也賈/曰寳康瓠是也)¶
戰國䇿曰應侯謂秦昭王曰百人輿瓢而趍不如一人持¶
而走疾百人試與瓢瓢必裂今秦國華陽穰侯太后用之¶
秦國必裂矣¶
東宫舊事曰&KR0238;卺爵二銀鏁連長七尺¶
莊子曰惠子謂莊子曰魏王貽我大瓠之鍾我樹之成而¶
實五石剖以爲瓢濩落無所容吾爲其無用捨之¶
楚辤九歎曰藏瓠蠡於筐簏(瓠瓢/蠡瓠)¶
東方朔荅客難曰以管闚天以蠡測海(張晏曰蠡/瓢瓠也)¶
琴操曰許由無杯噐常以手捧水人以一瓢遺之由操飲¶
畢以瓢掛樹風吹樹瓢動歴歴有聲由以爲煩擾遂取¶
捐之¶
<pb:KR3k0012_SBCK_762-2a>¶
　　　　勺(與枸字同)¶
說文曰斗勺也¶
通俗文曰木瓢爲斗¶
詩曰惟北有斗不可以挹酒漿¶
又曰酌以大斗(大斗長/三尺)以祈黄耇¶
周禮曰大璋中璋九寸邊璋七寸射四寸厚寸黄金勺青¶
金外朱中鼻寸衡四寸有繅(音/早)天子以廵守宗祝以前焉¶
(杜子春云勺謂酒樽中勺也鄭司農云鼻謂勺龍頭鼻也/衡謂勺柄龍頭也鄭玄謂勺鼻流凡流智爲龍口也三璋)¶
(之勺形如玉瓉天子巡守有事山川則用灌焉於大/山川則用大璋中山川用中璋於小山川用邊璋也)¶
又曰梓人爲飲噐勺一升(勺尊/升也)¶
禮曰犧(恩歌/切)尊䟽布鼏(音/覔)椫(之演/切)勺此以素爲貴也(鄭玄/日禅)¶
(木白/理也)¶
又曰勺夏后氏以龍勺殷以䟽勺周以蒲勺(鄭玄曰龍龍/頭也䟽道刻)¶
<pb:KR3k0012_SBCK_762-2b>¶
(其頭也蒲合/滿如鳧頭也)¶
漢書曰霍顯之謀行於柸勺¶
東宫舊事曰&KR0238;注八合鴨頭勺四¶
論衡曰司南之勺投之於地其柄指南¶
語林曰諸阮以大盆盛酒木勺數枚也¶
束晳貧家賦曰舉短柄之掘勺¶
　　　　豊¶
三禮圖曰射爲罰爵之豊作人形也豊國名也坐酒亡國¶
戴盂戒酒¶
說文曰豊爼豆貴豊厚也一曰郷飲酒有豊侯者¶
儀禮曰司射適堂西命弟子設豊(將飲不勝設豊以承其爵/豊形蓋似豆卑而大/之)¶
又曰公尊瓦泰兩有豊¶
崔駰酒箴曰豊侯沉酒荷甖負缶自戮於丗圗形戒後¶
<pb:KR3k0012_SBCK_762-3a>¶
李尤豊侯銘曰豊侯荒繆酔亂迷逸乃象其形爲豊戒式¶
後丗傳之固無止說¶
　　　　禁(一名棜/乙去切)¶
三禮圖曰於長四尺廣二尺四寸深寸無足&KR0238;赤中青雲¶
畫䔖苕華飾禁長四尺廣二尺四寸通局足髙三寸&KR0238;赤¶
中青雲畫䔖苕華飾刻鏤其足爲褰帷之形¶
儀禮曰尊於户間兩甒(音/武)有禁(禁承尊之噐名之/曰禁因爲酒戒也)¶
又曰尊兩壼于房户間斯(斯禁禁切/地無足也)¶
禮曰天子諸侯之尊廢禁大夫士棜禁此以下爲貴也(廢/猶)¶
(去也棜斯禁也無足有似於棜或因名之小/耳大夫用斯禁士用棜禁如今方案情悵局)¶
　　　　食架¶
東宮舊事曰&KR0238;食架二¶
　　　　食厨¶
<pb:KR3k0012_SBCK_762-3b>¶
禮曰大夫七十而有閣(閣以板爲之/度食物也)天子之閣左逹五右¶
達五公侯伯於房中五大夫於閣三士於坫一(達夾室大/夫言於閣)¶
(與天子同處天子/二五倍諸侯也)¶
東宮舊事曰&KR0238;食厨一具¶
　　　　酒臺¶
周禮曰六彛皆有舟(鄭司農曰舟下臺/也若今時承盤也)¶
東宫舊事曰&KR0238;酒臺二金塗鐶鈿¶
　　　　槽¶
劉伶酒德頌曰先生方棒罌承槽衘柸嗽醪¶
　　　　杵臼¶
易下繫辭曰斷木爲杵掘地爲臼臼杵之利萬民以濟蓋¶
取諸小過(王肅曰雷起起上杵之/象地艮止於下曰之義)¶
書曰血流漂杵(孔安國曰流而漂/春杵甚之言也)一戎衣天下大定¶
<pb:KR3k0012_SBCK_762-4a>¶
禮曰隣有䘮舂不相(相送/杵聲)¶
又曰暢臼以掬杵以梧(所以檮欎/鬯/栢也)¶
穀梁傳曰大夫救日擊門士擊杵(舂染盛之具示/有上下隂陽)¶
周易類謀曰間可倚杵(鄭玄曰天地相去其/間才可倚一杵也)¶
春秋繁露曰夏求雨暴杵臼於街十日¶
漢書曰傳咸爲南陽太守有猾吏大妵犯令爲地臼木杵¶
舂不中程者輙加笞箠¶
又曰江都易王非宫人有過者或髠鉗以鈆杵舂不中程¶
輙掠¶
又曰楚王戊即位胥靡申公白公衣赭衣使雅舂於市¶
東觀漢記曰公沙穆遊太學無資粮乃變服客傭爲吴祐¶
賃舂祐與語大驚遂共定交於杵臼之間¶
後漢書曰梁鴻之妻孟光多力能舉石臼¶
<pb:KR3k0012_SBCK_762-4b>¶
又曰馮衍娶北地任氏女爲妻悍忌不得畜媵妾兒女常自¶
探井臼¶
王隱晉書曰賈后使小黄門孫慮徙愍懷太子於坊中不¶
與食乃刼服杏子黒丸其夜薨或傳太子不肯服藥伺至¶
厠以藥杵橦害之喚聲聞於外¶
燕書曰昭武帝營新殿昌黎大棘城縣河岸崩出䥫築杵¶
頭一千一百七十枚永樂民郭陵見之詣闕言狀詔曰經¶
始崇殿而築具出人神允恊之應賜陵爵關外侯¶
戰國䇿曰智伯攻趙襄子於晉陽臼竈生鼃(於禍/切)¶
又曰衛人迎新婦婦入室見臼曰徙之牖下妨徃來者主¶
人美之¶
河圗曰千歳之後天可倚杵¶
孟子曰盡信書不如無書吾於武成取二三䇿而巳矣仁者¶
<pb:KR3k0012_SBCK_762-5a>¶
無敵於天下以至仁伐至不仁何其血之流杵也¶
吕氏春秋曰伊尹母夢神告之臼出水而東走¶
賈誼書曰黄帝行道炎帝不聽故戰涿鹿之野血流漂杵¶
淮南子曰解門以爲薪塞井以爲臼雖用小而所喪大矣¶
桓譚新論曰伏羲制杵臼之利後丗加巧因借身以踐碓¶
而利十倍¶
又曰復設機關用驢羸牛馬及役水而舂其利百倍¶
論衡曰春者以杵擣臼杵臼鼔動地動地臨池水河水震¶
蕩夫臼杵木也水與木土三者殊類而相應首相叩動其¶
勢然也¶
風俗通曰秦留燕太子丹天爲雨栗厨中杵生肉是不然¶
也¶
丗本曰雍父曰作舂杵臼(宋志<折 t="33"/>雍父/黄帝名也)¶
<pb:KR3k0012_SBCK_762-5b>¶
湘州記曰棗陽縣有蔡倫宅宅西有一石臼云是倫舂紙¶
臼¶
荆州記曰長沙醴泉縣有山石空空中有石牀牀頭有臼¶
容五升父老相傳昔有仙人以此合金丹¶
衡山記曰桂英巖上鑿石作臼有鐵杵倚置巖畔石臼邊¶
有兩人脚跡¶
名山記曰羅浮山有道士賫䥫臼杵欲合丹未成而仙化¶
丗說曰魏武帝讀曹娥碑云外孫虀臼楊修曰虀臼受辛¶
受辛辤字¶
幽明録曰劉松在家忽見一鬼杖劒斫之鬼走松起逐見¶
鬼在髙山巖室上卧仍徃逼突群鬼争走遺置藥杵臼及¶
所餘藥因將還家松爲人合藥時臨熟取一經此臼者無¶
不効驗¶
<pb:KR3k0012_SBCK_762-6a>¶
列異傳曰魏郡張舊家巨冨復暴衰賣宅與黎陽程應應¶
入居死病相繼賣荆民何文日暮持刀上北堂中至二更¶
有一人長丈餘髙冠黄衣來堂前呼問細腰舎中何以有¶
人氣湏臾復有一人髙冠青衣次又髙冠白衣問並如前¶
將曙文下堂如向法呼細腰問曰黄衣者誰曰金也在堂¶
西壁下青衣者誰曰錢也在堂前井西五歩白衣誰曰銀¶
也在堂東北任下汝誰也曰我也在竈下至明文按次掘¶
之得金銀各五百斤錢千餘萬取杵焚之宅遂清安¶
魏武上獻帝表曰臣袒騰有順帝賜噐今上藥杵臼一具¶
　　　　堪(與砧/同)¶
爾雅曰堪謂之榩(郭菐曰堪木/質也榩音䖍)¶
廣雅曰枕質堪也¶
東宫舊事曰太子納妃有石砧一枚　又擣衣杵十杵¶
<pb:KR3k0012_SBCK_762-6b>¶
荆州記曰柹歸縣有屈原宅女嬃(音/湏)廟擣衣石猶存¶
漢水記曰有女郎檮衣砧也¶
古樂府詩曰藁砧今何在山上復有山(藁砧謂/失也)¶
　　　　碓¶
廣雅曰　碓也(丁/切)¶
方言曰碓機陳魏宋楚自關而東謂之柩¶
魏略曰司農王思弘作水碓免歸田里¶
晉書曰魏舒遟鈍質朴不爲郷親所重從叔父吏部郎衡¶
有當丗名猶不知之使守水碓¶
王隱晉書曰石崇有水碓三十區¶
又曰劉頌爲河内太守有公王水碓三十餘區所在遏塞¶
輒爲侵害頌表上封諸民獲便冝¶
又曰衛灌爲太子少傅詔賜園曰水碓不受¶
<pb:KR3k0012_SBCK_762-7a>¶
又曰鄧攸去石勒投李矩借水碓舂於城東¶
晉諸公讃曰征南杜預作連機碓¶
晉陽秋曰給陳留王碓一區¶
幽明録曰弘農徐儉家有一逺來客寄宿有馬一疋中夜¶
驚跳客不安騎馬而去一物長丈餘來逐馬後客射之聞¶
如中木聲明日㝷昨路見箭着一碓柵¶
丗說曰王戎旣貴且冨區宅水碓洛下莫比¶
孔融肉刑論曰賢者所制或踰聖人水碓之巧勝於斷木¶
掘地¶
王渾表曰洛陽百里内舊不得作水碓臣表上先帝聽臣¶
立碓并攙得官地¶
　　　　磨¶
說文曰䃺(莫佐/切)石磑也(磑音五/對切)¶
<pb:KR3k0012_SBCK_762-7b>¶
釋名曰磑磨也¶
廣雅曰礱磨也¶
方言曰磑或謂之婕(即磨也/錯碓切)¶
通俗文曰麤曰䃀(内/刀)填(音/鏤)䃺曰硐(途棟/切)磨牀曰&KR0933;(直易/切)¶
魏略曰諸葛亮爲衝車圍郝昭於陳倉昭以繩繫石磨羂¶
(古犬/切)其衝車¶
魏志曰管輅字公明平原人也徃同村郭思家磑上有鳩¶
食相闘輅曰不祥思明日射鳩悮中隣女¶
蜀志曰許靖爲許劭排擯以馬磨自給¶
晉書曰王戎爲司徒好治産業周遍天下水碓四十所¶
鄴中記曰解飛者石虎時工人造作旃檀車左轂上置磑¶
右轂上置碓每行十里磨麥一石春米一斛¶
丗本曰公輸般作磑¶
<pb:KR3k0012_SBCK_762-8a>¶
諸葛亮別傳曰孫權常饗蜀使費椲(音/揮)停食䴵索筆作麥¶
賦恪亦請筆作磨賦¶
異苑曰上黨侯亮之於江都城下獲一石磨下有銅馬¶
幽明録曰廣陵有家相傳漢江都王逮之墓也常有村人¶
行過見地有數十具磨取一具持歸暮即叩門求磨甚急¶
明且送着故處¶
抱朴子曰周髀家云天旁轉如推磨而左行日月右行隨¶
天左轉譬之於蟻行磨上磨左旋而蟻遟故不得不隨磨¶
以右廽焉¶
嵇含八磨賦曰外兄劉景宣作爲磨竒巧特異䇿一牛之¶
任轉八磨之重因賦之曰方木矩跱圎質䂓旋下靜以坤¶
上轉以乾巨輪内建八部外連¶
　　　　碾¶
<pb:KR3k0012_SBCK_762-8b>¶
通俗文曰石碢轢榖曰碾(碢/徒)¶
後魏書曰崔亮在雍州讀杜預傳見其爲八磨嘉其有濟¶
時用遂教民爲碾及爲僕射奏於張方橋東堰榖水造水¶
碾磨數十區其利十倍國便之¶
太平御覽卷第七百六十二¶
