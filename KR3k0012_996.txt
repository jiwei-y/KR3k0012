# -*- mode: mandoku-view -*-
#+TITLE: 太平御覽
#+DATE: 2015-09-23 10:14:05
#+PROPERTY: LASTPB  <md:KR3k0012_SBCK_993-1a>
#+PROPERTY: JUAN 997

¶
<md:KR3k0012_SBCK_996-1a>¶
<pb:KR3k0012_WYG_996-1a>
欽定四庫全書
　太平御覧卷九百九十六¶
　　　　　　　　　　　　宋　李昉等　撰
　　百卉部三¶
　　　菊　　　　苕　　　　萱　　　苜蓿¶
　　　菅　　　　茅　　　　紫草　　藍¶
　　　蒨¶
　　　　菊
<pb:KR3k0012_WYG_996-1b>
爾雅曰菊治蘠(今人秋/華菊也)¶
又圖讃曰菊名日精布華𤣥月仙客是尋薄採薄捋¶
禮記月令曰季秋之月菊有黄花¶
周書曰寒露之日鴻鴈來賔又五日菊有黄華菊無黄
華土不¶稼穡¶
晉書曰羅含致仕還家階庭忽蘭菊藂生人以為德行
之¶感<md:KR3k0012_SBCK_996-1b>¶續晉陽秋曰陶淵明嘗九月九日無酒出菊叢中摘盈
<pb:KR3k0012_WYG_996-2a>
把¶坐其側久之望見白衣人至乃王𢎞送酒即便就酌¶
山海經曰女几之山其草多菊¶
廣志曰菊有白菊¶
風俗通曰南陽酈縣有甘谷谷中水甘美云其山上有
大菊¶¶水從山上流下得其滋液谷中三十餘家不復
穿井仰¶飲此水上夀百二三十年中百餘下七十八十
名之為天司¶空王暢太尉劉寛太傅袁隗為南陽太守
聞有此事令酈¶縣月送水三十斛用飲食澡浴終然無益
<pb:KR3k0012_WYG_996-2b>
抱朴子曰劉生丹法白菊花汁蓮花汁樗汁和丹¶蒸之
服一年得五百歲仙方所謂日精¶
又曰日精更生周盈皆一菊也而根莖花實異名或無
效¶者以由不得真菊又曰菊花與苡薏相似直以甘苦别之
耳菊<md:KR3k0012_SBCK_996-2a>¶甘而薏苦今所有真菊但為少耳¶
神仙傳曰康風子服甘菊花栢實後得仙¶
愽物志曰菊有二種苖花如一唯味小異苦者不冝服¶
崔氏四民月令曰九月九日可採菊華
<pb:KR3k0012_WYG_996-3a>
王韶之神境記曰滎陽郡西有靈源山其澗生靈芝石
茵¶巖有紫菊¶
風土記曰日精菭(音/苔)蘠皆菊華莖之别名九月律中無
射¶而數九俗尚九日而用候時之草也¶
盛𢎞之荆州記曰酈縣北八里有菊水其源悉芳菊被
崖¶間水甚甘馨太尉胡廣乆患風羸恒汲飲水後疾遂
瘳年及¶百嵗非唯天夀亦菊所延也¶
名山記曰道士朱孺子吴末入玊笥山服菊花乘雲升
<pb:KR3k0012_WYG_996-3b>
天¶
本草經曰菊有筋菊有白菊花黄菊花一名節花一名
傳公<md:KR3k0012_SBCK_996-2b>¶一名延年一名白花一名日精一名更生一名隂
威一名¶朱羸一名女花其菊有兩種一種紫莖氣香而
味甘美葉¶可作羮為真菊菊一種青莖而大作蒿艾氣
味苦不堪食¶名薏非真菊也¶
吴氏本草經曰菊華一名女華一名女室¶
淮南萬畢術曰以牡菊灰散池中蛙盡死
<pb:KR3k0012_WYG_996-4a>
楚辭曰朝飲木蘭之墜露兮夕餐秋菊之落英¶
又曰春蘭兮秋菊長無絶兮終古¶
鍾㑹菊賦曰縹幹緑葉青柯紅芒芳實離離暉藻煌煌
故¶夫菊有五美焉圓華髙縣凖天極也純黄不雜后土
色也¶早植晚登君子徳也冐霜吐頴象勁直也流中輕
體神仙¶食也¶
潘尼秋菊賦曰汎流英於青醴似浮萍之隨波<md:KR3k0012_SBCK_996-3a>¶嵇含菊花銘曰煌煌丹菊暮秋彌榮親尊是御永作億
<pb:KR3k0012_WYG_996-4b>
齡¶
　　　　苕¶
毛詩疏曰苕饒也幽州謂之翹饒蔓生莖如勞豆而細
葉¶似蒺䔧而青其華細緑色可生食味如小豆藿¶
本草經曰陵蒔一名陵苕陸機疏云一名鼠尾生下濕水
中七八月華華紫似今紫草可¶以染皂煮以沐頭髪即黑¶
　　　　萱¶
毛詩伯兮曰焉得諼草言樹之背(背北/堂也)願言思伯使我
<pb:KR3k0012_WYG_996-5a>
心¶痗¶
說文曰萱忘憂草也¶
崔豹古今注曰欲忘人之憂則贈以丹棘一名忘憂草
也¶
愽物志曰神農經曰中藥養性謂合歡蠲忿萱草忘憂¶
風土記曰花曰宜男姙婦佩之必生男又名萱草<md:KR3k0012_SBCK_996-3b>¶本草經曰萱一名忘憂一名宜男一名妓女¶
録異記曰婦人𢃄宜男草生男
<pb:KR3k0012_WYG_996-5b>
束晢發蒙記曰甘棗令人不惑萱草可以忘憂¶
任昉述異記曰萱草一名紫萱又名忘憂草吴中書生
謂¶之療愁¶花
嵇康養生論云萱草忘憂¶
　　　　苜蓿¶
史記大宛有苜蓿漢使取其實來於是天子始種苜¶蓿
及天馬多外國使來衆離宮别觀旁盡種苜蓿極望¶
漢書西域𫝊曰&KR0290;賔國有苜蓿大宛馬嗜苜蓿武帝得
<pb:KR3k0012_WYG_996-6a>
其¶馬漢使採蒲桃苜蓿種歸天子益種離宮别館旁¶
晉書曰華廣免官為庶人晉武帝登陵雲臺見廣苜蓿
園¶阡陌甚整依然感舊太康初大赦乃得襲爵<md:KR3k0012_SBCK_996-4a>¶西京雜記曰樂逰苑中自生玫瑰樹下多苜蓿一名懐
風¶時或謂之光風在其間常蕭蕭然日昭其光彩故名
苜蓿為懐風¶茂陵人謂之連枝草¶
愽物志曰張騫使西域所得蒲陶胡葱苜蓿¶
述異記曰張騫苜蓿園在今洛陽中苜蓿本胡中菜騫
<pb:KR3k0012_WYG_996-6b>
始於¶西國得之¶
楊&KR0247;之洛陽伽藍記曰宣武塲在大夏門東北今為光
風¶園苜蓿出焉¶
　　　　菅¶
爾雅曰白華野菅(菅茅/屬也)¶
毛詩陳風東門之池曰東門之池可以漚菅¶
又白華周人刺幽后也曰白華菅兮白茅束兮¶
又題綱曰白華野菅草也其性柔紉堪用取此白華而
<pb:KR3k0012_WYG_996-7a>
將<md:KR3k0012_SBCK_996-4b>¶白茅束之喻申后被褒姒所代惡人蒙善好人見弃¶
也¶
春秋成公九年傳曰雖有絲麻無弃菅蒯雖有姬姜無弃
憔¶悴¶
周書曰成王時㑹人獻以菅(㑹或作禽亦東/南蠻菅草堅反)¶
山海經天帝之山其下多菅¶
異物志曰香菅似茅而葉長大於茅不生洿下之地&KR0588;
陵¶山岡凡所蒸享必得此菅苞裹助調五味益其芬菲
<pb:KR3k0012_WYG_996-7b>
　　　　芧¶
爾雅曰藗(音/速)牡茅也¶
易泰卦㧞茅茹以其彚征吉(王弼注曰茅之為物㧞其/根而相率同起茹相牽引)¶
(之貌也彚類也陽以其類引/而升故為茹而征吉必矣)象曰㧞茅征吉志在外也¶
又易繫辭曰藉之用茅慎之至也<md:KR3k0012_SBCK_996-5a>¶尚書禹貢曰荆州厥貢苞匭菁茅(孔安國曰/茅以縮酒)¶
毛詩召南野有死麕曰野有死麕白茅包之¶
陸機毛詩䟽義曰白茅苞之茅之白者古用包褁禮物
<pb:KR3k0012_WYG_996-8a>
以¶充祭祀縮酒用之¶
毛詩豳風七月曰晝爾于茅宵爾索綯¶
周禮天官上曰甸師祭祀供蕭茅¶
左傳僖公四年齊侯伐楚謂楚曰爾貢苞茅不入王祭不
供¶無以縮酒寡人是徴¶
史記封禪書曰管仲說齊桓公古之封禪江淮之間一
茅¶三脊所以為藉(孟康曰所/謂零茅也)¶
典畧曰武王伐殷微子啓肉袒靣縳牽羊把茅膝行而
<pb:KR3k0012_WYG_996-8b>
前¶
吴志曰徐盛與曹休戰賊積茅草欲焚盛盛燒舩而去
賊¶一無所得<md:KR3k0012_SBCK_996-5b>¶吳録地理志曰桂陽郴縣有菁茅可染布零陵有
香¶茅古貢之縮酒¶
吴志曰劉備連營挑戰陸遜曰吾已曉破之術乃勑各
持¶一把茅以火攻之遜率諸軍同時俱攻破其四十
餘營
<pb:KR3k0012_WYG_996-9a>
晉書地理志曰零陵縣有香茅氣甚芬香古貢之以縮
酒¶
沈約宋書曰江夏王義恭大明年有三脊茅生石頭西
岸¶累表勸上封禪上甚恱之¶
唐書曰開元十三年撫州三脊茅生¶
六韜曰文王畋于渭陽見吕尚坐茅以漁文王勞而問
焉¶
莊子曰小巫見大巫抜茅而弃此其所以終身弗如
<pb:KR3k0012_WYG_996-9b>
尹文子曰堯為天子衣不重帛食不兼味土階三尺茅
茨¶不剪¶
尸子曰湯救旱素車白馬布衣身嬰白茅以身為牲<md:KR3k0012_SBCK_996-6a>¶說文曰茅菅也¶
陸賈新語曰伊尹居負薪之野修道徳於茅廬之下¶
風俗通曰謹按詩曰手如柔荑者茅始熟中穰也既白
且¶滑¶
漢武故事曰帝拜欒大為天道將軍使着羽衣立茅上
<pb:KR3k0012_WYG_996-10a>
授¶玊印大亦羽衣立白茅上受印示不臣也¶
神仙傳曰介象受氣禁術能茅屋上燃火煮雞使茅不
焦¶
又曰曹公捕左慈有人見知便斬以獻曹公大喜定視之
是¶一束茅耳¶
盛𢎞之荆州記曰零陵郡有香茅桓公所以責楚¶
廣州記曰董奉與士燮同處積載思欲還豫章爕情拘
留¶不能免後乃託以病死爕開棺乃是茅人
<pb:KR3k0012_WYG_996-10b>
楚辭曰蘭芷變而不芳兮荃蕙化而為茅<md:KR3k0012_SBCK_996-6b>¶楊雄反騷曰費椒楫以要神兮又勤索彼瓊茅(一莖三/脊茅)¶
　　　　紫草¶
爾雅曰藐茈也(郭璞曰可以染紫/一名茈䓞廣雅云)¶
廣雅曰紫艿紫草也(艿音/仍)¶
說文曰茈藐紫草¶
山海經曰勞山多茈草一名紫英¶
潯陽記曰石井山曽有行人見山上有採紫草者此人
<pb:KR3k0012_WYG_996-11a>
謂¶村人掲鍤而徃見山上人便去聞有呼昌容者曰人
來取¶爾草既至山頂寂寞無所見¶
列仙𫝊曰昌容常山之道士也自稱殷王子二百餘年
而¶顔色如少能致紫草與染家得錢以遺孤老¶
淮南子曰紫草生於山不能生磐石之山¶
抱朴子曰黄金成以為丸以紫草煮一丸咽其汁可百
日<md:KR3k0012_SBCK_996-7a>¶不飢¶
愽物志曰平氏陽山紫草特好其他者色淺
<pb:KR3k0012_WYG_996-11b>
吴氏本草曰紫草節赤二月花¶
本草曰紫草一名地血¶
　　　　藍¶
毛詩小雅采緑曰終朝采藍不盈一襜(襜衣蔽/膝也)¶
禮記月令曰仲夏之月令民毋刈藍註為傷陽也此月
藍¶始可别¶
謝承後漢書曰𢎞農楊震字伯起常種藍自業諸生恐
震¶年大助其功傭震喻罷之
<pb:KR3k0012_WYG_996-12a>
孫卿子曰青生於藍而青於藍¶
秦子曰常聞仁人當如園圃之藍不異衆草染而後彰¶
趙岐藍賦序曰余就毉偃師道經陳留此境人皆以種
藍<md:KR3k0012_SBCK_996-7b>¶染紺為業藍田彌望黍稷不殖慨其遺本念末遂作
賦焉
　　　　蒨¶
爾雅曰茹藘(音/閭)茅蒐(郭璞注曰今之/蒨可以染絳)¶
毛詩曰東門之墠刺亂也男女不待禮而相奔者也東
<pb:KR3k0012_WYG_996-12b>
門¶之墠茹藘在阪(箋云城東門之外有墠墠邉有茅蒐/生焉易越而出此女欲奔男之辭)¶
說文曰茅蒐茹藘也人血所生可以染絳¶
史記曰千畝巵茜(蒨草根子/可用染也)千畦薑韮其人皆與千户
侯¶等¶
山海經曰釐山之隂多蒐(郭璞曰蒐/茅蒐也)¶
范子計然曰蒨根出北地赤色者善也¶
　
　太平御覧卷九百九十六
