# -*- mode: mandoku-view; -*-
#+TITLE: 太平御覽
#+DATE: 2015-09-12 00:54:02.580912
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 996
#+PROPERTY: FILE SB11n0727-996太平御覽-卷之九百九十六.
<pb:KR3k0012_SBCK_996-1a>¶
太平御覽卷第九百九十六¶
　百卉部三¶
　　　菊　&KR0002;　萱　蓿¶
　　菅　茅　紫草　藍¶
　　　蒨¶
　　　　　菊¶
爾雅曰菊治蘠(今人秋/華菊也)¶
又圖讃曰菊名曰精布華玄月仙客是尋薄採薄捋¶
禮記月今曰季秋之月菊有黄華¶
周書曰寒露之日鴻鴈來賔又五日菊有黄華無華土不¶
稼穡¶
晉書曰羅含致仕還家階庭忽蘭菊藂生人以爲德行之¶
感¶
<pb:KR3k0012_SBCK_996-1b>¶
續晉陽秋曰陶淵明甞九月九日無酒出菊叢中摘&KR0313;把¶
坐其側乆之望見一白衣人至乃王弘送酒即便就酌¶
山海經曰九九之山其草多菊¶
廣志曰菊有白菊¶
風俗通曰南陽酈縣有甘谷谷中水甘美云其山上大有¶
菊菜水從山流下得其滋液谷中三十餘家不復穿井仰¶
飲此水上壽百二三十其中百餘七十八十名之爲夭司¶
空王暢太尉劉寛太傅𡊮隗爲南陽太守聞有此事令酈¶
月送水三十斛用飲食澡浴終然無益¶
抱朴子曰劉生丹法(用/白)菊花汁蓮花汁地血汁樗汁和丹¶
蒸之服一年得五百歳仙方所謂日精¶
又曰日精更生周&KR0313;皆一菊也而根莖花實異名或無効¶
者以由不得真菊菊花與薏苡相似直以甘苦別之耳菊¶
<pb:KR3k0012_SBCK_996-2a>¶
甘而薏苦今所在真菊但爲少耳¶
神仙傳曰康風子服甘菊花栢實散得仙¶
愽物志曰菊有二種苗花如一唯味小異苦者不冝服¶
崔寔四民月令曰九月九日可採菊華¶
王韶之神境記曰滎陽郡西有靈源山其澗生靈芝石茵¶
巖有紫菊¶
風土記曰日(精/者)菭(音/苔)蘠皆菊華莖之別名九月律中無射¶
而數九俗向九日而用候時之草也¶
盛弘之荆州記曰酈縣北八里有菊水其源悉芳菊&KR0013;崖¶
水甚甘馨太尉胡廣乆患風羸&KR0106;汲飲水後疾遂瘳年及¶
百歳非唯天壽亦菊所延也¶
名山記曰道士朱孺子吴末入王笥山服菊花乗雲升天¶
本草經曰菊有筋菊有白菊黄菊花一名節花一名𫝊公¶
<pb:KR3k0012_SBCK_996-2b>¶
一名延年一名白花一名日精一名更生一名隂威一名¶
朱羸一名女菊其菊有兩種一種紫莖氣香而味甘美葉¶
可作羹爲真菊菊一種青莖而大作蒿艾氣味苦不堪食¶
名薏非真菊也¶
呉氏夲草經曰菊華一名女華一名女室¶
淮南萬畢術曰以壯菊&KR0069;散池中蛙盡死¶
楚辭曰朝飲木蘭之墜露兮夕飡秋菊之落英¶
又曰春蘭兮秋菊長無絶兮終古¶
鍾㑹菊賦曰縹幹緑葇青柯紅芒華實䂓圎芳頴四張故¶
夫菊有五美焉圎華髙懸准天極也純黄不&KR0258;后土色也¶
早殖晩登君子德也冒霜吐頴象勁直也流中輕體神仙¶
食也¶
潘尼秋菊賦曰汎流英於青醴似浮萍之隨波¶
<pb:KR3k0012_SBCK_996-3a>¶
嵇康菊花銘曰煌煌丹菊暮秋彌榮親尊是御永祚億齡¶
　　　　　&KR0002;¶
毛詩䟽曰&KR0002;饒也幽州謂之翹饒蔓生莖如勞豆而細葉¶
似蒺䔧而青其華細緑色可生食味如小豆藿¶
夲草經曰陵&KR0002;生下濕水中七八月華華紫似金紫草可¶
以染帛煑沐頭髮即黒¶
　　　　　萱¶
毛詩伯兮曰焉得諼草言樹之背(背北/堂也)願言思伯使我心¶
痗¶
&KR0003;文曰萱忘憂草也¶
崔豹古今注曰欲忘人之憂則贈以丹&KR0068;一名忘憂草也¶
愽物志曰神農經曰上藥養性謂合歡蠲忿萱草忘憂¶
風土記曰花曰冝男姙婦佩之必生男又名萱草¶
<pb:KR3k0012_SBCK_996-3b>¶
本草經云萱一名忘憂一名冝男一名歧女¶
録異記曰婦人帶冝男草生兒¶
束晳發䝉記曰甘&KR0037;令人不惑萱草可以忘憂¶
任昉述異記曰萱草一名紫萱又名忘憂草吴中書生謂¶
之療愁¶
嵇康飬生論云萱草忘憂¶
　　　　　苜蓿¶
史記曰大宛有苜蓿草漢使取其實來於是天子始種苜¶
蓿離宫別觀旁盡種蒲陶苜蓿極望¶
漢書西域傳曰𦋺賔國有苜蓿大宛馬𥊏苜蓿武帝得其¶
馬漢使採蒲挑苜蓿種歸天子益種離宫別館旁¶
晉書曰華廣免官爲庶人晉武帝登凌雲臺見廣苜蓿園¶
阡陌甚整依然感舊太康&KR0004;太赦乃得襲爵¶
<pb:KR3k0012_SBCK_996-4a>¶
西京&KR0258;記曰樂遊𫟍中自生玫瑰樹下多苜蓿一名懷風¶
時或謂光風在其間常肅肅然照其光彩故曰苜蓿懷風¶
茂陵人謂爲連技草¶
愽物志曰張騫使西域所得蒲桃胡䓗苜蓿¶
述異記曰張騫苜蓿園在今洛中苜蓿夲胡中菜騫始於¶
西國得之¶
楊衒之洛陽伽藍記曰宣武塲在大夏門東北今爲光風¶
園苜蓿出焉¶
　　　　　菅¶
爾雅曰白華野菅(菅茅/屬也)¶
毛詩宛丘東門之池曰東門之池可以漚菅¶
又白華曰周人刺幽后也白華菅兮白茅束兮¶
又題綱曰白華野菅草也其性柔刄堪用取此白華而將¶
<pb:KR3k0012_SBCK_996-4b>¶
白茅束之喻申后被褒姒所代惡人蒙善好人見弃¶
也¶
左傳成公九年曰雖有&KR0093;麻無弃菅蒯雖有&KR0078;姜無弃憔¶
悴¶
周書曰成王時(㑹/稽)人獻以菅(㑹或作禽亦東/南蠻菅草堅刃)¶
山海經曰天帝之山其下多菅¶
異物志曰香蓿似茅而葉長大於茅不生洿下之地丘陵¶
山崗凡所蒸享必得此菅苞褁助調五味益其芬菲¶
　　　　　茅¶
爾雅曰藗(音/速)壯茅也(白茅/屬)¶
易泰卦曰拔茅茹以其彚征&KR0123;(王弼注曰茅之爲物抜其/根而相牽引也茹相牽引)¶
(之貌也彚𩔖也陽以其𩔖/引而升故爲茹而征吉)象曰抜茅征&KR0123;志在外也¶
又大過卦曰藉用白茅慎之至也¶
<pb:KR3k0012_SBCK_996-5a>¶
尚書禹貢曰荆州厥貢苞匭菁茅(孔安囯曰/茅蓿酒也)¶
毛詩鵲巢野有死&KR0874;曰野有死&KR0874;白茅苞之¶
陸機毛詩䟽義曰白茅苞之茅之白者古用包褁禮物以¶
充𥙊祀縮酒用之¶
毛詩𡺳七月曰晝尓于茅宵尓索綯¶
周禮天官上甸師曰𥙊祀供蕭茅¶
左傳僖上曰齊侯伐楚謂楚曰尓貢苞茅不入王𥙊不供¶
無以縮酒寡人是徴¶
史記封禪書曰管仲&KR0003;齊桓公古之封禪江淮之間一茅¶
三&KR0387;所以爲藉(孟康曰所/謂零茅也)¶
典略曰武王伐殷微子啓肉&KR0221;面縛牽羊把茅𦞃行而前¶
吴書曰徐盛與曹休戰賊積茅草欲焚盛盛燒舩而去賊¶
一無所得¶
<pb:KR3k0012_SBCK_996-5b>¶
吴録地理志曰桂楊郴縣有青茅可染青零陵泉陵有香¶
茅古貢之縮酒¶
吴志曰劉備連營挑戰陸遜曰吾已曉破之術乃勑各持¶
一把茅以火攻拔之遜率諸軍同時俱攻破其四十餘營¶
晉書地道志曰零陵縣有香茅氣甚芬香古貢之以縮酒¶
沈約宋書曰江夏王義恭大明年有脊茅生后頭西岸又¶
累表勸上封禪上甚恱之¶
唐書曰開元十三年撫州三脊茅生石頭¶
六韜曰文王畋于渭陽見吕尚坐茅以漁文王勞而問焉¶
莊子曰小巫見大巫拔茅而弃此其所以終身弗如¶
尹文子曰堯爲天子衣不重帛食不兼味土階三尺茅茨¶
不剪¶
尹子曰湯禱旱素車白馬布衣身嬰白茅以身爲牲¶
<pb:KR3k0012_SBCK_996-6a>¶
&KR0003;文曰茅菅也¶
陸賈新語曰伊尹居&KR0018;薪之野修道德於茅廬之下¶
風俗通曰謹案詩曰手如柔荑者茅始熟中穰也旣白且¶
滑¶
漢武故事曰帝拜欒大爲天道將軍使着羽衣(立/白)茅上授¶
玉印大亦羽衣立白茅上授印示不臣也¶
神仙傳曰介象受氣禁術能茅屋上燃火煑雞使茅不焦¶
又曰曹公捕左慈數日不得便斷頭曹公大喜定視之是¶
一束茅耳¶
盛弘之荆州記曰零陵郡有香茅桓公所以責楚¶
廣州記曰董奉與士爕同處數積載思欲還䂊章爕情拘留¶
不能免後乃託以病死爕開棺看乃是茅人¶
楚辭曰蘭芷變而不芳兮荃蕙化而爲茅¶
<pb:KR3k0012_SBCK_996-6b>¶
楊雄反騷曰費椒楫以要神兮又勤索彼瓊茅(一莖三/脊茅)¶
　　　　　紫草¶
爾雅曰藐芘草也(郭璞曰可以染紫也/一名芘䓞廣雅牙云)¶
廣雅曰紫艿紫草也(艿音/仍)¶
&KR0003;文曰芘藐紫草¶
山海經曰勞山多芘草一名紫英¶
尋陽記曰石井山曽有行人見山上有採紫草者此人謂¶
村人掲鍤而徃見山上人便去聞有呼昌容者曰人來取¶
尓草旣至山頂寂寞無所見¶
列仙傳曰昌容常山之道士也自稱殷王女二百餘年而¶
顔色如少能致紫草與染家得錢以遺孤老¶
淮南子曰紫草生於山不能生盤石之上¶
枹朴子曰黄金成以爲丸以紫草煑一丸咽其汁可百日¶
<pb:KR3k0012_SBCK_996-7a>¶
不飢¶
愽物志曰平氏陽山紫草特好其他者色淺¶
吴氏夲草曰紫草節赤二月花¶
夲草曰紫草一名地血¶
　　　　藍¶
毛詩魚藻采緑曰終朝採藍不&KR0313;一䄡(䄡衣蔽/膝也)¶
禮記月令曰仲夏之月令民刈藍以染爲陽長也此月藍¶
始可刈¶
謝承後漢書曰弘農楊震字伯起常種藍自業諸生恐震¶
年大助其功傭震喻而罷之¶
孫卿子曰青生於藍而青於藍¶
𥘿子曰常聞仁人當如園圃之藍不異衆草染而後彰¶
趙歧藍賦序曰余就毉偃師道經陳留此境人皆以種藍¶
<pb:KR3k0012_SBCK_996-7b>¶
染紺爲業藍田彌望&KR0112;稷不殖&KR0099;其遺夲遂作賦一章¶
　　　　　蒨¶
爾雅曰茹蘆(音/蒨)茅蒐(郭璞注曰令之/蒨可以染絳)¶
毛詩曰東門之墠刺亂也男女不待禮而相奔者也東門¶
之墠茹蘆在阪(箋云城東門之外有墠墠邉有阪茅/蒐生焉易越而出比女欲奔男之辭)¶
&KR0003;文曰茅蒐茹藘也人血所生可以染絳¶
漢書曰&KR0002;厄茜千(蒨草根子/可用染也)千畦薑韮其人皆與千户侯¶
等¶
山海經曰𨤲山之隂多蒐(郭璞曰蒐/茅蒐也)¶
范子計然曰蒨根出北地赤色者善也¶
太平御覽卷第九百九十六¶
