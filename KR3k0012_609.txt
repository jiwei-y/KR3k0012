# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:33.248407
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 609
#+PROPERTY: FILE SB11n0727-609太平御覽-卷之六百九.
<pb:KR3k0012_SBCK_609-1a>¶
太平御覽卷第六百九¶
　學部三¶
　　易　詩　書¶
　　　　　易¶
易乾鑿度曰易者易也變易也不易也管三成德爲道苞¶
籥鄭&KR0007;注曰管猶兼也一言而兼此三事以成其徳道苞¶
籥齊魯之間名門户及藏器之管爲管籥¶
禮記經解曰㓗静精微而不賊則深於易者也¶
論語曰孔子曰加我數年五十以學易可以無大過矣¶
易曰易有太極是生兩儀兩儀生四象四象生八卦八卦¶
定&KR0123;凶¶
繫辭曰易之爲書也不可逺爲道也屢遷變動不居周流¶
六虚上下無常剛柔相易不可以爲典要¶
<pb:KR3k0012_SBCK_609-1b>¶
又曰易之興也其於中古乎作易者其有憂患乎是故履¶
德之基也謙德之柄也復德之本也&KR0106;德之固也損德之¶
脩也益德之&KR0073;也困德之辯也井德之地也巽德之制也¶
又曰夫易聖人所以極深而研幾也唯深也故能通天下¶
之志唯幾也故能成天下之務¶
&KR0003;卦曰者者聖人之作易也將以順天地之理是以立天¶
之道曰隂與陽立地之道曰柔與剛立人之道曰仁與義¶
兼三才而兩之故易六畫而成卦分隂分陽迭用柔剛故¶
易六位而成章¶
又曰昔者聖人之作易也幽賛於神明而生&KR0433;叅天兩地¶
而&KR0029;數觀變於隂陽而立卦發揮於剛柔而生爻和順於¶
道德而理於義窮理盡性以至於命昔者聖人之作易將¶
以順性命之理也¶
<pb:KR3k0012_SBCK_609-2a>¶
春秋&KR0003;題辭曰易者氣之節含精宣律曆上經象天下經¶
計曆文言立符(符/信)象出期節(象兩也出期節者&KR0002;以至日/閉関啇旅不行后不省方之)¶
(比/也)&KR0143;言變化繫設&KR0011;迹¶
孝經援神契曰易長於變書考命行授河宋均注曰授河¶
者授河洛以考命行也¶
帝王丗紀曰庖犧氏作八卦神農重之爲六十四卦黃帝¶
堯舜引而伸之分爲二易至夏人因炎帝曰連山殷人因¶
黄帝曰歸藏文王廣六十四卦著九六之爻謂之周易¶
周易正義曰㐲犧重卦周公作爻辭此&KR0003;與帝王丗紀不同¶
又孔氏作十篇亦曰十翼&KR0004;卜啇爲易傳至西漢傳之有¶
能名家者有施讎孟喜梁丘賀京房費直髙相又東漢鄭¶
&KR0007;魏王弼並注易施孟諸家自漢及魏並得立而傳者甚¶
衆至西晉梁施髙三氏亡孟京二氏有書無師而鄭&KR0007;王¶
<pb:KR3k0012_SBCK_609-2b>¶
弼所傳則費氏之學¶
漢書蓺文志曰虙犧氏仰觀象於天俯觀法於地觀鳥獸¶
之文與地之冝近取諸身逺取諸物於是始作八卦以通¶
神明之德以&KR0011;萬物之情文王於是重易六爻作上下篇¶
孔氏爲之&KR0143;象繫辭文言序卦之屬十篇故曰易道深矣¶
人更三聖(韋昭曰伏犧/文王孔子也)丗歴三古(易繫辭曰易之興其於/中古乎然則伏犧爲上)¶
(古文王爲中古/孔子爲下古也)及&KR0087;燔書而筮卜之事傳者不絶¶
漢書曰京房學易於焦延壽常曰得我道以亡身者京生¶
也¶
東觀漢記曰任丹傳孟氏易作通論七卷丗傳之號曰任¶
君通論¶
後漢書曰孔融荅虞仲翔書曰示所著易傳自啇翟以來¶
舛錯多矣去聖弥逺衆&KR0003;騁辭曩聞延陵之理樂今覩吾¶
<pb:KR3k0012_SBCK_609-3a>¶
君之治易知東南之美者非但㑹稽之竹箭焉¶
又觀象雲物察應寒温原本禍福與神㑹契可謂探&KR0296;窮¶
道者也¶
晉書曰王湛字處仲司徒渾之弟也&KR0004;有隱德人莫能知¶
兄弟宗族皆以爲癡其父永獨異焉兄子濟每輕之甞詣¶
湛見牀頭有周易問曰叔父何用此爲湛曰體中不佳時¶
復看耳濟請言之湛因剖折&KR0007;理微妙有竒趣皆濟所未¶
聞也濟遂留連弥日累夜自視缺然乃歎曰家有名士三¶
十年而不知濟之罪也¶
北齊書曰權㑹本貧生無僕&KR0032;&KR0004;任助教之日&KR0106;乗驢上¶
下且職事處多每湏經歷及其退食非晚不歸曽夜出城¶
東門鍾漏巳盡㑹唯獨乗驢忽有二人牽頭一人隨後有¶
異生人漸漸失路不由本道㑹心甚恠之遂誦易經上篇¶
<pb:KR3k0012_SBCK_609-3b>¶
一卷不盡前後二人忽然離散¶
齊書曰張緒長於周易言精理奥見宗一時常云何平叔¶
所不解易中七事¶
梁書曰伏曼容字公儀平昌安丘人少篤學善考易倜儻¶
好大言常曰何晏疑易中九事以吾觀之晏了不學也¶
唐書曰文宗時裴通自&KR0021;酒改詹事因中謝上知通有易¶
學因訪以精義仍命進所習經本著易&KR0007;解并揔論二十¶
卷易禦㓂十三卷易洗心二十卷¶
丗&KR0003;曰殷荆州仲堪曽問逺公云易以何爲體荅曰易以¶
感爲體曰銅山西崩靈鍾東應便是易也¶
淮南子曰孔子讀易至於損益未甞不喟然而歎曰或欲¶
利之適足以害之或欲害之適足以利之利害禍福之門¶
不可不察¶
<pb:KR3k0012_SBCK_609-4a>¶
劉向別傳曰所校讎中易傳淮南九師道訓除復重定著¶
十二篇淮&KR0047;王聘善爲者九人從之採獲故中書署曰淮南¶
九師書¶
王叔師正部曰易與春秋同經綜一機之織經營天道以¶
成人事¶
金樓子曰按周禮筮人氏掌三易夏曰連山殷曰歸藏周¶
曰周易解此不同按杜子春云連山伏犧也歸藏黄帝也¶
難曰按禮記曰我欲觀殷道得坤乾焉仐歸藏先以坤後¶
乾則知是殷明矣推歸藏旣在殷制連山理是夏書¶
　　　　　詩¶
卜啇詩序曰詩者志之所之也情動於中而形於言也¶
又曰在心爲志發言爲詩¶
漢書曰通其言謂之詩¶
<pb:KR3k0012_SBCK_609-4b>¶
左傳襄十六年曰晉侯與諸侯宴于温使諸大夫舞曰歌¶
詩必&KR0011;(歌古詩當使/各從義&KR0011;)齊髙厚之詩不&KR0011;(齊有二/心故)荀偃怒且¶
曰諸侯有異志矣使諸大夫盟髙厚髙厚逃歸(齊爲大國/髙厚&KR0002;此)¶
(小國必當/有從者)¶
又襄二十七年曰鄭伯享趙孟于垂隴子展伯有子西子¶
産大叔二子石從(二子石印/叚公孫叚)趙孟曰七子從君以寵武也¶
請皆賦以卒君貺武亦觀七子之志子展賦草蟲(草蟲召/南詩曰)¶
(未見君子憂心忡/忡比趙孟爲君予)趙孟曰善哉民之主也抑武也不足以¶
當之伯有賦鶉之賁賁(賁賁&KR0352;詩曰人之無良/我以爲兄我以爲君)趙孟曰牀¶
第之言不踰閾况在野乎非使人之所得聞也子西賦&KR0112;¶
苗之四章(&KR0112;苗小雅曰肅肅謝功召伯營之列/列征師召伯成之比趙孟於召伯)趙孟曰寡¶
君在武何能焉子産賦隰桑(隰桑詩義取思見/君子盡心以事之)趙孟曰武¶
請受其卒章(卒章曰心乎愛矣遐不謂矣中心藏/之何日忘之趙孟欲子産之見規誨)子太叔¶
<pb:KR3k0012_SBCK_609-5a>¶
賦野有蔓草(野有蔓草詩鄭風取其/邂逅相遇適我願&KR0006;)趙孟曰吾之惠也(太/叔)¶
(喜於相遇故/趙孟愛其惠)印叚賦蟋蟀(蟋蟀詩唐風曰無以太康職思/其居好樂無荒良土瞿瞿言瞿)¶
(瞿然顧禮/儀之所)趙孟曰善哉保家之主也吾有望矣公孫叚賦¶
桑扈(桑扈詩小雅義取君子/有禮文故能受天之祐)趙孟曰匪交匪敖福將焉往¶
&KR0002;保是言也欲辭福禄得乎卒享文子告叔向曰伯有將¶
爲戮矣詩以言志志誣其上而公怨之以爲賔榮(言誣則/鄭伯未)¶
(有其實趙倡/賦詩以自寵)其能乆乎幸而後亡(言必/先亡)叔向曰然巳侈所¶
謂不及五稔者夫子之謂矣¶
又曰楚靈王與子革語左史&KR0029;相趍過(倚相楚/史名也)王曰是良¶
史也子善視之是能讀三墳五典八索九丘(皆古/書名)對曰臣¶
甞問焉昔穆王欲肆其心(周穆王也/肆極也)周行天下將皆必有¶
車轍馬跡焉&KR0021;公謀父作祈招之詩以止王(謀父周卿士/祈父周司馬)¶
(掌甲兵之職招其名也&KR0021;公方諌/遊行故指司馬官而言也此詩逸)王是以獲没於祇宫(獲/没)¶
<pb:KR3k0012_SBCK_609-5b>¶
(不見/&KR0434;)臣問其詩而不知&KR0002;問逺焉能知乎王曰子能乎對¶
曰能其詩曰祈招之愔愔式昭德音(愔愔安和皃/也式用也)思我王¶
度式如玉式如金(金玉取/其堅重)形民之力而無醉飽之心(言國/之用)¶
(人當隨其力往往如金治之器而制形/故言形民之力去其醉飽過盈之也)王揖而入饋不食¶
寢不寐數日(深感子/革之言)¶
論語孔子曰小子何莫學夫詩詩可以興可以觀可以羣¶
可以怨邇之事父逺之事君多識於鳥獸草木之名¶
又曰孔子謂伯魚曰汝爲周南召南矣乎人而不爲周南¶
召南其猶正墻面而立也歟¶
又子曰起子者啇也(商子/夏)始可與言詩巳矣¶
又曰詩三百一言以蔽之曰思無邪¶
莊子曰詩以道志¶
毛詩正義曰昔孔子刪古詩三千餘篇上取諸啇下取諸¶
<pb:KR3k0012_SBCK_609-6a>¶
魯皆絃歌以合韶武之音凢三百一十一篇至秦滅學亡¶
六篇今在者有三百五篇¶
正義云&KR0004;孔子授訓卜啇啇爲之序以授魯人曽申申授魏¶
人李克克授魯人孟仲子仲子授振牟子振牟子授趙人¶
荀卿荀卿授漢人魯國毛享作詁訓傳以授於趙國毛萇¶
時人謂享爲大毛公萇爲小毛公以其所傳故名其詩曰¶
毛詩¶
又曰東漢鄭&KR0007;取毛氏詁訓所不盡及同異者續爲之注¶
解謂曰箋箋薦也言薦成毛意也¶
詩含神霧曰集微揆著上統元皇下序四始羅列五際宋¶
均注曰集微揆著&KR0002;綿綿&KR0050;瓞人之&KR0004;生揆其如是必將¶
至著王有天下也¶
又曰詩者天地之心君德之祖百福之宗萬物之户也¶
<pb:KR3k0012_SBCK_609-6b>¶
詩推度災曰建四始五際而八節通夘酉之際爲革政午¶
亥之際爲革命¶
春秋演孔圖曰詩含五際(六情/六情)即六義也一曰風二曰賦¶
三曰比四曰興五曰雅六曰頌¶
春秋&KR0003;題辭曰詩者天文之精星辰之度¶
又曰在事爲詩未發爲謀恬澹爲心思慮爲志故詩之爲¶
言志也¶
史記曰古詩三千餘篇孔子刪取三百五篇皆絃歌以合¶
昭武之音然雅音之韻四言爲主其餘非音之正也¶
漢書曰匡衡字稚圭好學家貧傭作以給資用尤精力絶¶
人諸儒爲之語曰無&KR0003;詩匡鼎來(應劭日鼎方也張晏/日匡衡少時字鼎)匡¶
&KR0003;詩解人頤¶
又藝文志曰古諸侯卿大夫交隣國之微言相感當揖讓¶
<pb:KR3k0012_SBCK_609-7a>¶
之時必稱詩以喻其志蓋以別賢不肖而觀盛衰也¶
又曰哀樂之心感而歌詠之聲發誦其言謂之詩詠其聲¶
謂之歌古有採詩之官王者所以觀風俗知得失自考正¶
也遭秦而全者以其諷誦不獨在竹帛也¶
晉書曰王褒字偉元性好讀詩至於哀哀父母生我劬勞¶
未甞不三復流涕門人弟子受業者皆廢蓼莪之篇¶
又曰王凝之妻謝氏字道韞將軍弈之女也聦識有才辯¶
叔父安甞問毛詩何句最佳荅曰吉甫作頌穆如清風仲¶
山甫永懷以慰其心安謂其雅人深致〇顔延之庭誥曰¶
詠歌之書取其連&KR0011;含章比物集句詩爲之祖¶
陸德明經典釋文曰孔子最先刪詩以授於子夏子夏遂¶
作序焉口以相傳未有章句¶
劉歆七略曰詩以言情情者信之符也書以决斷斷者義¶
<pb:KR3k0012_SBCK_609-7b>¶
之證也¶
　　　　書¶
釋名曰書者言書其時事也¶
漢蓺文志曰書以廣聽¶
莊子曰書以道事¶
顧子曰儀訓云三墳五典粲粲如列&KR0043;落落如連珠也¶
春秋&KR0003;題辭曰尚書者二帝之迹三王之義所以推其運¶
明命授之際書之言信而明天地之精帝王之功凢百二¶
篇第次委曲尚者上也上帝之書也¶
尚書正義曰上丗帝王之遺書有三墳五典訓誥誓命孔¶
子刪而序之斷自唐虞以下訖于周凢百篇以其上古之¶
書故曰尚書遭秦滅學並亡漢興濟南人伏勝能口誦二¶
十九篇至漢文帝時立尚書學以勝年且九十餘老不能¶
<pb:KR3k0012_SBCK_609-8a>¶
行迺詔太常掌故晁錯就其家傳受之其書四十一篇歐¶
陽大小夏侯傳其學各有能名是曰今文尚書劉向五行¶
傳蔡邕勒石經皆其本其後魯共王壞孔子故宅於壁中¶
得古文尚書論語悉以書還孔氏武帝乃詔孔安國定其¶
書作傳又爲五十八篇安國書成後遭漢武巫蠱事不行¶
至魏晉之際榮陽鄭冲私於人間得而傳之獨未施行東¶
晉汝南梅頥奏上始列於學官此則古文矣¶
又漢書曰孔氏有古文尚書孔安國以今文尚書字讀之¶
又古文尚書序曰伏生老言不可曉使其女傳言授晁錯¶
漢書蓺文志曰易曰河出圖洛出書書之所起逺矣至孔¶
子篡焉(音/撰)上斷於堯下訖于&KR0087;凢百篇而爲之序¶
劉歆七畧曰尚書直言也始歐陽氏先名之大夏侯小夏¶
侯立於學官三家之學於今傳之¶
<pb:KR3k0012_SBCK_609-8b>¶
陸德明經典釋文曰漢宣帝太始中河内女子得㤗誓一¶
篇獻之與伏生所誦合三十篇漢丗行之¶
漢書曰元帝時豫章内史枚頥奏上孔傳古文尚書中亡¶
舜典一篇乃取王肅注堯典愼徽五典下分爲舜典一篇¶
以續之¶
後漢書杜林傳曰河南鄭興東海衛宏皆長於古學林嘗¶
言林得興固諧矣使宏得林且有以益之及宏見林闇然¶
而服濟南徐廵始師於宏後更從林學林前於西州得&KR0238;¶
書古文尚書一卷常寳愛之雖遭艱困握持不離身甞以¶
示衛宏曰林流離兵亂常恐斯經將絶何意東海衛子濟¶
南徐生復能傳之是道竟不墜於地也宏廵益重之於是¶
古文遂行¶
唐書曰開元中宋璟甞自冩尚書無逸一篇以獻&KR0007;宗置¶
<pb:KR3k0012_SBCK_609-9a>¶
之内殿出入觀省成誦在心每歎古人至言後代莫能及¶
故任賢誡慾朝夕孜孜開元之末因無逸圖壞始以山水¶
圖代之及穆宗問宰臣貞觀開元之理崔植因以是對請¶
復以無逸爲誡帝深善其言¶
又曰髙郢子定㓜聦警絶倫年七歳時讀尚書¶
湯誓問郢曰柰何以臣伐君郢曰應天順人不爲非道¶
又問曰用命賞于祖不用命戮于社是順人乎父不能對¶
(巳見㓜/敏門)¶
又曰文宗纂集尚書中君臣事跡命工圖冩於太液亭朝¶
夕觀覽¶
太平御覽卷第六百九¶
<pb:KR3k0012_SBCK_609-9b>¶
