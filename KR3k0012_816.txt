# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:48.409566
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 816
#+PROPERTY: FILE SB11n0727-816太平御覽-卷之八百一十六.
<pb:KR3k0012_SBCK_816-1a>¶
太平御覽卷第八百一十六¶
布帛部三¶
　　羅　綺　織成¶
　　綾　縠　紗¶
　　綃　綈　罽¶
　　紬¶
　　　　　羅¶
釋名曰羅文羅䟽也纚簁也麤可以簁物也¶
魏文帝詔曰江東爲葛　寜比羅紈綺縠¶
魏志曰自公侯巳下大夫以上皆服綾錦羅綺金縷之物¶
自是以下雜綵之服通于賤人也¶
晉書曰謝玄好帶紫羅香囊叔父安惡之不欲傷其意因¶
賭而焚之遂絶¶
<pb:KR3k0012_SBCK_816-1b>¶
晉令曰第一品巳下不得服羅綃¶
東宫舊事曰太子納妃絳眞文羅一幅帔一絳杯文繡羅¶
一幅帔一絳眞衣羅袴一¶
王孫子曰隨珠曜日羅衣從風¶
燕丹子曰荆軻左手把秦王䄂右手椹其匈秦王曰願聽¶
琴聲而死召姬人皷琴聲曰羅縠單衣可掣而絶¶
淮南子曰齊俗有䌓繡羅紈¶
漢武内傳曰帝以七月七日掃除宫掖之内設大床於殿¶
上以紫羅薦地燔百和香燃九微燈以待西王母¶
西京雜記曰趙飛鷰爲皇后女弟在昭陽殿遺書曰今日¶
嘉辰貴姉懋膺洪冊上禭三十條以陳踊躍金花紫羅面¶
衣織成𥜗羅帷羅幌羅帳羅幬¶
黃庭經曰黄庭爲不死之道受者先齋九日然後受之結¶
<pb:KR3k0012_SBCK_816-2a>¶
盟立誓期以勿渫古者盟以玄雲之錦九十尺金簡鳯文¶
羅四十尺¶
徐延年別傳曰道士姓徐名延年仙人以新黄羅衣衣之¶
王子年拾遺記曰周氏王五年因祗國獻女工一人善於¶
工巧體貌輕潔𬒳纎羅新繡之衣¶
又曰呉主孫權居昭陽宫趙夫人乃織羅縠累月而成裁¶
之爲幔内外視之飄飄如煙氣輕動而房内自涼¶
異苑曰張仲舒爲司空廣陵城北元嘉年七月中輙見門¶
側有赤氣赫然後空中忽雨絳羅於其庭内廣七八分長¶
五六寸皆以箋𥿄繼之廣長亦與羅等紛紛甚張惡而焚¶
之猶有數片府州多相傳示張經宿暴疾而死¶
世說曰武帝常降王武子供饌悉用琉璃器婢子百餘人¶
皆綾羅袴以手擎飲食¶
<pb:KR3k0012_SBCK_816-2b>¶
宋玉風賦曰躋于羅帷經于洞房¶
司馬相如美人賦曰女以玉釵挂臣冠羅䄂拂臣衣¶
張衡南都賦曰羅韈懾惵而容與¶
古詩曰明月何皎皎照我羅床帷¶
古歌詩曰大婦織綺羅中婦織流黃小婦無所作挾瑟上¶
髙堂¶
阮籍詩曰西方有佳人皎皎如日光被服纎羅衣左右佩¶
雙璫¶
　　　　　綺¶
廣雅曰鬱金流黃綦綺¶
說文曰綺文繒也¶
釋名曰綺踦也其文欹邪不順經緯之縱橫也有杯文形¶
似杯也有長命其采色相間皆橫也福言長之者服之使¶
<pb:KR3k0012_SBCK_816-3a>¶
人命長夲造者之意也有棋文方文如棋也¶
漢書曰班伯侍講金華殿在織𥜗紈袴之間非其好也¶
又曰賈人不得衣錦繡綺縠¶
又曰孝文六年遺匈奴書使者言單于服繡祫綺衣¶
東觀東記曰馬后𫀆極麤䟽諸主朝望見反以爲綺后曰¶
此繒染色好故直用之¶
漢書儀曰祭天用六綵綺席六重長一丈¶
于寳晉紀曰初洛中名服有白石綺織者尤之曰石非繒¶
綵之稱¶
晉令曰第三品巳下得服雜杯之綺第六品巳下得服七¶
綵綺〇東宫舊事曰太子納妃有七綵杯文綺𬒳一絳石¶
杯文綺𬒳一七綵杯文絳袴長命杯文綺袴¶
司馬相如長文賦曰張羅綺之幔帷垂楚組之連綱¶
<pb:KR3k0012_SBCK_816-3b>¶
班固西都賦曰紅羅颯纚綺組&KR0813;紛¶
潘岳秋興賦序曰余兼虎賁中郎將寓直散騎之省珥蟬¶
冕襲綺紈之士此馬遊處¶
古詩曰客從逺方來贈我一端綺文作雙鴛鴦裁爲合歡¶
𬒳¶
又曰緗綺爲下裳紫綺爲上襦¶
曹植詩曰西北有織婦綺縞何&KR0813;紛清晨秉機杼日暮不¶
成文¶
　　　　　織成¶
廣雅曰天笁出細織成¶
續漢書輿服志曰虎賁武騎皆鶡冠虎文單衣襄邑歳獻¶
織成虎文¶
魏略曰大秦國用水羊毛木皮野繭絲作織成皆好色¶
<pb:KR3k0012_SBCK_816-4a>¶
魏略曰大秦國出金織成帳¶
呉時魏國傳曰大秦國天笁國皆出金縷織成¶
晉後略曰張方兵入洛諸官府大刧掠御寳織成流蘇皆¶
分割爲馬棧矣¶
晉令曰織成衣爲禁物¶
捜神記曰陳節謁諸神東海君以織成青𥜗一領遺之¶
西京雜記曰宣帝𬒳収繫郡邸獄臂上猶帶史良娣合采¶
婉轉絲繩係身毒國寳鏡一枚大如八銖錢及即位常以¶
琥珀笥盛之緘以戚里織成一曰斜文織成¶
西京雜記曰趙飛鷰爲皇后其女弟昭儀在昭陽殿遺飛¶
鷰書曰今日嘉辰貴姉懋膺洪冊上禭三十五條以陳踊¶
躍之志内有織成下𥚑¶
杜蘭香傳曰蘭香降南郡張碩與碩織成袴衫¶
<pb:KR3k0012_SBCK_816-4b>¶
鄴中記曰石虎冬月施流蘇斗帳懸金薄織成腕囊¶
又曰石虎皇后出女妓二千爲鹵簿冬月皆着紫綸巾熟¶
錦袴脚着五文織成鞾¶
又曰石虎獵着金縷織成合歡袴¶
髙柔婦與柔書曰今奉織成袜一量¶
　　　　　綾¶
釋名曰綾者其文望之似氷凌之理也¶
漢官典職儀曰尚書郎直供青縑白綾𬒳¶
魏略曰大秦國有金縷繡雜色綾其色利得中國絲素解¶
以爲胡綾¶
魏志曰楊阜字義山爲城門校尉常見明帝着㡌𬒳縹綾¶
半䄂阜問帝曰此於禮何法服也帝黙然¶
晉咸康起居注曰詔臨邑使主范栁所貢物多絳綾是其¶
<pb:KR3k0012_SBCK_816-5a>¶
所珎可籌量増賜¶
晉安帝紀曰桓玄㓜時㑹于西堂設伎樂上施絳綾　縷¶
金以爲飾¶
晉脩復山陵故事曰帝改服着白綾帽¶
荀勗爲晉文王與孫皓書曰餉雜色綾十端¶
後魏書曰辛穆字叔宗舉茂才爲雍州別駕𥘉隨父在下¶
邳與彭城陳敬文友善敬文弟敬武少爲沙門從師逺學¶
經乆不返敬文病臨卒以雜綾二十疋託穆與敬武穆乆¶
不得見經一十年始於洛陽見敬武以物還之封題如故¶
世稱廉信¶
唐書曰太宗𥘉七品以上服龜甲雙具十花綾其色緑九¶
品巳上服絲布及雜小綾其色青¶
又曰長慶中浙西觀察使李德𥙿上表曰臣當道奉詔更¶
<pb:KR3k0012_SBCK_816-5b>¶
令織定羅絲𫀆叚及　盤絛綾一千疋況立鵝天馬¶
豹盤絛文彩珎竒只合聖躬自服今所織千疋費用至多¶
在臣愚誠亦所未諭乞酌臣當道物力所冝更賜節減即¶
海隅蒼生無不受賜詔許罷進盤絛綾一千疋¶
漢武内傳曰西王母侍女服紺綾之𫀆¶
西京雜記曰霍光妻遺淳于衍散花綾二十五疋綾出鉅¶
鹿陳寳光妻傳其法霍顯召入其弟使作之一疋直錢一¶
萬又與緑綾七百端直錢百萬¶
符丕荅謝玄書曰今徃大文羅大絞綾各五疋¶
　　　　　縠¶
三禮圖曰五綵方山冠以綵縠爲之¶
說文曰縠細繒也¶
釋名曰糓粟也其形戚戚如也¶
<pb:KR3k0012_SBCK_816-6a>¶
戰國䇿曰　計見齊宣王宣王曰願聞先生直言正¶
諌計曰王之憂國愛民不如王之愛一尺之縠王使人爲¶
冠不使左右便僻而使工者以爲能也今治齊國非左右¶
便僻無使也故王之愛民不如一尺之縠(事具/冠門)¶
漢書曰江充召見太一宫自請願以所常𬒳服衣冠見上¶
上許之充衣紗縠單衣¶
東觀漢記曰建𥘉二年詔齊相其止物復送氷紈方空縠¶
董巴輿服志曰羽林左右監左右虎賁皆冠鶡紗縠單衣¶
魏志曰袁術遂僣號荒侈滋甚後宫數百服綺縠餘梁肉¶
楊子法言曰或曰霧縠之麗曰女工之蠧¶
潜夫論曰小民或刻剥綺縠以成榆葉水波文¶
枹朴子曰勁弩之餘力不能洞霧縠¶
宋玉風賦曰主人女翳承日之華更𬒳丹縠之單衣¶
<pb:KR3k0012_SBCK_816-6b>¶
司馬相如子虚賦曰雜羅綃垂霧縠(言細好如霧/出以復須也)¶
劉楨魯都賦曰其女工則絳綺縠¶
荀勗爲晉文王與孫皓書曰餉縠三端¶
　　　　　紗¶
東觀漢記曰馬融博洽通儒敎養諸生千數融好侈飾常¶
施絳紗帳前授生徒後列女樂¶
晉書曰武帝泰始九年帝多簡良家子女以充内職自擇¶
其美者以絳紗繫臂¶
梁書曰王僧孺㓜貧其母鬻紗布以自業(事具鹵/簿門)¶
後魏書曰游明根以年踰七十表求致仕優詔許之引入¶
陳謝悲不自勝帝言別殷勤仍爲流涕賜青紗丹衣委貌¶
冠𬒳褥錦𫀆等物¶
北齊書曰琅邪王儼字威仁武成第三子拜京畿大都督¶
<pb:KR3k0012_SBCK_816-7a>¶
領軍大將軍領御史中丞遷大司徒𥘉從北宫出將上中¶
丞凢京畿歩騎領軍之官屬中丞之威儀司徒之鹵簿莫¶
不畢備帝與后在華林園東門外張幕隔青紗歩障觀之¶
北史齊盧道䖍娉妻元氏甚聦悟常升髙座講老子道䖍¶
從弟元明隔紗帷以聽焉¶
唐書曰太宗幸蒲州刺史趙元揩　服黄紗單衣迎¶
謁路左¶
東宫舊事曰皇太子𥘉拜有絳紗單衣¶
王子年拾遺記曰漢武帝思李夫人不可復得　詔董仲¶
君曰朕思李氏其可得乎仲君曰可遥見而不可同帷幄¶
有潜英石色青輕如毛羽寒盛則石温暑盛則石冷刻之¶
人像不異眞人使此像徃則夫人至矣乃遣人至　海經¶
年而還得此石命工衣李夫人彩刻成置於輕紗幕裏宛¶
<pb:KR3k0012_SBCK_816-7b>¶
若生時帝大恱¶
又曰江漢之民至暮春上巳之日禊集　之祠或結五¶
色紗囊盛食沉於波中以言蛟龍水虫畏之不侵食也¶
蔡克別傳曰克字子尼體貌尊嚴莫有媟嫚髙平劉整儁¶
才白衣居家車服奢麗謂人曰紗縠吾之常服耳遇蔡子¶
在㘴而經日不自安¶
齊諧記曰餘杭縣有一人姓沈名蹤與父同入山至夜二¶
更中忽見一人着紗㡌披絳綾𫀆云是闘山王(闘山在/餘杭縣)¶
秦記曰符堅以太常韋逞母宋氏傳其父業周官音義乃就¶
宋家立講堂書生百人隔絳紗幔而受業焉¶
　　　　　綃¶
毛詩義䟽曰楊之水素衣朱繡繡當爲綃綃綺也¶
禮記玉藻曰君子狐青裘豹褏玄綃衣以楊之(君子大夫/士也綃綺)¶
<pb:KR3k0012_SBCK_816-8a>¶
(屬也染之於玄以/狐青裘相冝也)¶
廣雅曰綃謂之緗¶
晉令曰第六品巳下不得服羅綃¶
王子年拾遺記曰燕昭王二年廣延國來獻善舞者二人¶
昭王處以單綃華幄¶
又曰呉主孫權居昭陽宫倦暑乃褰紫綃之帷¶
曹植洛神賦曰踐逺遊之文履曵霧綃之輕𥚑¶
　　　　　綈¶
說文曰綈赤黄色也¶
釋名曰綈似&KR2171;虫之色緑而澤也¶
史記曰范睢改名爲張禄相秦秦伐魏魏使湏賈於秦睢¶
爲微行弊衣徒步入邸見須賈賈驚曰范叔無恙乎今叔¶
何事睢曰爲人賃賈意哀之留㘴飲食曰叔寒如此哉乃¶
<pb:KR3k0012_SBCK_816-8b>¶
取其綈𫀆以賜之後睢見賈賈頓首言死罪睢曰公所以¶
得不死者以綈𫀆戀戀有故人之意故釋公¶
漢書曰文帝身衣弋綈(如淳曰/弋帛也)¶
漢書儀曰太官湯官奴婢各三千人大置酒日皆綈褠蔽¶
膝¶
漢書儀曰印綬盛以篋篋以緑綈　白表裏¶
西京雜記曰漢制天子玉几冬則加綈錦其上謂之綈几¶
諸侯皆以竹木爲之不得加綈錦之飾¶
王子年拾遺記曰漢成帝於太液池傍起宵遊宫以&KR0238;爲¶
柱鋪黒綈之幕又造飛行殿所幸之宫咸以氊綈籍地惡¶
車轍馬跡之喧也¶
竹林七賢論曰舊俗七月七日法當曬衣諸阮庭中爛然¶
莫非錦綈阮咸時緫角乃豎長竿摽大布犢鼻於庭中曰¶
<pb:KR3k0012_SBCK_816-9a>¶
未能免俗爾¶
鄴中記曰石虎　尚方御府中巧工作錦織成署皆數百¶
人有青綈或白綈或緋綈或黃綈或緑綈或紫綈¶
范子計然曰綈出河東¶
鹽鐵論曰鼲貂狢不益錦綈之寳是以王者不珎¶
張衡西京賦曰木衣綈錦土𬒳朱紫¶
　　　　　罽¶
韋輝光毛詩問曰七月之時無褐箋云褐毛布也賤者之¶
所服也今罽亦用爲之¶
爾雅曰氂罽也(郭璞注曰毛氂所以爲罽也揵爲舎/人注曰氂毛也罽胡人績羊毛作衣)¶
說文曰罽西胡毳布也¶
呉曆曰魏文帝賜呉王太子罽二張¶
呉志曰孫堅爲董卓軍所攻堅與數十騎潰圍而出堅常¶
<pb:KR3k0012_SBCK_816-9b>¶
着赤罽幘令親近將祖茂著之卓騎爭逐茂故堅從間道得¶
免¶
于寳晉紀曰孫皓遣使詔書賜班罽五十張絳罽二十張¶
紫青罽各十五張¶
崔鴻十六國春秋西秦録曰沮渠蒙遜尚書郎王朽送戎¶
罽千疋銀三百斤¶
鄴中記曰石虎御府罽有巳頭文罽麗子罽花罽¶
扶南傳曰妥息國出五色罽¶
鹽鐵論曰今冨者黃金馬腦勒罽繡馬掩汙¶
桓譚新論曰余歸沛道病蒙絮𬒳絳罽䄡乗騂馬宿下邑¶
東亭亭長疑是賊發卒余令勿闘乃問而去此安靜自存¶
也¶
曹植辯道論曰甘始謂王曰諸梁時西域胡來獻罽悔不¶
<pb:KR3k0012_SBCK_816-10a>¶
取也¶
班固與弟超書曰竇侍中前寄人錢八十萬市得雜罽十¶
餘張¶
　　　　　紬¶
說文曰紬大絲繒也¶
釋名曰紬抽也抽引絲端細緒也又謂之絲掛也掛於杖¶
端振舉之也¶
北史曰袁聿脩爲太常少卿出使廵省仍令考校官人得¶
失經兖州時邢劭爲刺史别後送白紬爲别信聿脩不受¶
與劭書云今日仰遇有異常行瓜田　李下古人所愼願¶
得此心不貽厚責劭亦欣然頓解報書云老夫忽忽意不¶
及此敬承來旨吾無間然弟昔爲清郎今日復作清卿矣¶
<pb:KR3k0012_SBCK_816-10b>¶
¶
太平御覽卷第八百一十六¶
