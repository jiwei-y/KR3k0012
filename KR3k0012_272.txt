# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:12.916293
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 272
#+PROPERTY: FILE SB11n0727-272太平御覽-卷之二百七十二.
<pb:KR3k0012_SBCK_272-1a>¶
太平御覽卷第二百七十二¶
　兵部三¶
　　　　　將帥上¶
開元文字曰將率也¶
春秋元命苞曰上天一星爲郎將¶
左傳曰楚子及諸侯圍宋宋公孫固如晉告急(公孫固宋/莊公孫)¶
先&KR0942;曰報施救患取威定霸於是乎在矣(先&KR0942;下軍之佐/原&KR0942;也報宋贈)¶
(馬之/施也)狐偃曰楚始得曹而新㛰於衛&KR0002;伐曹衛楚必救之¶
則齊宋免矣(前年楚使申叔/戌榖以逼齊)於是乎蒐于&KR0013;廬(晉常以蒐/禮改政令)¶
(敬其始也/被廬晉地)作三軍(閔元年晉獻公作三/軍令復大國之禮)謀元帥(中軍/師)趙衰¶
曰郤縠可臣亟聞其言矣&KR0003;禮樂而敦詩書詩書義之府¶
也禮樂德之則也德義利之本也夏書曰賦納以言明試¶
以功車服以庸(尚書虞夏書也賦納以言觀其志也明試/以功考其事也車服以庸報其勞也賦猶)¶
<pb:KR3k0012_SBCK_272-1b>¶
(取也庸/功也)君其試之乃使郤縠將中軍郄溱佐之使狐偃將¶
上軍讓于狐毛而佐之(毛狐偃/之兄)命趙衰爲卿讓於欒枝先¶
&KR0942;(欒枝貞子也/欒賔之孫)使欒枝將下軍先&KR0942;佐之荀林父御戎魏¶
犨爲右(荀林父中/行桓子)¶
公羊傳曰君將使射姑將陽處父諌曰射姑民衆不&KR0003;不¶
可使將於是廢將¶
戰國䇿曰秦與趙兵相距長平趙孝成王使趙奢之子將¶
藺相如曰王以名使括&KR0002;膠柱而鼓瑟耳此子徒能讀其¶
父奢書傳而不知合變也趙王不聽奢子括少時學兵法¶
言兵事以天下莫能當甞與其父言兵事奢不能難然不¶
謂之善其母問其故奢曰兵死地也而乃易言之趙&KR0002;以¶
爲將破軍者必是兒及是其母上書具言不可曰始妾事¶
其父時爲將大王及宗室所賞者盡以與軍吏士大夫受¶
<pb:KR3k0012_SBCK_272-2a>¶
命之日不問家事今此兒爲將東向而朝軍吏無敢仰視¶
之者王所賜金帛歸藏家而日視便利田宅買之王以爲¶
如其父父子異心願王母遣王曰吾巳决矣其母因曰即¶
有如不稱妾得無隨罪乎王許之諾遂與秦軍戰死軍敗¶
數十萬降秦秦悉坑之¶
國語曰公使趙衰爲卿辭曰欒枝貞愼(枝晉大夫欒/共子之子也)先&KR0942;¶
有謀胥臣多聞皆可以爲輔臣弗&KR0002;也乃使欒枝將下軍¶
先&KR0942;佐之前取五鹿先&KR0942;之謀也(五鹿/衛地)郄縠使先&KR0942;代之¶
(從下軍之佐超將中軍/傳曰尚德也代先&KR0942;之)胥臣佐下軍¶
又曰公使原季爲卿(原季趙衰也文公二/年爲原大夫卿次卿)辭曰夫三德者¶
偃之出也(偃狐偃三徳謂勸文公納襄王以示民義伐原/以示民信大蒐以示民禮故以三徳紀民三德)¶
(紀之語/在下)以德紀民其章大矣不可廢也(章著/也)使狐偃爲卿¶
辭曰毛之智賢於臣其齒又長(毛偃之/兄也)毛也不在位不敢¶
<pb:KR3k0012_SBCK_272-2b>¶
聞命乃使狐毛將上軍狐偃佐之(尚齒也傳曰使狐偃將/上軍讓于狐毛而佐之)¶
(是/也)狐毛卒使趙衰代之(虞唐云代將新軍/昭謂代將上軍)辭曰城濮之役¶
先且居之佐軍也善(先且居先&KR0942;之子蒲城/伯復受霍爲霍伯也)軍伐有賞(伐功/也)¶
善君有賞能其官有賞且居有三賞不亦可廢也且臣之¶
倫箕鄭胥嬰先都在(倫疋三子/晉大夫)乃使先且居將上軍(代狐/毛也)¶
公曰趙衰三讓(三使爲卿三讓之/進欒枝等八人)其所讓皆社稷之衛也¶
廢讓是廢德也以趙衰之故蒐于淸源作五軍(清源警地/晉本三軍)¶
(有中軍上下今/有五益新上下)使趙衰將新上軍箕鄭佐之胥嬰將新下¶
軍先都佐之子犯卒蒲城伯清佐(蒲城伯/先且居)公曰夫趙衰三¶
讓不失義(義冝/也)讓推賢也義廣德也廣德賢至有何患矣¶
請令衰也從子(從先/且居)乃使趙衰佐新上軍(此有新字誤也/趙衰從新上軍)¶
(之將進佐上軍爲升一等新上軍之將位在上/軍佐之下此章或在狐毛卒上非也當左下)¶
史記孟甞君傳曰文聞將門必有將相門必有相¶
<pb:KR3k0012_SBCK_272-3a>¶
又項羽本紀曰項氏世世爲楚將封於項故姓項氏¶
又曰章邯已破項梁軍則以爲楚兵不足憂乃渡河擊趙¶
大破之當此之時趙歇爲王陳餘爲將張耳爲相¶
又曰魏文侯問曰呉起何如人李克曰起貪而好色然其¶
用兵司馬穰苴弗能過也於是魏文侯以爲將擊秦拔五¶
城¶
又王翦傳曰或曰王離秦之名將也今將彊秦之兵攻新¶
造之趙舉之必矣客曰不然夫將三世者必敗何以其殺¶
伐多矣其後受其不祥¶
又淮隂侯傳曰韓信曰陛下非能將兵而善將將此迺信¶
之所以爲陛下禽也¶
漢書韓信傳曰漢王使酈生徃&KR0003;魏王豹不聽乃以信爲¶
左丞相擊魏信問酈生魏得母用周叔爲大將乎曰栢直¶
<pb:KR3k0012_SBCK_272-3b>¶
也信曰竪子耳遂進擊魏¶
又陸賈傳曰賈謂陳平曰天下安注意相天下危注意將¶
將相和則士豫附士豫附天下雖有變則權不分爲社稷¶
計在兩君掌握耳¶
又齊王傳曰祝干給琅邪王曰吕氏爲亂齊王發兵欲西¶
誅之齊王自以兒子年少不習兵革之事願舉國委大王¶
大王自髙帝將也言髙帝之時爲將也¶
又髙紀曰帝置酒雒陽南宫曰通侯諸將母敢隠朕¶
後漢書虞詡傳曰李循曰𨵿西出將𨵿東出相觀其習兵¶
壯勇實過餘州¶
又曰大將曹公每攻城破邑得靡麗之物則悉以賜有功¶
者&KR0002;勲勞冝賞則不恡萬金無功兾施分毫不與¶
魏志曰太祖旣破張繍東擒吕布定徐州遂與𡊮紹相距¶
<pb:KR3k0012_SBCK_272-4a>¶
孔融謂荀彧曰紹地廣兵彊田豊許悠智計之士爲之謀¶
審配逢紀盡忠之臣也任其事顔良文醜勇冠三軍統其¶
兵殆難尅乎彧曰顔良文醜疋夫之勇可一戰而擒¶
又曰太祖征荆南劉備奔吴論者以爲權必殺備程昱料¶
之曰孫權新立未爲海内所憚曹公無敵於天下&KR0004;舉荆¶
州不能獨當劉備英名𨵿羽張飛皆萬人敵權必資之禦¶
我難解勢分備資以成又可得而殺也權果多與備兵以¶
禦太祖¶
晉書曰王導字茂引光禄大夫覽之孫也父裁鎮軍司馬¶
導少有風鑒識量清逺年十四陳留髙士張公見而竒之¶
謂其從兄敦曰此兒容貌志氣將相之器也¶
又張華傳曰今之所要在軍師然議者舉將多推𪧐舊¶
又慕容德載記曰昔韓信以禆將伐齊有征無戰耿弇以¶
<pb:KR3k0012_SBCK_272-4b>¶
偏軍討張渉尅不移朔¶
後周書曰王勱性忠果有才幹年七十從太祖入𨵿及太¶
祖平秦隴定𨵿中勱常侍從太祖甞謂之曰爲將坐見成¶
敗者上也&KR0013;堅執銳者次也勱曰意欲兼之太祖大𥬇¶
隋書曰煬帝之在東宫甞謂弼曰楊素韓擒虎史万歳三¶
人俱稱良將其間優劣何如弼曰楊素是猛將非謀將韓¶
擒虎是𨷖將非領將史万歳是&KR0016;將非大將太子曰然則¶
大將誰也弼拜曰唯殿下所擇弼意自許爲大將(弼賀/若弼)¶
唐書曰太宗甞論將帥謂左右曰當今名將唯李勣任城¶
王道宗薛万徹三人而已李勣道宗不能大勝亦不大敗¶
万徹非大勝即夫破¶
又曰太宗與長孫無忌薛万徹等宴於丹霄殿各賜膜皮¶
而悮呼万徹爲万均因愴然曰万均朕之勲舊不幸早亡¶
<pb:KR3k0012_SBCK_272-5a>¶
不&KR0116;呼名豈其魂靈欲朕之賜也因取膜皮呼万均以同¶
賜而焚之於前侍坐者無不感泣潞公薛万均万徹兄也¶
國&KR0004;立大功故太宗思之¶
又曰賈言忠乾封中爲侍御史時朝廷有事遼東言忠奉¶
使往支軍糧及還髙宗問以軍事言忠𦘕其山川地勢具¶
陳遼東可平之狀髙宗大恱又問諸將優劣言忠曰李勣¶
先朝舊臣聖鑒所悉龐同善雖非𨷖將而持軍嚴整薛仁¶
貴勇冠三軍名可振敵髙偘儉素自處忠果有謀契苾何¶
力沉毅持重有統御之才然頗有忌前之癖諸將夙夜小¶
心忘身憂國莫逮於李勣者髙宗深然之¶
又曰裴度使蔡州行營宣諭諸軍旣還帝問諸將之才度¶
曰臣觀李光顔見義能勇終有所成不數日光顔奏大破¶
賊軍於時曲帝尤歎度之知人¶
<pb:KR3k0012_SBCK_272-5b>¶
又曰朱滔効順代宗臨軒勞問旣而曰卿自謂才孰與泚¶
多滔曰各有長短統御士衆方略明辯臣不及泚臣年二¶
十八獲謁龍顔泚長臣五歳未朝鳯闕泚不及臣代宗愈喜¶
古司馬兵法曰上貴不伐之士上之器也茍不伐則無求¶
無求則不争國中之聽必得其情軍旅之聽必得其冝此¶
貴不伐之士也(不伐之士治國必得其實在/軍必得其冝故先貴而用之)從命爲士上¶
賞犯命爲士上戮故其勇力不相犯旣致教其民然後謹¶
選而使之事極脩則百官給矣教極省則人興良矣¶
又曰凢戰則與衆分善(將雖有獨見之知戰勝不/自取功常推與下分者也)選良先¶
無功者(勇猛勁才戰不得功後戰必/選爲前當以激致其銳氣也)&KR0002;使不勝使過在巳¶
(戰有失利當爲吏士引其/過咎今無慙愧使復可使)¶
又曰上同無獲(將智與衆同等不能自用又不/能用人隨衆取同故無功也)上專不死¶
(將無明智耻求賢問智自專/事爲衆所弊故戰多死也)上生多疑(將無義心茍求全/免害避難則士多)¶
<pb:KR3k0012_SBCK_272-6a>¶
(疑者/也)上死不勝(將無善略茍以死/當敵故不勝也)凢民死愛死怒死威死¶
義死利(視下如子則民生愛志意激楊則民㤪怒使民以/禮征伐以義則民死威賞賜分明則民死義賞爵)¶
(重則民/死利)¶
孫子曰將者智信仁勇嚴也故知兵之術人之司命國家¶
安民之主也將者國輔輔周國必彊(將周宻謀/不泄也)輔𨻶則國¶
必弱¶
又曰故君之所以患於軍者三三者何也曰不知軍之不¶
可進而謂之進不知軍之不可退而謂之退是謂縻軍(縻/御)¶
不知軍中之事而同軍中之政則軍士惑也不知三軍之¶
任權而欲同三軍之任則軍事覆疑(不得其/人也)三軍旣惑旣¶
疑則諸侯之難至矣是謂亂軍而引勝(引奪/也)故知勝者五¶
知可以戰與不可以戰者勝識衆寡之用者勝上下欲同¶
者勝以虞時不虞者勝將能君不御者勝(司馬法曰進退/唯時無白寡人)¶
<pb:KR3k0012_SBCK_272-6b>¶
此五者知勝之道(此上/五事)故曰知彼知己百戰不殆不知彼¶
而知己一勝一&KR0018;不知彼不知己毎戰必殆¶
又曰凢用兵之法將受命於君合軍聚衆汜地無舎(無所/依也)¶
衢地交舎(結諸/侯也)絶地無留(無乆/止也)圍地無謀(發竒/兵也)死地則戰¶
塗有所不由(阨難之地所不/當從也不得也)軍有所不擊(軍難可擊以地/險難不留之失)¶
(前利&KR0002;得/之又利薄)城有所不攻(城小固粮饒/不可攻也)地有所不争(皆與上/同操所)¶
(以置華費而深入/徐州拔十四縣)君命有所不受(茍便於事不/茍於君命也)故將通於¶
九變之利者則知用兵矣(九事/之變)將不通於九變之利雖知¶
地形不能得地之利矣¶
又曰治人不知五變雖知五利不能得人用之矣(下五/事也)是¶
故智者之慮必雜於害(在利思害/在害思利)雜於利而務可信(計敵/不能)¶
(依五地爲我害/信務爲可信也)雜於害而患可解(并計於害雖有患可解/也害中雜利䧟之死地)¶
(而後/生也)趣之以利(令自/來也)故用兵之法無恃其不來恃吾有以¶
<pb:KR3k0012_SBCK_272-7a>¶
待之(安不忘危/常備之也)無恃其不攻吾也恃吾不可攻故將有五¶
危必死可殺(勇無/疑也)必生可虜(見利不進將怯弱必生之/意上下猶豫可急而取也)忿¶
速可侮(忿疾之人可忿/怒侮而致也)廉潔可辱(廉潔之人可汚/辱而致必來戰)愛人而¶
煩(出必所走愛人者必倍/道兼行救之則煩勞也)凢此五者將之過用兵之災覆¶
軍救將必以五危不可不察也¶
又曰吏彊卒弱曰䧟(吏&KR0416;欲進卒/弱輙䧟敗也)大吏怒而不服遇敵懟¶
而自戰將不知其能曰崩(大吏小將也大將怒之不厭服/忿而赴敵不量輕重則必崩壞)¶
(也)將弱而嚴教道不明吏卒無常陣兵縱橫曰亂(爲將&KR0002;/此亂之)¶
(道/也)將不能料敵以少合衆以弱擊彊兵無避鋒曰北(兵勢/&KR0002;是)¶
(必走/也)凢此六者勝敗之道將之至任也¶
又曰明主慮之良將修之非利不起非得不用非危不戰¶
(不得已/而用兵)主不可以怒而興軍將不可以愠而合戰合於利¶
而用不合於利而止(不得以喜/怒而用兵)怒不可復喜愠不可復恱¶
<pb:KR3k0012_SBCK_272-7b>¶
亡國不可復存死者不可復生故曰明主慮之良將警之¶
此安國之道也¶
呉子曰人有三不和不和於國不可以出軍不和於軍不¶
可以出陣不和於陣不可以進戰¶
又云將之所愼者五一曰理二曰備三曰果四曰戒五曰¶
約戒者雖尅如始戰○孔叢子曰子思居衛言荀變於衛¶
君曰其才可將五百乗君任軍旅率得此人則無敵於天¶
下矣衛君曰吾知其才可將變也甞爲吏賦於民而食人¶
三雞子以故弗用也子思曰夫聖人官人猶大匠之用木¶
也取長棄短故材連抱而有數尺朽者良工不棄以其所¶
妨者細也卒成不訾之器今君處戰國之世選爪牙之士¶
以三𡖉焉弃扞城之將此不可使聞于隣國也衛君再拜¶
曰謹受詔矣　太平御覽卷第二百七十二¶
