# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:02.326917
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 66
#+PROPERTY: FILE SB11n0727-066太平御覽-卷之六十六.
<pb:KR3k0012_SBCK_066-1a>¶
太平御覽卷第六十六　地部三十&KR0114;¶
　　湖　潭¶
　　　　　湖¶
廣雅曰湖池也　〇&KR0003;文曰湖大陂也¶
史記曰三苗氏左洞庭右彭蠡德義不修舜滅之此在德¶
不在險¶
𣈆書曰陳訓少學天文孫皓以爲奉禁都尉知皓必敗時¶
錢塘湖開或言天下當太平青盖入洛皓以問訓對曰臣¶
能望氣不逹湖開塞退告友曰青盖入洛將有&KR1983;襯衘璧¶
之事非吉祥也¶
宋書曰㑹稽太守孟顗事佛精懇而爲謝靈運所輕嘗謂¶
顗曰得道應湏惠業文人生天當在靈運前成佛必在靈¶
運後顗深恨之㑹稽東郭有廻踵湖靈運求决以爲田顗¶
<pb:KR3k0012_SBCK_066-1b>¶
堅執不與又求始寜岯崲湖爲田顗又固執靈運謂顗¶
非存利民正慮決湖多害生命言論毀傷與顗遂搆讐¶
𨻶¶
唐書曰禇無量字弘度杭州鹽官人也㓜孤貧厲志好學¶
家近臨平湖時湖中有龍𨷖傾里閈就觀之無量時年十¶
二讀書晏然不動¶
風俗通曰湖都曰流瀆四靣所隈都也周官楊州其浸五¶
湖案張勃呉録五湖者太湖之別名以其周行五百餘里¶
故以五湖爲名(虞翻又云太湖有/五道别謂之五湖)或&KR0003;以太湖射貴湖上¶
湖洮湖(洮湖一名長/塘湖在義烏)滿(户伯/切)湖爲五湖案國語呉越戰於¶
湖直在笠澤一湖中戰耳則知或&KR0003;非也¶
隋大業記曰五月夏至前三五日呉郡太湖中白魚向湖¶
側淺水菰蒲之上産子民得採之隋時貢於洛¶
<pb:KR3k0012_SBCK_066-2a>¶
楊州記曰太湖一名震澤一名笠澤一名洞庭(史記三苗/之國左洞)¶
(庭右彭蠡裴駰注云今湖中苞山有石穴其深洞無知其/極者名洞庭洞庭對曰彭蠡則知因此穴之名通呼洞庭)¶
(彭蠡即宫庭湖名也越絶書云/太湖周三萬六千里在呉興也)¶
荆州記曰宫亭即彭蠡澤也謂之彭澤湖一名匯(孩賄/切)澤¶
(在豫/章郡)青草湖一名洞庭湖(洞庭湖亦謂之/太湖在巴陵郡)雲夢澤一名巴¶
丘湖凢此並昭昭尤著又廣大也¶
干寳捜神記曰由權縣𥘿時長水縣始皇時童謡曰城門¶
有血城當䧟没爲湖有嫗聞之朝徃窺門將欲&KR0350;之嫗言¶
其故後門侍以犬血塗門嫗見血走去忽有大水欲没縣¶
主簿令幹入白令令曰可忽作魚幹曰明府亦作魚遂淪¶
爲湖¶
鄭緝之永嘉記曰懷北縣有蔣公湖父老云先代有𥙊祀¶
祈請者湖輙下大魚與之¶
<pb:KR3k0012_SBCK_066-2b>¶
𥘿州記曰武都郡前有湖義熈&KR0004;有白龍於湖升天¶
盛弘之荆州記曰宫亭湖廟神甚有靈驗塗旅經過無不¶
祈禱能使湖中分風而忛南北¶
又曰巴陵南有青草湖周廻數百里日月出没其中湖南¶
有青草山故因以爲名¶
劉澄之荆州記曰華容縣東南有雲夢澤一名巴丘湖荆¶
州之藪也¶
劉澄之豫州記曰陳縣地有芍陂湖魏將王陵與呉將張¶
休交戰處也¶
黄閔武陵記曰有湖名爲丹陂周廻數百頃清波澄映洲¶
嶼相望¶
武昌記曰武昌長湖通江夏有水冬則涸于時靡所産植¶
陶太尉立塘以遏水於此常自不竭因取瑯琊郡隔湖魚¶
<pb:KR3k0012_SBCK_066-3a>¶
菱以着湖内菱甚甘美異於他故所産鮒魚乃長三尺¶
劉道眞錢塘記曰明聖湖在縣南去縣三里父老相傳有¶
金牛時見神化莫測故以明聖垂名¶
西京雜記曰顧翶少失父事母好食雕胡飯常帥子女躬¶
自採擷還家導水鑿川供養毎有&KR0313;儲家近太湖湖中乃¶
生雕胡無復&KR0258;草蟲鳥不敢至焉遂得以爲養郡縣表其¶
閭舎¶
江乗地記曰滆湖中有嘉魚美蓴¶
劉欣期交州記曰有一湖去舎浦四十里毎隂雨日百姓¶
見有銅舩出水上又有一牛在湖中以鷄酒爲𥙊便大獲¶
魚&KR0002;此禮不設唯得牛糞而巳¶
述征記曰&KR0074;冲爲江州刺史遣人周行廬山兾覩靈異旣¶
陟崇巘有一湖匝生桑樹有白鵠湖中有赤鱗魚使者渴¶
<pb:KR3k0012_SBCK_066-3b>¶
極欲徃飲水有赤鱗魚張鬐向之使者不敢飲¶
南康記曰空山上有平湖湖中有艑(音/便)底浮在湖中動揺¶
便起風雨¶
鄭緝之東陽記曰北山去郡三十餘里有赤松廟故老相¶
傳云其下有居民曰徐公者甞登嶺至此處見湖水二人¶
共愽於湖間自稱赤松子安期先生有一壷酌酒以飲徐¶
公公醉而𥧌其側比醒不復見¶
劉澄之豫州記曰城父縣有巢湖湖周五里湖中有三山¶
湖南有四鼎山¶
戰國䇿曰𥘿與荆戰大破之取洞庭五渚¶
呉地記曰呉王𦵏女取土成湖又郡國志云三女墳在郭¶
西云闔閭食蒸魚羮留半賜三女三女怨自殺王痛之𦵏¶
於郭西文石爲槨金印玉牒銀樽朱盤悉以送𦵏又云盤¶
<pb:KR3k0012_SBCK_066-4a>¶
郢之劒或曰湛鑪之劒夜飛適楚以水繞墳因名女墳湖¶
又云𦵏女時有白鶴舞呉市因入羡門悉化爲犬¶
錢塘記曰去邑十里有詔息湖古老相傳昔𥘿始皇廵狩¶
經塗暫憇因詔以息爲名¶
周景式廬山記曰山頂有一窮湖湖足頳尾鯉鬐皆傷剥¶
而又有一故艑槽崇山峻逺非舟檝所㳺豈深谷爲陵而¶
此物不與丘壑同遷乎¶
顧微廣州記曰廬山上有一湖至甲戌日輙聞山有鼔角聲¶
劉澄之&KR0045;州記曰新城縣東有俱山山上有湖湖中有白¶
鵝一隻時時飛來不可常見¶
劉楨京口記曰龍目湖𥘿王東游觀地勢云此有天子氣使¶
赭衣徒鑿湖中長岡使斷因改爲丹徒今水北注江也¶
梁典曰武帝望京峴山盤紆似龍掘其右爲龍目二湖¶
<pb:KR3k0012_SBCK_066-4b>¶
徐州先賢傳曰句踐滅呉謂范蠡曰吾將與子分國而有¶
之蠡曰君行令臣行意乃乗扁舟浮五湖而不返¶
水經注曰武強縣𦒿𪧐云邑人有行於途有一小虵疑其¶
有靈持而養之名曰檐生長而吞噬人里中患之遂捕繫¶
獄檐生&KR0018;而奔邑淪爲湖縣長及吏咸爲魚矣今縣東北¶
半許里有淵謂之郎君淵𦒿𪧐又言縣淪之日其子東奔¶
又䧟於此故淵得郎君之目矣¶
神異經曰北方荒外有湖方千里平滿無髙下有魚長七¶
八尺刑狀如鯉而目赤晝在湖中夜化爲人刺之不入煑¶
之不死以烏梅二七煑之即熟食之可以愈邪病¶
又曰北方荒中有石湖方千里無凸凹(上直結反/下於交反)平滿無¶
髙下岸深五丈餘&KR0106;氷唯夏至左右五六十日解耳¶
又曰東南海中烜洲上有温胡其中唯有鯽魚焉長八尺¶
<pb:KR3k0012_SBCK_066-5a>¶
食之宜暑而避寒¶
郡國志曰潤州遏陂有湖名龍目湖京口出好酒人習戰¶
故桓温云京口土瘠人窶無可戀唯酒可飲兵可用耳¶
㑹稽記曰漢順帝永和五年㑹稽太守馬臻創立鏡湖在¶
㑹稽山隂兩縣界築塘蓄水髙丈餘田又髙海丈餘&KR0002;水¶
少則洩湖灌田如水多則開湖洩田中水入海所以無凶¶
年堤塘周逥三百一十里漑田九千餘頃¶
又㑹稽記云創湖之始多淹塜宅有千餘人怨訴於臺臻¶
遂&KR0013;刑於市及臺中遣使按鞠㹅不見人驗籍皆是先死¶
亡人之名又按輿地志云山隂南湖縈帶郊郭白水翠巖¶
㸦相映發有若圖𦘕¶
南徐州記曰子英常於芙蓉湖捕魚得赤鯉持歸以榖養¶
一年遂生角翅魚云我來迎汝子英&KR0016;之即乗風雨騰而¶
<pb:KR3k0012_SBCK_066-5b>¶
上天故列仙傳云毎經數載来歸見妻子魚復來迎如是¶
數十迴而不還芙蓉湖即射貴湖也又名上湖¶
呉地記曰臨平湖在臨平山南¶
呉志曰歸命侯天璽元年呉郡言臨平湖自漢末草&KR0126;擁¶
塞今更除平古老相傳云此湖塞天下亂此湖開天下平¶
又湖邊得石函凾中有小石青色長四寸廣二寸餘刻上¶
作皇帝字於是改年大赦俄而𣈆平呉孫盛以爲元皇中¶
興之符¶
歙縣圖經曰黄墩湖在縣西南其湖有蜃常與吕湖蜃闘¶
程靈銑好勇而善射夢蜃化爲人告之曰吾爲吕湖蜃所¶
厄君能助吾必厚報束帛練者吾也明日靈銑彎弧助之¶
正中後蜃不知所之後人名其處爲蜃灘時有一道人詣¶
靈銑母求食食訖曰勞母設食今當爲求善墓地使母隨¶
<pb:KR3k0012_SBCK_066-6a>¶
行上山以白石識其地曰葬此可以暴貴矣靈銑因移父¶
葬其所侯景亂靈銑率郡郷萬餘衆保新安因隨陳武帝¶
有竒功及陳武受梁禪靈銑以佐命功臣與周文昱侯安¶
都爲三傑按靈銑宅在湖東二里¶
徐爰釋問曰𤣥武湖夲桑泊𣈆元帝創爲北湖宋以𨽻舟¶
師〇京都記云從北望鍾山從宫亭湖望廬岳齊武帝理¶
水軍於此中號曰昆明池故沈約登覆舟山詩云南瞻儲¶
胥館北望昆明池即此尓永嘉末有龍見於湖内故改爲¶
𤣥武湖¶
豫章記曰檐石湖在州東北其湖水中有兩石山有孔如¶
人穿擔狀古老云壯士擔此兩石置湖中因以爲名¶
輿地志曰安成有蜜湖中有&KR0093;蓴鯽魚爲時所重并有石¶
窟容百人㘴其魚味甘如蜜因此爲名在縣東二十里¶
<pb:KR3k0012_SBCK_066-6b>¶
淮南子曰夫歷陽之都一夕化而爲湖勇力聖智與不肖¶
者同命無遺脫也¶
荆南志曰髙沙湖在枚迴洲上翠澤平皛(胡了/切)水陸彌曠¶
芰荷殷生鱗羽滋阜湖南林野清曠可以栖託故徴士宗¶
炳昔常家焉北有小水自湖通江謂之曽口是也¶
渚宫故事曰江陵城西二十里髙沙湖其中多魚¶
又曰五葉湖昔湖測有主人張披五葉同居因以爲名¶
九江記曰彭蠡湖在㝷陽縣東南與都昌縣分界湖心有¶
大孤山案郡國志彭蠡湖周廽四百五十里内有石髙數¶
十丈大禹刻其石以記功焉又有乞烏隨船行舟人擲&KR0366;¶
飯接之髙下不失一粒今此烏㳂江靈廟多有不獨在彭¶
蠡湖尓¶
郡國志曰鶴門湖者陶侃微時䘮母忽有二客來吊化爲¶
<pb:KR3k0012_SBCK_066-7a>¶
𩀱白鶴飛去後因以爲名¶
丹陽記曰呉孫皓寶鼎元年丹陽縣宣騫之母年八十浴¶
於後湖化爲黿後湖又名練湖(在縣北百/二十歩)¶
輿地志曰曲阿出名酒皆云後湖水所釀故醇烈也今按¶
湖水上承丹徒陳驪覆船山馬林溪水色白味甘¶
輿地志云練塘陳敏所立遏髙陵水以溪爲後湖¶
語林曰禇公遊曲阿後湖狂風忽起船傾禇公巳醉乃曰¶
此舫人皆無可以招天譴者唯有孫興公多塵滓正當以¶
厭天欲耳便欲捉孫擲水中孫懼無計唯大呼曰季野卿¶
念我(褚公禇彦回也/季野彦回字也)¶
伏滔登故臺詩序曰夫差姑蘇臺東有丹湖萬頃内有金¶
銀塘¶
方輿記曰銅船湖馬援鑄銅船五隻一留此湖中四隻將¶
<pb:KR3k0012_SBCK_066-7b>¶
過海征林邑¶
　　　　　潭¶
幽明録曰碩縣下有&KR0365;潭以視之&KR0365;人眼因以爲名傍有¶
田陂昔有人舡行過此陂見一死蛟在陂上不得下無何¶
見一人長壯烏衣立於岸側語行人云吾昨下陂不過而¶
死可爲報&KR0365;潭行人曰&KR0365;潭無人云何可報烏衣人云但¶
至潭便大言之行人如其旨須&KR0119;潭中有&KR0197;泣聲¶
又曰𣈆元熈中桂陽郡有一老翁常以釣爲業後清晨出¶
釣遇大魚食餌掣綸甚急船人奄然俱没家人㝷䘮於釣¶
所見老翁及魚並死爲釣綸所纒魚腹下有丹字文曰我¶
聞曽潭樂故從檐潭來磔死弊老翁持釣數見欺好食赤¶
鯉鱠今日得汝爲¶
荆州圖記曰武當縣西北六里江中名佷字潭潭中有石¶
<pb:KR3k0012_SBCK_066-8a>¶
磧洲長六十丈丗傳佷子未曽從父命父臨終欲𦵏山上¶
故謬曰𦵏我水中佷子唯從此命習鑿齒記云佷子是漢¶
時人家在山東五女徼¶
鄧德明南康記曰梓潭有梓樹洪直巨圍葉廣丈餘垂柯¶
數𠭇¶
又曰贑潭在郡下昔有長者於此潭以釣爲事&KR0106;作漁父¶
歌其聲慷&KR0099;忽聞綸動須&KR0119;一物形似小水牛眼光如鏡或¶
言水犀浮躍逐綸角帶金繅釣客因引得鏁出水數十丈¶
鏁斷餘數丈盡是珎寳¶
羅浮山記曰牛潭深洞無極北岸有石周圍三丈許漁人¶
見牛自水而出盤於此石¶
枹朴子曰昔石頭水有大黿常在潭中因名此爲黿潭能¶
作魅行病於人呉有道士戴昞者乃以越章封埿偏投潭¶
<pb:KR3k0012_SBCK_066-8b>¶
水中良乆有大黿徑長丈餘浮出不敢動乃格殺之而病¶
人並愈又有小黿出羅列死於水渚甚多¶
南康記曰梓潭山在雩都縣之東南六十九里其山有大¶
梓樹呉王令都尉蕭武伐爲龍舟艚斫成而牽引不動占¶
云須童男女數十人爲歌樂乃當得下依其言以童男女¶
牽拽艚没于潭中男女皆溺其後毎天晴㓪浄髣髴&KR0002;見¶
人船焉夜𪧐潭邊或聞歌唱之聲因號梓潭焉¶
鄱陽記曰懷蛟水一名孝經潭在縣南二百歩江中流石¶
際有潭徃徃有蛟浮出時傷人焉毎至五月五曰郷人於¶
此江水以船競渡俗云爲屈原攘災承前郡守縣綵以賞¶
之刺史張拪貞以人之行莫大於孝懸孝經摽竿上賞之¶
而人知勸俗號爲懷蛟水或曰孝經潭¶
湘州記曰益陽有昭潭其下無底湘洲最深處也或謂周¶
<pb:KR3k0012_SBCK_066-9a>¶
昭王南征不復没於此潭因以爲名¶
太平御覽卷第六十六¶
<pb:KR3k0012_SBCK_066-9b>¶
