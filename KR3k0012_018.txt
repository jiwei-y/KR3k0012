# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:00.169261
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 18
#+PROPERTY: FILE SB11n0727-018太平御覽-卷第十八.
<pb:KR3k0012_SBCK_018-1a>¶
太平御覽卷第十八¶
　時序部三¶
　　　　　春上¶
釋名曰春之言蠢也萬物蠢然而生¶
又曰正月少陽見寅寅者演也律中太蔟律之言率也所¶
以率氣也太者大也蔟者湊也言萬物始大湊地而出也¶
書曰每嵗孟春遒人以木鐸徇于路注云遒人宣令之官¶
木鐸金鈴木舌所以振文教也¶
又曰分命羲仲宅嵎夷曰暘谷平秩東作日中星鳥以殷¶
仲春¶
詩曰春日遲遲采蘩祁祁鄭注曰遲遲舒緩也¶
又曰有女懷春吉士誘之¶
又曰春日載陽爰求柔桑¶
<pb:KR3k0012_SBCK_018-1b>¶
又曰嗟嗟保介維暮之春亦又何求如何新畬(田二嵗曰/新三嵗曰)¶
(畬箋云保/介車右也)¶
月令曰正月之節日在虚(立春爲正月之節謹按春秋傳/曰履端於始謂節也舉正於中)¶
(謂氣也歸餘於終謂閏也旣有閏則立春進退不&KR0106;在正/月朔日故不定爲孟春之月但得立春則是正月之節可)¶
(以行春/令矣)昏昂中暁心中(凡記昏昂曉心中爲人君南靣而/聽天下觀時候以授人事也日入)¶
(後二刻半爲昏日未/出二刻半爲曉也)斗建寅位之&KR0004;(地有十二辰斗柄杓/常左旋指地位故立)¶
(春正月之節則斗建寅位之&KR0004;/書云璿璣王衡七政此之謂矣)其日甲乙(春秋傳曰天有/十日謂甲乙丙)¶
(丁戊巳庚辛壬癸甲乙屬/木主春故云其日甲乙也)其帝太皡其神勾芒(昔太皡氏/以木徳継)¶
(天而王故爲春帝髙辛氏有天下置五行之/官木正日勾芒故勾芒爲木神佐太皡於春)律中太蔟(律/者)¶
(候氣之管以竹爲之中猶應也正月氣至則太蔟之律應/應謂吹&KR0069;也太蔟者林鍾所生三分益一管長八寸空徑)¶
(三分圍/元分)立春之日東風解凍後五日蟄蟲始振後五日魚¶
上氷(昔在周公作時訓定二十四氣辦七十二&KR0049;毎候相/去各五日以明天時將驗人事言聖人奉順天時則)¶
(萬物及/節候也)命有司𥙊風師(立春之後&KR1067;日𥙊/風師於國城東地)正月中氣日在¶
<pb:KR3k0012_SBCK_018-2a>¶
危(雨水爲正月中氣凡中氣前後去節十/五日春秋傳曰舉正於中此之謂也)昏畢中曉尾中¶
斗建寅位之中雨水之日&KR0425;𥙊魚後五日鴻鴈來後五日¶
草木萌動天子乃以元日祈榖于上帝(元吉也謂上辛祈/榖郊祀昊天上帝)¶
(於圎丘以髙祖神尭皇帝配坐以五方帝從祀/於壇春秋傳曰啓蟄而郊祁而後耕此之謂矣)命樂正習¶
舞(春夏尚舞/故命習之)禁止伐木(爲盛德/所在)無麛無卵(無傷萌/勾之𩔖)掩骼埋¶
胔(爲死氣逆生氣枯/骨曰骼&KR0079;腐曰胔)¶
釋名曰二月之夾鍾何夾者孚也言萬物孚甲種𩔖分也¶
禮曰二月之節日在營室(驚蟄爲二/月之節)昏東井中暁箕中斗¶
建卯位之初律中夾鍾(二月氣至則夾鍾之律應夾鍾者/夷則之所生三分益一管長七尺)¶
(四分其曰其音/其數並同孟春)驚蟄之日桃始華後五日倉庚鳴後五日¶
鷹化爲鳩省囹圄去桎梏(省滅也囹圄所以禁守繫者則/今之獄矣木在手日梏在足日)¶
(桎)上丁釋奠於國學(釋謂置也置牲幣/之莫於文宣王)上戊釋奠於太廟¶
(廟亦用牲/幣之奠)¶
<pb:KR3k0012_SBCK_018-2b>¶
又曰二月中氣日在奎(春分爲二/月中氣)昏東井中暁南斗中斗¶
建卯位之中春分之日𤣥鳥至雷乃發聲祀朝日於東郊¶
(春分日/𥙊之)獻羔開氷(謂立春藏氷在春分方温故献羔以𥙊/司寒而後開氷春秋傳曰日在北陸而)¶
(藏氷西陸朝覿而/出之先薦寢廟)祠髙禖(昔髙辛氏之氏𤣥鳥遺𡖉簡狄/吞之而生髙辛後王以爲禖官)¶
(嘉祥而立/其祠焉)𥙊馬祖(謂仲春𥙊馬祖/於大澤用剛日)無竭川澤無漉陂池無¶
焚山林(順陽養物也蓄水曰/陂穿地通水曰池)¶
又曰三月之節日在婁(清明爲三/月之節也)昏柳中暁南斗中斗建¶
辰位之初律中沽洗(三月氣至沽洗之律應沽洗者南吕/之生也三分葢一管長七寸一分其)¶
(日其音其數/並同孟春)¶
又曰清明之日桐始華田䑕化爲鴽後五日虹始見天子¶
居青陽右个是月也天子乃薦鞠衣于先帝(鞠衣衣名蓋/黄桑之服薦)¶
(于先帝者爲/進於太廟)天子始乗舟薦鮪于寢廟(進時/美味)聘名士禮賢¶
者(聘謂問也名士/謂有名譽也)¶
<pb:KR3k0012_SBCK_018-3a>¶
又曰三月中氣日在胃(榖雨爲三/月中氣)昏張中曉南斗中斗建¶
辰位之中榖雨之日萍始生後五日鳴鳩拂其羽後五日¶
戴勝降于桑命有司無伐桑柘(受&KR0345;/食)乃修蠶器(𧖟器謂薄/搥鈐筐之)¶
(𩔖)擇吉日大合樂(大合樂者/言行射禮)¶
禮曰仲春之月天子乃獻羔開氷先薦寢廟¶
又曰季春之月蚕事旣登分&KR1472;秤絲効功以供宗廟之服¶
又曰季春之月天子仍爲麥祈實鄭𤣥注曰於含秀求其¶
成也¶
又曰春生夏長仁也秋歛冬藏義也¶
又曰天子五年一巡狩(天子以海内爲家時一巡狩省之/五年者虞夏之制也周則十二歳)¶
(一巡/狩也)嵗二月東巡守至于岱宗柴而望祀山川(柴𥙊天/告至也)覲¶
諸侯(覲見/也)問百年者就見之(就見/老人)命大師陳詩以觀民風¶
(陳詩謂采其/詩而視之)命市納賈以觀民之所好惡志&KR0075;好辟(市典/者賈)¶
<pb:KR3k0012_SBCK_018-3b>¶
(謂知物貴賤厚薄也質則用物貴民則/侈物貴民之志淫邪則其所好者不正)¶
周禮曰媒氏掌萬民之判(判半也合/成夫婦也)仲春月㑹男女(成春/禮)¶
是時奔者不禁無故而不用令者罰之¶
又曰仲春詔后率内外命婦始蚕于北郊帥六宫之夫人¶
主穜稑之種而獻之于王¶
又曰羅氏仲春獻鳩以養國老鄭𤣥注曰春鷹化而爲鳩¶
變舊爲新冝以養老助生氣¶
又曰司烜氏掌仲春以木鐸脩火禁¶
又曰籥章掌仲春晝擊鼓歌𡺳詩以逆之¶
又曰四時皆有厲疾春時有痟首疾(厲疾氣不和之/疾痟酸削也)¶
傳曰春蒐夏苗秋獮冬狩皆於農𨻶以講武事也¶
榖梁傳曰魯桓公十有四年春正月無氷(皆君不明去就/政治紓緩之所)¶
(致五行傳曰視之不明是/謂不哲厥咎舒厥罰常燠)無氷時燠也¶
<pb:KR3k0012_SBCK_018-4a>¶
又曰四時之田皆爲宗廟之事也春曰田(取獸/於田)夏曰苗(因/爲)¶
(苗除害/故曰苗)秋曰蒐(蒐擇之舎/小取大)冬曰狩(狩圍狩也冬物畢成/𫉬則取之無所擇)¶
語曰莫春者春服旣成冠者五六人童子六七人浴乎沂¶
風乎舞雩詠而歸¶
爾雅曰春爲青陽一曰發生¶
又曰春獵爲蒐(搜索/取也)¶
又曰春𥙊曰祀(薦尚韭柳禮䟽曰祀者思/也思嚮所以設之日祀也)¶
大戴禮曰三代之禮天子春朝朝日秋暮夕月(𥙊日東壇/𥙊月西壇)¶
(故以別外内/以端其政位)所以明有敬也(教天下/之臣也)¶
又曰司徒典春以教民之不時不&KR0002;不全成長㓜老疾孤¶
寡以時通于四疆有闔而不通有煩而不治則民不樂生¶
不利衣食凡民之藏貯以及山川之神明加于民者發圖¶
功謀齊戒必敬㑹時必節日暦巫祝執𠆸以守官俟命而¶
<pb:KR3k0012_SBCK_018-4b>¶
作祈王年禱民命及畜榖蜚征庶虞草方春三月緩施生¶
育動作百物於時有事享于皇祖皇考朝孤子八人以成¶
春事¶
又曰二月𥙊鮪鮪者魚之先至也¶
又曰三月參則伏不見¶
又曰古者天子孟春論吏之德行能法者爲有行能理得¶
法者爲有能盛法德者爲有功故論吏而法行事治而功¶
成季冬正法孟春論吏治國之要也(春論班賞冬考量/刑則莫不懲勸也)¶
又曰諸侯相見治卿爲介以其教士畢行使仁者守㑹朝¶
于天子天子以嵗二月爲壇于東郊建五色設五兵具五¶
味陳六律品奏五聲聽明教置離抗大長侯規鵠竪物九¶
卿佐三公三公佐天子天子踐位諸侯各以其局就位乃¶
升諸侯之教士執弓挾矢揖讓以升履物以射其地以心¶
<pb:KR3k0012_SBCK_018-5a>¶
端色容正時以効技有慶以地不時有讓以地天下之有¶
道也¶
開元禮曰仲春上丁釋奠于太學孔宣父爲先聖顔子爲¶
先師上戊釋奠于齊太公(以張/良配)¶
易通統圖曰日春行東方青道曰東陸¶
易說曰春有白鶴雲¶
京房易占曰春當退貪殘進柔良䘏㓜孤賑不足求隱士¶
則萬物應節而生隨氣而長所謂春取榆柳之火¶
尚書大傳曰萬物非天不生非地不載非春不動非夏不¶
長非秋不収非冬不藏故書禋于六宗此之謂也(禋𥙊也/字當爲)¶
(禋馬氏以爲六宗謂日月星辰㤗山河海也經曰<折 t="33"/>𩔖于/上帝禋于六宗望秩于山川徧于羣神月令孟冬天子祈)¶
(來年于天宗如此則六宗近謂天神也以周/禮差之則爲星辰司人司命風師雨師也)¶
又曰東方者何也動方也物之動也何以謂之春春出也¶
<pb:KR3k0012_SBCK_018-5b>¶
物之出也故謂東方春也¶
尚書說曰東方春龍房位其規仁好生不賊(五靈東方曰/蒼龍五均東)¶
(曰規五姓/曰仁也)其帝青表聖明行趨德(表德也春好/生故曰德)¶
尚書考靈耀曰春佩蒼璧(蒼佩玉以/象德也)乗蒼馬以出遊發令¶
於外春行仁政順天之常以安國也¶
又曰鳥星爲春&KR0049;¶
詩含神霧曰齊地處孟春之位海岱之間土地汙泥流之¶
所歸利之所聚律中太蔟音中宮角陳地處季春之位土¶
地平夷無有山谷律中沽洗音中宫徴¶
韓詩外傳簡主曰夫春樹桃李夏得䕃其下秋得食其實¶
春樹蒺藜夏不可采其葉秋得其刺焉由此觀之在所樹¶
也今子所樹非其人也故君子擇而後種¶
又曰天有四時春夏秋冬風雨霜露無非教也¶
<pb:KR3k0012_SBCK_018-6a>¶
韓詩章句曰溱與洧方渙渙&KR0006;謂三月桃花水下時鄭國¶
之俗三月上巳於此水招魂續魄祅除不祥之故也¶
三禮義宗曰五行之官也木正曰勾芒者物始生皆勾屈¶
而芒角因用爲官名¶
又曰𥙊六宗之禮寒暑有徃來之期可退則𥙊禳却之命¶
退應至而不至則𥙊求之命至故春則送寒而迎暑秋則¶
送暑而迎寒¶
又曰東岳所以謂之岱者代謝之義陽春用事除故生新¶
萬物更生相代之道故以代爲名也¶
又曰天子諸侯宫寢之制&KR0002;春氣三月之中居正寢退息¶
之時常居東北之寢三月之末土王之日則居中寢夏之¶
三月則居東南之寢秋之三月則居西南之寢冬之三月¶
則居西北之寢此三時後土王之日亦各居中寢以從時¶
<pb:KR3k0012_SBCK_018-6b>¶
氣¶
又曰古之學者干戈之舞得從春夏羽籥之職得入秋冬¶
四事之中有文有武故得分之¶
太平御覽卷第十八¶
