# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:18.557428
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 375
#+PROPERTY: FILE SB11n0727-375太平御覽-卷之三百七十五.
<pb:KR3k0012_SBCK_375-1a>¶
太平御覽卷第三百七十五¶
　　人事部十六¶
　　　肉　皮膚　骨　䈥　脉¶
　　　髓　腦　血　膏¶
　　　　　　肉¶
說文曰脢(音/挴)背肉也胂(音/身)夾脊肉也瘜&KR0009;肉也(瘜音/息)¶
釋名曰肉柔也¶
禮記檀弓下曰延陵季子適齊長子死塟於嬴愽之間號¶
之曰骨肉歸於土魂氣無不之¶
左傳宣公十二年曰楚子北師次于郔將飲馬於河而歸¶
聞晋師旣濟王欲還嬖人伍叅欲戰令尹孫叔敖弗欲曰¶
昔歳入陳今兹入鄭不無事矣戰而不捷叅之肉其足食¶
乎叅曰&KR0002;事之捷孫叔　爲無謀矣戰&KR0002;不捷叅之肉將¶
<pb:KR3k0012_SBCK_375-1b>¶
在晉軍可得食乎¶
史記曰晉公子重耳在齊五年趙衰等謀醉重耳載以行¶
行逺而覺重耳引戈欲殺咎犯咎犯曰殺臣成子偃之願¶
也重耳曰事不成我食舅氏之肉咎犯曰事不成犯肉腥¶
臊何足食乃止(偃咎犯/名也)¶
吕氏春秋曰齊有人一居東郭一居西郭幸而相遇飲酒¶
曰須肉各抽刀自割相啖乃至于死¶
交州名士傳曰張重字仲䔍舉計漢明帝易重問何短小¶
重曰陛下欲得其才將稱骨度肉也¶
唐書曰先天中有王知道母患骨蒸醫云湏得生人肉食¶
之知道遂密割股上肉半斤許加五味以進母食之便愈¶
黄帝素問曰脾主肉乆坐傷肉脾熱者色黄而肉軟¶
楚辝大招曰豐肉微骨躰更狷¶
<pb:KR3k0012_SBCK_375-2a>¶
　　　　　皮膚¶
釋名曰皮&KR0013;也&KR0013;覆躰也膚布也布在表也¶
禮記曰古者&KR0055;衣盖有制度以應規矩繩權衡短母見膚¶
(衣取/蔽形)長無&KR0013;土¶
毛詩碩人曰手如柔荑膚如凝脂¶
孝經曰身躰髮膚受之父母不敢毀傷孝之始也¶
莊子曰藐姑射之山有神人居之肌膚&KR0002;冰雪¶
啇子曰上丗之士衣不煖膚食不滿腹苦其心意勞其四¶
胑¶
抱朴子曰素顔紅膚惑其目清啇流徴乱其聽¶
列異傳曰蔡經與神交神將去家人見經詣井上飲水上¶
馬而去視井上俱見經皮如虵蛻遂不還¶
西京&KR0258;記曰文君姣好眉色如望逺山臉際常&KR0002;芙蓉肌¶
<pb:KR3k0012_SBCK_375-2b>¶
膚柔滑如脂十七而寡爲人放誕風流恱長卿之才而越¶
禮焉¶
新論語曰髪生於皮去髪而皮不知¶
王子年拾遺録曰燕昭王三年廣延之國去燕七萬里或¶
云在扶桑之東献善儛者二人一名提波一名携漢並玉¶
晢凝膚骨輕氣馥綽約婉妙絶古無倫¶
語林曰賈充問孫皓何以剥人面皮皓曰憎其顔之厚也¶
　　　　　骨¶
&KR0003;文曰骨躰之質也肉之核也¶
釋名曰骨堅而滑也似木枝格¶
孝經援神契曰周道衰路有飢骨血成池¶
史記曰楚圍宋五月不解宋城中急無食華元乃夜&KR0059;見¶
楚將子反告莊王王問曰城中何如曰析骨而炊易子而¶
<pb:KR3k0012_SBCK_375-3a>¶
食¶
又曰孔子適周將問禮於老子老子曰子所言者其人與¶
骨皆巳朽矣獨其言在耳¶
帝王丗紀曰殷時有仙女名昌容隔肉見骨¶
東觀漢記曰陳寵字昭公爲廣漢太守先是雒縣城南毎¶
隂雨常有&KR0017;&KR0152;聲寵使案行昔歳倉卒時骸骨不塟者多¶
寵乃勑縣塟埋由是即絶¶
晉書曰桓温生未期温嶠見曰此兒有竒骨相可使啼嶠¶
曰眞英物也因名温¶
尸子曰徐偃王有䈥無骨¶
公孫尼子曰多食甘者有益於肉而骨不利¶
燕丹子曰田光曰竊觀太子客無可用者武陽骨勇之人¶
怒而面白¶
<pb:KR3k0012_SBCK_375-3b>¶
賈子曰文王晝卧夢人登城呼曰我東北陬槁骨也速以¶
人君塟我文王曰諾覺召吏令以人君塟之吏曰以五大¶
夫塟之文王曰吾夢中巳許之民聞之曰我君不以夢故¶
背槁骨況生人乎乃下信其上¶
孔叢子曰孔附謂陳王曰梁人有揚由者𠆸巧過人骨騰¶
肉飛¶
國語曰呉伐越隳㑹稽𫉬骨焉一節專車使問仲尼曰禹¶
致羣臣於㑹稽防風氏後至戮之其骨專車此爲大矣¶
新序曰文王之塟枯骨無益衆庶衆庶恱之恩義動人也¶
列仙傳曰寗封黄帝時陶正有神人過之爲其掌火能出¶
五色煙乆之教封子積火自燒而隨煙氣上下視其灰燼¶
猶有骨時人塟之謂之封子¶
列異𫝊曰蔣子文漢末爲秣陵尉自謂骨青死當爲神¶
<pb:KR3k0012_SBCK_375-4a>¶
西京&KR0258;記曰戚&KR0078;以百錬金爲彄環照見指上骨(彄革/侯)¶
王子年拾遺録曰沭胥國人忽復化爲老叟俄而即死臰¶
爛&KR0313;屋人有除燒其骸骨於糞土之中復還爲人矣¶
搜神記曰有談生無婦有女來爲其婦三年生一兒曰愼¶
勿以火照我三年後可照生盗照之腰巳上皆肉腰以下¶
但枯骨婦求去¶
續搜神記曰司徒蔡謨親　有王蒙者單獨常爲蔡公所¶
收養蒙長纔五尺似爲無骨登牀輙令抱上¶
扶南傳曰頓遜國人死鳥塟或火塟鳥塟者病困便歌舞¶
送郭外有鳥如鵝緑色飛來萬許啄食都盡歛骨焚之沉¶
於海水此必生天上鳥&KR0002;不食自悲傷乃就火塟取骨埋¶
之¶
丗說曰王右軍目陳玄伯塊壘有正骨¶
<pb:KR3k0012_SBCK_375-4b>¶
司馬相如羙人賦曰皓躰陳露弱骨豐肌¶
　　　　　䈥¶
說文曰䈥躰之力也可以相連属作用也¶
釋名曰䈥力也肉中之力氣之元也¶
禮記曲禮曰老者不以䈥力爲禮¶
左傳哀公上曰衛太子禱曰敢告無絶䈥無折骨無面傷¶
以集大事無作三祖羞¶
公孫尼子曰多食苦者而䈥不利多食辛者有益於䈥而¶
氣不利¶
韓子曰淖齒之用齊擢閔王之䈥縣之廟梁𪧐昔而死¶
論衡曰命冨之人䈥力自強命貴之人才智自髙¶
物理論曰夫清忠之士乃千人之表萬人之英得其人則¶
事易於反手不得其人則難於拔䈥¶
<pb:KR3k0012_SBCK_375-5a>¶
　　　　　脉¶
釋名曰脉幕也絡一躰也¶
史記曰扁鵲以長桒君言飲藥三十日視見垣一方人以¶
此視病盡見五藏病結特以&KR1079;脉爲名耳¶
又曰趙簡子爲大夫專國事簡子疾五日不知人於是召¶
扁鵲扁鵲入視病出董安于問扁鵲扁鵲曰血脉治也而¶
何怪𥘿穆公甞如此七日而窹今主君之病與之同不出¶
三日必間居二日半簡子寤¶
又曰扁鵲過虢虢太子死扁鵲至虢宫門下曰聞太子不¶
幸而死臣能生之中庶子曰先生得無誕乎何以言太子¶
可生也扁鵲曰越人之爲方也不待切脉望色聽聲冩形¶
言病之所在子以吾言爲不誠試入&KR1079;太子當聞其耳鳴¶
而鼻張揗其兩股以至於隂當尚温也中庶子聞入報虢¶
<pb:KR3k0012_SBCK_375-5b>¶
君虢君大驚出見扁鵲於中闕扁鵲曰&KR0002;太子病者所謂¶
尸蹷者也是以陽脉下遂(音/隊)隂脉上爭㑹氣閉而不通隂¶
上而陽内行下内鼔而不起上外絶而不爲使上有絶陽¶
之絡下有破隂之細破隂絶陽色廢脉乱形靜如死狀太¶
子未死也¶
又曰扁鵲過齊齊桓侯客之入朝見曰君有疾在血脉不¶
治恐&KR0055;桓侯曰寡人無疾¶
又曰齊太倉公淳于意少而喜醫更師同郡元里陽公受¶
其脉曹上下經五&KR1079;竒(音/羇)咳(音/咳)術揆度隂陽&KR1079;病知人死¶
生¶
漢書曰王莽得翟義黨王孫度使太醫與巧屠共刳剥之¶
量度五藏以竹筳(音/庭)導其脉知其所終始云可以治病¶
後漢書白郭玉爲人善別脉知人生死章帝令童男着女¶
<pb:KR3k0012_SBCK_375-6a>¶
子之衣詐云其病使玉&KR1079;脉玉曰此女雖言病據脉陽盛¶
隂微臣謂非女子帝善之¶
三國典略曰周武帝不豫止於雲陽宫内史柳昇私問姚¶
僧坦曰至尊貶膳日乆脉&KR0049;何如對曰天子上應天心非¶
愚所及凡庶如此萬無一全¶
鶡冠子曰魏文侯問扁鵲曰子昆弟三人並醫其孰最善¶
扁鵲曰長兄視神故名不出家仲兄視毫毛故名不出閭¶
鵲針人血脉救人生死名聞天下¶
燕丹子曰田光竊觀太子客無可用者宋意脉勇之人怒¶
而面青¶
論衡曰王莽時省五經平章句弟子郭略夜定舊記死於¶
燭下精思不任脉絶氣滅¶
崔元始正論曰風俗者國之脉&KR1079;也年穀如其肌膚肌膚¶
<pb:KR3k0012_SBCK_375-6b>¶
雖和而脉&KR1079;不和亦未爲休也¶
　　　　　髓¶
說文曰髓骨中脂也¶
史記曰扁鵲過齊桓侯客之後五日復見望桓侯而退走¶
桓侯使人問其故扁鵲曰疾之居腠理也湯熨之所能及¶
在血脉鍼石所能及在腸胃酒醪之所能及其在骨髓雖¶
司命無奈之何也今疾在骨髓臣是以無請也後五日桓¶
侯躰病使人召扁鵲鵲巳逃去桓侯遂死¶
又曰勾踐頓首再拜荅子貢曰孤甞不料力乃與呉戰困¶
於㑹稽痛入於骨髓¶
帝王丗紀曰紂斬朝渉之脛而觀其髓&KR1073;善長水經注曰¶
淇水歴汲郡西南出朝歌城西北東南逕朝歌臺下俗謂¶
之陽河水也紂在臺見老人晨將渡水而沉吟難濟紂問¶
<pb:KR3k0012_SBCK_375-7a>¶
其故左右曰老者髓不實故畏寒紂乃於此斮脛而視髓¶
　　　　　腦¶
左傳僖下曰晉文公夢與楚王摶楚子伏巳而盬其腦子¶
犯曰&KR0123;我得天楚㐲其罪吾且柔之矣(杜預注云/腦能柔物)¶
春秋元命苞曰腦之爲言在也人精在腦¶
韓詩外傳曰禽息𥘿大夫薦百里奚不見納繆公出當車¶
以頭擊闑(五結/切)腦乃精出曰臣生無&KR0024;於國不如死也繆¶
公感寤而用百里奚𥘿以大化¶
史記曰昔趙襄子以其姉爲代王妻後與王遇於句注之¶
塞厨人進斟因反斗以擊代王殺之王腦塗地¶
三國典略曰齊南陽王綽與齊主俱五月五日生武成以¶
綽母李夫人非嫡故貶之爲弟俗云其日生者腦不壞爛¶
死後踰一年方許收殮毛髮不落如生人焉¶
<pb:KR3k0012_SBCK_375-7b>¶
神異經曰西荒中有人長短如人着百結敗衣手足虎𤓰¶
各摸豹見人獨自輙就人欲食腦先捕虱人伺其卧舌出¶
槃地丈餘便燒石投其舌於是絶氣而死&KR0002;不如此寤而¶
輙食人腦¶
列異傳曰陳倉有得異物其形不𩔖猪不似羊莫能名以¶
献𥘿穆公道遇二童子曰此名爲蝹述常在地下食死人¶
腦&KR0002;欲殺之以柏燒其頭(蝹音/襖)¶
西京&KR0258;記曰廣陵王胥有勇力&KR0106;於別囿學格熊後遂空¶
手&KR0366;之䧟腦而死¶
　　　　　血¶
釋名曰血濊也流濊濊也(濊乎/會切)¶
禮記檀弓曰髙子臯之執親之喪也泣血三年¶
左傳莊公八年曰齊侯田于貝丘傷足喪屨反誅屨於徒¶
<pb:KR3k0012_SBCK_375-8a>¶
人費弗得鞭之見血¶
又成公上曰齊晉將戰郤克傷於矢流血及屨未絶鼔音¶
張侯曰余病矣郤至曰自師始合而矢貫余手及肘余折¶
以御左輪朱殷豈敢言病吾子忍之(張侯解張也朱血色/血色乆則殷令人謂)¶
(朱黒殷也言血多汙/車輪後不敢息也)¶
春秋考異郵曰龍門之下血如江(宋均曰龍門戰/在魯桓十三年)¶
易屯卦曰乗馬班如泣血漣如¶
尚書武成曰紂前徒倒戈攻于後以北血流漂杵(孔安國/注曰流)¶
(漂㫪/杵)¶
論語季氏曰君子有三誡血氣未定誡之在色血氣方剛¶
誡之在鬭血氣旣衰誡之在得¶
漢書曰申屠嘉爲丞相鄧通居上傍怠慢嘉爲撽召通¶
責曰朝廷者髙帝朝廷也通小臣戯殿上大不敬當斬通¶
<pb:KR3k0012_SBCK_375-8b>¶
頓首血出不解文帝度嘉巳困通持節召通而謝嘉¶
漢書曰息夫躬坐訊詛下獄仰天大呼血從鼻出食頃而¶
死¶
東觀漢記曰逢萌隠琅瑘不勞山非禮不動聚落化之北¶
海太守遣吏奉謁萌不諾太守遣吏捕之民相率以石擿¶
吏皆流血奔走¶
又曰耿秉爲征西將軍鎭撫單于以下及薨南單于舉國¶
發哀犁面流血¶
謝承後漢書曰呉郡嬀皓字元起父爲南郡太守坐事繫¶
獄皓懷小石至公卿間輙出石叩頭其上流血覆面父繫¶
得免¶
虞預晉書曰元康元年河間成都二王舉兵向京都朝廷¶
北討徴嵇紹爲侍中王旅不振敗績於蕩隂百官侍衛莫¶
<pb:KR3k0012_SBCK_375-9a>¶
不潰散唯紹以身捍冦兵突御輦飛矢雨集紹遂&KR0013;害於¶
帝側血濺御服及定左右欲浣衣帝曰此嵇侍中血勿去¶
又曰丞相府斬督運令史淳于伯血逆流着柱終柱末二¶
丈三尺旋復流下四尺五寸百姓咸稱其寃¶
晉書張&KR0100;傳曰漢末金城人陽成逺殺太守以叛郡人馮¶
忠赴屍號哭歐血而死¶
又曰桓温父彜爲韓晃所害涇令江播預焉温時年十五¶
枕戈泣血志在復讎¶
崔鴻十六國春秋後趙録曰伏都有膂力善尺牘攻石閔¶
不剋爲閔所殺橫屍相枕血流成渠誅諸胡羯無貴賤男¶
女皆斬之死者二十餘萬于時髙鼻多&KR0161;至有濫死者¶
又北燕録曰馮跃讌郡僚忽有血流左臂跃惡之從事中¶
郎王乗因陳符命之應跃戒其勿言¶
<pb:KR3k0012_SBCK_375-9b>¶
南史曰蕭叡明母病風積年沉卧叡明晝夜禱祈時寒下¶
淚爲冰叩頭血出亦爲冰不溜¶
陳書曰呉明徹殺王琳有一叟以酒脯來至號酹盡哀收¶
其血懷之而去¶
三國典略曰齊主於凉風堂召孝昭第二子百年遣左右¶
亂捶擊之又令曵以遶堂所行之處血皆遍地¶
又曰齊主將殺開府髙徳正召而謂之曰聞尓病我爲尓¶
針以刀子刺之血流霑地¶
又曰周師圍江陵謝荅仁請守子城梁主即授城内大都¶
督旣而召王裒謀之裒以爲不可荅仁請入不得歐血而¶
去¶
唐書曰王君廓鎭幽州㑹突厥入冦君廓邀擊破之髙祖¶
大恱徴入朝賜以御馬令於殿庭乗之而出因謂侍臣曰¶
<pb:KR3k0012_SBCK_375-10a>¶
吾聞藺相如叱𥘿皇目眥出血君廓徃擊竇建徳將出戰¶
李勣逼之君廓發憤大呼目及鼻耳一時流血此之壯氣¶
何謝古人不可以常例賞之復賜錦袍金帶¶
又曰輔公祏據江東反發兵冦壽陽命李孝恭爲行軍元¶
帥以擊之孝恭自荆州趣九江將發與諸將宴集命敢水¶
忽變爲血在坐者皆失色孝恭舉止自&KR0002;徐諭之曰禍福¶
無門唯人所召自顧無負於物諸君何見憂之深公祏惡¶
積禍&KR0313;今承廟筭以致討盌(音/捥)中之血乃公祏授首之徴¶
又曰李思摩頡利族人也授右衛將軍從征遼東爲流矢¶
所中太宗親爲吮血¶
又曰李子愼誣告其舅以𫉬五品其母見其着緋衫覆面¶
牀下泣涕曰此是汝舅血染者耶¶
又曰玄宗幸蜀次馬嵬召左相韋見素見素出店爲亂兵¶
<pb:KR3k0012_SBCK_375-10b>¶
所撾頭血流地上遽令夀王傳詔止之¶
又曰天寳十五年安禄山下將蔡希徳攻䧟常山郡執太¶
守顔杲卿長史𡊮履謙殺掠人吏萬餘人城中流血¶
又曰竇&KR0100;毎臨戎對冦或經旬月身不解甲其部衆無貴¶
賤少長不恭命即立斬之每日&KR0013;事多所鞭撻流血滿庭¶
見者莫不股慄¶
又曰劉審禮丁父憂去職及葬跣足隨車流血灑地行路¶
稱之¶
又曰牛徽爲吏部貟外郎巢賊犯京師父蔚方病徽與其¶
子自扶籃(音/藍)輿投竄山南閣路險狹盗賊縱橫谷中盗擊¶
徽破首血流&KR0013;體而捉輿不輟¶
莊子曰萇弘死乎蜀藏其血三年化爲碧¶
燕丹子曰&KR0060;觀太子客無可用者夏扶血勇之人怒而面¶
<pb:KR3k0012_SBCK_375-11a>¶
赤¶
賈子曰炎帝黄帝異母兄弟各有天下之半戰於涿鹿之¶
野血流漂杵¶
山海經曰禹堙洪水殺相　其血腥臰不可生五榖以其¶
地爲臺相　一名相仰¶
春秋後語曰燕太子丹豫求天下名利匕首得趙人徐夫¶
人匕首取之百金使工以藥淬之以試人血濡縷無不立¶
死者(裴駰曰言以匕首傷人血出/霑濡絲縷便立死讀如儒也)¶
說𫟍曰蔡威公閉門而哭三日泣盡而繼之以血¶
幽明録曰王伯陽亡其子營墓得三&KR0238;棺移置南堈夜夢¶
魯肅瞋云當殺汝父尋復夢見伯陽云魯肅與弟爭墓後¶
於坐褥上見數升血疑魯肅殺之故也墓今在長廣橋東¶
一里¶
<pb:KR3k0012_SBCK_375-11b>¶
汝南先賢傳曰陽安令趙規與朗陵太守黄萌爭水規割¶
指詛曰隨血所流入陽安界萌忿殺規小吏王朔復刺殺¶
萌朗陵官屬又殺朔民於京山上爲朔作祠壇毎水旱輙¶
徃祈禱¶
愽物志曰戰鬭死亡處有人馬血積年化爲燐燐着地及¶
草木如霜露略不可見人行或有觸着體便有光拂拭便¶
分散無數又細咤聲如沙豆住乆乃㓕其人忽忽如失魂¶
經日乃差(憐音鄰/又音吝)¶
三輔舊事曰武帝發兵攻太子連鬭五日白虎闕前溝中¶
血没足¶
丗說曰阮歩兵居喪不率禮而志孝稱當葬母先食肫飲¶
酒然後臨訣而哭直云人言窮我將窮矣因吐血一升氣¶
絶不知人弥時乃蘇¶
<pb:KR3k0012_SBCK_375-12a>¶
<pb:KR3k0012_SBCK_375-13a>¶
