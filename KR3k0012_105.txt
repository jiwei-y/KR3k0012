# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:04.428726
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 105
#+PROPERTY: FILE SB11n0727-105太平御覽-卷之一百五.
<pb:KR3k0012_SBCK_105-1a>¶
太平御覽卷第一百五¶
　　皇王部三十¶
　　　後周太祖文皇帝　孝閔皇帝¶
　　　明皇帝　武皇帝¶
　　　宣皇帝　静皇帝¶
　　　　後周太祖文皇帝¶
周書曰太祖文皇帝姓宇文氏諱㤗字黑獺代郡武川人其¶
先出自炎帝炎帝爲黄帝所滅子孫遁居朔野有葛烏兎者¶
雄武多筭略鮮卑慕之奉以爲主遂揔十二部落丗爲大人¶
其後裔孫曰普回因狩得王璽三紐有文曰皇帝璽普回異¶
之以爲天授其俗謂天子曰宇文因號宇文國并以爲氏焉¶
太祖徳皇帝之少子也母曰王氏𥘉孕五月夜夢抱子昇天¶
纔不至而止寤而吿德皇帝德皇帝喜曰雖不至天貴亦極¶
<pb:KR3k0012_SBCK_105-1b>¶
矣魏孝昌二年燕州亂太宗始以統軍從尓朱榮征之先¶
是北海王顥奔梁梁人立爲魏王令率兵入洛魏孝莊帝¶
出居河内以避之榮遣賀抜岳討顥仍迎孝莊帝太祖與¶
岳有舊乃以別將從岳及孝莊帝反正以功封寜都子邑¶
三百户遷鎭逺將軍歩兵校尉万俟(上音墨/下音其)醜奴作亂關¶
右孝莊帝遣爾朱天光及岳等討之太祖遂從岳入關先¶
鋒破魏行臺尉遟菩薩等及平醜奴定隴右太祖功居多¶
遷征西將軍金紫光禄大夫増邑三百户加直閤將軍行¶
原州事太常元年岳以太祖爲左丞領岳府司馬加散騎¶
常侍事無巨細皆委决焉表太祖爲持節衛將軍夏州刺¶
史魏永熙三年正月岳與侯莫陳恱討曹泥二月岳爲悅¶
所害四月太祖率輕騎臨恱軍恱大懼太祖統兵奮擊大¶
破之悅遁走追及斬之魏帝遣著作郎姚㓜瑜持節勞軍¶
<pb:KR3k0012_SBCK_105-2a>¶
進太祖侍中驃騎大將軍開府儀同三司關西大都督洛¶
陽縣公承制封拜使持節如故七月丁未從帝洛陽率輕¶
騎入關太祖備儀衛奉迎謁見東陽驛八月齊神武襲䧟¶
潼關侵華隂太祖率諸軍屯霸上以待之齊神武留其將薛¶
瑾守關而退太祖乃進軍襲瑾虜其卒七千還長安進位¶
丞相冬十月齊神武推魏清河王亶子善見爲主徙都於¶
鄴是爲東魏閏十二月魏孝武帝崩太祖立魏南陽王寳¶
炬爲嗣是爲文皇帝大統十七年春三月魏文帝崩皇太¶
子嗣位太祖以冡宰㹅百揆三年魏帝有怨言魏臨淮王¶
育廣平王賛等垂泣諌之帝不聽於是太祖與公卿定議¶
廢帝立齊王廓是爲恭帝元年夏四月帝大饗群臣魏史栁¶
虬執簡書吉於朝曰廢帝文皇帝之嗣子年七歲文帝託於¶
安定公曰是子也才由于公不才亦由于公公冝勉之公¶
<pb:KR3k0012_SBCK_105-2b>¶
旣受兹重寄居元輔之任又納女爲皇后遂不能訓誨有¶
成致令廢黜負文皇帝付嘱之意此咎非安定公而誰太¶
祖乃令太常盧辯作誥諭公卿曰嗚呼我羣后曁衆士維¶
文皇帝以襁褓之嗣託於予訓之誨之庶厥有成而予岡¶
能弗變厥心庸曁乎廢墜我文皇帝之志嗚呼兹咎予其¶
焉避子實知之矧爾衆人之心哉惟予之顔豈惟今厚將恐¶
來丗以子爲口實乙亥魏帝詔封太祖子邕爲輔城公憲爲¶
安城公邑各二千户三年九月太祖有疾還至雲陽命中山¶
公護受遺輔嗣子冬十月乙亥崩於雲陽宫還長安發喪¶
時年五十二葬于成陵謚曰文公孝閔帝受禪追尊爲文¶
王廟曰太祖武成元年追爲文皇帝¶
　　　　　孝閔皇帝¶
後周書曰孝閔皇帝諱覺字陁羅足太祖第三子也母曰¶
<pb:KR3k0012_SBCK_105-3a>¶
元皇后大統八年生於同州七歲封略陽郡公時有善相¶
者史元華見帝退謂所親曰此公子有至貴之相但恨其¶
夀不足以稱之耳魏恭帝三年三月命爲安定公丗子十月¶
乙亥太祖崩景子丗子嗣位爲太師大冡宰十二月丁亥魏¶
帝詔以歧陽之地封帝爲周公庚子禪位於帝元年春正¶
月辛丑即天王位柴燎告天朝百官於路門追尊皇考文¶
公爲文王皇妣爲文后大赦天下封魏帝爲宋公帝性剛¶
果見晉公護執政深忌之司㑹李植軍司馬孫恒以先朝¶
佐命入侍左右亦疾護權重乃與宫伯乙弗鳯賀抜提等¶
潜謀請帝誅護帝然之又引宫伯張先洛同謀先洛宻白¶
護護乃岀植爲梁州刺史恒爲潼州刺史鳯等遂不自安¶
更奏帝將召羣臣入因此誅護先洛又白之時小司馬尉¶
遟綱揔統宿衛兵護乃召綱共謀廢立令綱入殿中詐呼鳯¶
<pb:KR3k0012_SBCK_105-3b>¶
等論事旣至以次執送護第並誅之綱乃罷禁兵帝方悟¶
無左右獨在内殿令宫人持兵自守護又遣大司馬賀蘭¶
祥逼帝遜位遂幽於舊邸月餘以弑崩時年十六護誅後¶
謚曰孝閔皇帝陵曰静陵¶
　　　　明皇帝¶
後周書曰丗宗明皇帝諱毓小名統萬突太祖長子也母¶
曰姚夫人永熈三年太祖臨夏州生帝於統萬城因以名焉¶
大統十四年封寧都郡公十六年行華州事㝷拜開府儀¶
同三司冝州諸軍事冝州刺史魏恭帝三年授大將軍鎮¶
隴右孝閔踐祚進位柱國轉歧州諸軍事歧州刺史治有¶
美政黎民懷之及孝閔帝廢晉公護遣使迎帝於歧州秋¶
九月癸亥至京師止於舊邸甲子羣臣上表勸進備法駕¶
奉迎帝固襄羣臣固請是日即天王位大赦天下乙丑朝¶
<pb:KR3k0012_SBCK_105-4a>¶
羣臣於延夀殿武成元年春正月乙酉太師晉公護上表¶
㱕政帝始親覽萬機軍旅之事護猶㹅焉𥘉改都督諸州¶
軍事爲揔管八月己亥改天王稱皇帝追尊文王爲文皇¶
帝大赦改元二年春正月癸丑朔大㑹羣臣於紫極殿始¶
用百戯三月辛酉重陽閣成㑹羣公列將卿大夫及突厥¶
使者於芳林園賜錢帛各有差夏四月帝因食遇毒庚子¶
大漸辛丑崩於延壽殿時年二十七謚曰明皇帝廟稱丗¶
宗葬昭陵¶
　　　　武皇帝¶
後周書曰髙祖武皇帝諱邕字祢羅突太祖第四子母曰¶
叱奴太后大統九年生於同州有神光照室㓜而孝敬聦¶
敏有器質太祖異之曰成吾志者必此兒也年十二封輔¶
城郡公孝閔帝踐祚拜大將軍出鎮同州丗祖即位遷柱¶
<pb:KR3k0012_SBCK_105-4b>¶
國授蒲州諸軍事蒲州刺史武成元年入爲大司空治御¶
正進封魯國公領宗師甚爲丗宗所親愛朝廷大事多共¶
叅議性沉深有逺識非因顧問終不輒言丗宗毎歎曰夫¶
人不言言必有中武成二年丗宗崩遺詔傳位於帝帝固¶
讓百官勸進乃從之壬寅即皇帝位大赦天下保定元年¶
春正月戊寅詔曰寒暑亟周奄及徂歳改元命始國之典¶
章朕承寳圖冝遵故實可改武成三年爲保定元年嘉號¶
旣新惠澤冝溥文武百官各増四級以大冡宰晉國公護¶
爲都督中外諸軍事四年十月詔大將軍大冡宰晉國公¶
護率軍伐齊齋於太廟庭授以斧鉞於是護惣大軍出潼¶
関大將軍權景宣率山南諸軍岀豫州少師楊摽岀軹関¶
天和元年正月大赦改元五月甲午詔曰道德交䘮禮義¶
嗣興襃四始於一言美三千於爲敬是以在上不驕處滿¶
<pb:KR3k0012_SBCK_105-5a>¶
不溢冨貴所以長守邦國於焉乂安故能承天静地和民¶
敬鬼明並日月道合四時朕雖庸昧有志前古甲子乙邜¶
禮云不樂萇弘表昆吾之稔杜蕢(若恠/切)有楊觶(音/寘)之文自¶
丗道喪亂禮儀紊毀此典茫然巳墜于地昔周王受命請¶
聞顓頊廟有戒盈之器室爲復禮之銘矧伊末學而能忘¶
此冝依是日有事停樂庶知爲君之難爲臣不易貽之後¶
昆殷鍳斯在四年春正月辛夘朔廢朝以齊武成薨故也¶
遣司㑹河陽公李綸等㑹葬於齊仍弔賵焉建德元年三月¶
癸夘朔曰有蝕之齊遣使來聘景辰誅大冡宰晉國公護¶
其子柱國潭國公㑹㑹弟大將軍莒國公至崇業公静并¶
柱國侯伏侯龍恩龍恩弟大將軍萬壽大將軍劉勇等大¶
赦改元罷中外府二年秋七月巳巳祠太廟自春末不雨¶
至於是月壬辰集百寮於文德殿帝責躬罪巳問以治政¶
<pb:KR3k0012_SBCK_105-5b>¶
得失五年十月乙酉帝㹅戎東伐以越王盛爲右一軍㹅¶
管𣏌國公亮爲右二軍㹅管隋國公楊堅爲右三軍㹅𬋩¶
譙王儉爲左一軍㹅管大將軍竇恭爲左二軍惣管廣化¶
公丘崇爲左三軍㹅管齊王憲陳王純爲前軍六年春正¶
月尉遟勒擒齊主及其太子恒於青州四月乙巳至自東¶
伐列齊主於前其王公等並從車轝旗幟及器物以次陳¶
於其後大駕布六軍備凱樂獻俘於太廟京邑觀者皆稱¶
萬歲戊申封齊主爲温國公宣政元年三月於蒲州置宫¶
廢同州及長春宫甲戌𥘉服常冠以皂紗爲之加簮而不¶
施纓道其制若今之折角巾也上大將軍郯國公王軌破¶
陳師於吕梁擒其將呉明徹等俘斬三萬餘人五月己丑¶
帝揔戎北伐遣柱國平原公姬願東平公宇文紳舉等率¶
軍五道俱入發関中公私馬驢悉從軍癸巳帝不豫止於雲¶
<pb:KR3k0012_SBCK_105-6a>¶
陽宫丙申詔停諸軍事六月丁酉帝疾甚還京其夜崩於¶
乗輿時年三十六謚曰武皇帝廟稱髙祖葬孝陵¶
　　　　宣皇帝¶
後周書曰宣皇帝諱贇字乾伯髙祖長子也母曰李太后¶
武成元年生於同州保定元年五月景午封魯國公建徳¶
元年四月癸巳髙祖親告廟冠於阼階立爲皇太子詔皇¶
太子廵撫西土文宣皇后崩髙祖諒闇詔太子㹅朝政五¶
旬而罷髙祖毎廵幸四方太子常留監國五年二月又詔¶
皇太子廵西土因討吐谷渾宣政元年六月丁酉髙祖崩¶
戊戍太子即皇帝位尊皇后爲皇太后大象元年春正月¶
癸酉受朝於露門帝服通天冠絳紗𫀆羣臣皆服漢魏衣¶
冠大赦改元大成𥘉置四輔官以上柱國大冡宰越王盛爲¶
大前疑相州㹅管蜀國公尉遟逈爲大右弼申國公李¶
<pb:KR3k0012_SBCK_105-6b>¶
穆爲大左輔大司馬隋國公楊堅爲大後丞二月辛巳詔¶
曰皇太子衍地居上嗣正統所歸逺慿積德之休允恊無¶
疆之祚帝王之量不肅而成天禄之期不謀巳至朕今傳¶
位於衍乃睠四海深合謳歌之望俾予一人髙蹈風塵之¶
表萬方兆庶知朕意焉可大赦天下改大成年爲大象元¶
年帝於是自稱天元皇帝所居稱天臺冕二十有四旒車¶
服於鼓皆以二十四爲節内史御正皆置上大夫皇帝衍¶
稱正陽宫置納言御正諸衛等官皆准天臺尊皇太后爲¶
天元皇太后二年五月甲午夜帝備法駕幸天興宫乙未¶
帝不豫還宫詔隋國公堅入侍疾巳酉大漸御正下大夫¶
劉昉與内史上大夫鄭譯矯制以隋國公堅受遺輔政是¶
日帝崩於天德殿時年二十二謚曰宣皇帝葬定陵¶
　　　　靜皇帝¶
<pb:KR3k0012_SBCK_105-7a>¶
後周書曰靜皇帝諱衍後改爲闡宣帝長子也母曰朱皇¶
后建徳二年六月生於東宫大象元年正月癸夘封魯王¶
戊午立爲皇太子二月辛巳宣帝於鄴宫傳位授帝居正¶
陽宫二年夏五月乙未宣帝寢疾詔帝入宿於露門學巳¶
酉宣帝崩帝入居天臺廢正陽宫大赦天下停洛陽宫作¶
大定元年春正月壬午詔曰朕以不天夙遭極罰光隂遄¶
速遽及此辰窮慕纏綿言増號絶踰祀革號憲章前典可¶
改大象三年爲大定元年二月庚申大丞相隋王楊堅爲¶
相國惣百揆備九錫之禮又加冕十有二旒建天子旌旗¶
出警入蹕並依魏晉故事甲子隋王楊堅稱號帝遜於別¶
宫隋氏奉帝爲介國公邑萬户車服禮樂一如周制上書¶
不爲表荅不稱詔有其文事竟不行開皇元年五月壬申¶
崩時年九歲謚曰靜皇帝葬恭陵¶
<pb:KR3k0012_SBCK_105-7b>¶
¶
太平御覽卷第一百五¶
<pb:KR3k0012_SBCK_105-8a>¶
