# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:48.640605
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 819
#+PROPERTY: FILE SB11n0727-819太平御覽-卷之八百一十九.
<pb:KR3k0012_SBCK_819-1a>¶
太平御覽卷第八百一十九¶
　布帛部六¶
　　綿　絮　牽離¶
　　紈　組　納¶
　　綸　縞　絺[絺-巾+ㄙ]¶
　　　　　綿¶
說文曰纊絮緼也¶
禮記玉藻曰纊爲繭緼爲𫀆(衣也著之異名也纊謂今之/新綿也緼謂今纊及舊絮也)¶
又䘮大記曰屬纊以俟絶氣(纊今之新綿易動摇/置口鼻之上以爲候)¶
又内則曰婦事舅姑左佩紛帨箴管線纊施鞶佚¶
左傳宣下曰楚子伐蕭蕭潰申公巫臣曰師人多寒王廵¶
三軍拊而勉之三軍之士皆如挾纊(纊綿也言恱/以忘寒也)¶
謝承後漢書曰徐稚不就諸公之辟及有䘮者萬里赴吊¶
<pb:KR3k0012_SBCK_819-1b>¶
常於家預炙雞一隻以一兩綿絮漬酒中曝乾至門以綿¶
絮置水中候有酒氣以雞置前祭畢便去¶
范曄後漢書曰張奐遺命曰吾前後仕進十腰銀艾不能¶
和光同塵爲讒邪所忌通塞命也始終常也但地下冥冥¶
長無曉期而復纏以綿纊牢以釘宻爲不喜耳今幸有前¶
穿朝殞夕下橫屍露床幅巾而巳¶
晉陽秋曰有司奏依舊調房子睢陽綿武帝不許¶
宋書曰郭原平孝行旣著髙陽許瑶之罷建安郡丞還家¶
以綿一斤遺之不受瑶之乃自往曰今過寒而建安綿好¶
以此奉尊上　耳原平乃拜而受之也¶
又曰朱百年隱居山隂家室素貧母以冬月亡衣並無絮¶
自此不衣綿帛嘗寒時就孔凱宿衣悉裌布飲酒醉眠凱¶
以卧具覆之百年不覺引卧具去躰謂凱曰綿定竒温因¶
<pb:KR3k0012_SBCK_819-2a>¶
流涕悲動凱亦爲之傷感¶
齊書曰阮孝緒年十六父䘮不服綿纊雖𬞞食有味亦吐¶
之¶
英雄記曰吕布爲曹公所攻甚急乃求救於袁術術先求¶
布女布恐術爲女不至故不遣救也即以綿纏女身縛着¶
馬上夜自送女出與術太祖守兵相觸格射不得過復還城¶
語林曰謝万就人乞裘云畏寒荅曰君妄語正欲以爲豪¶
具耳若畏寒無復勝綿者以三十斤綿與謝¶
陸氏異林曰鍾繇常數月不朝或問其故云常有好婦來¶
美麗非凢問者曰必是鬼物不可不殺之婦人後往不即前¶
止戸外繇問何以曰公有相殺意繇曰無此勤勤呼之乃¶
入繇有不忍心然猶斬之傷胛婦人即出以新綿拭血竟¶
路明日使人㝷跡至一大塜木中有好婦人形體如生人¶
<pb:KR3k0012_SBCK_819-2b>¶
着白練丹繡兩當傷一脚以兩當中綿拭血¶
酈善長水經注曰房子城西出白土細滑如膏可用濯綿¶
霜鮮雪曜異於常綿世俗言房子之纊也抑亦類蜀郡之¶
錦得江津矣故歲貢其綿以充御府¶
　　　　　絮¶
史記曰人有上書告周勃反下廷尉薄太后以爲無反事¶
文帝朝太后以冒絮提文帝曰絳侯綰皇帝璽將兵北軍¶
此時不反今居一小縣顧欲反也帝乃出之¶
又貨殖傳曰絮千乗家¶
漢書曰帝以公主爲老上單于閼氏使官者燕人中行說¶
傳公主說旣至因降單于單于愛幸之其得漢之繒絮以¶
馳草棘中衣袴皆裂弊以示不如旃裘堅善也¶
司馬彪續漢書曰光武建武二年野蚕成繭民収其絮¶
<pb:KR3k0012_SBCK_819-3a>¶
東觀漢記曰建初二年詔齊相其止勿復送氷紈方空縠¶
吹綸絮也¶
漢舊儀曰皇后親蚕還獻繭凢蚕絲絮織室作祭服其皇¶
帝得以作縷縫衣皇后間以作巾絮而巳¶
魏志曰曹公定鄴臨祠袁紹墓哭之流涕慰勞紹妻還其¶
家人寳物賜雜繒絮廪食之¶
呉書曰顧悌字子通父亡孫權作布衣一襲皆擘絮着之¶
強令悌釋服¶
晉中興書曰王敦害周顗籍其家政見素簏數枚中有故¶
絮也¶
晉書曰佛圖澄腹傍有一孔常以絮塞之每夜讀書則披¶
絮孔中出光照于一室¶
宋書曰顔竣丁父憂起爲丹陽尹遣中書舎人戴明寳抱¶
<pb:KR3k0012_SBCK_819-3b>¶
竣登車載之郡舎賜以布衣一襲絮以綵綸遣主衣就衣¶
諸體¶
又曰阮長之元嘉十一年除臨海太守在官常擁敗絮¶
齊書曰江革𥙷國子生王融謝朓嘗行還過候革時大寒¶
雪見革弊絮單席而耽學不倦嗟歎乆之¶
又曰卞彬蚤虱賦序曰余之多病起居甚踈縈寢敗絮不¶
能自釋¶
莊子曰宋人有善爲不龜手之藥者世世以洴䌟絖爲事¶
客聞之請買其方百金聚族而謀曰我世世洴䌟絖不過¶
數金今一朝鬻伎百金請與之¶
淮南子曰藡苗類絮而不可以爲絮(藡苗藿秀也楚人/謂藡又讀音敵)¶
古今注曰元帝永光四年東萊郡東牟山有野蚕爲蠒蠒¶
生娥蛾生卵卵着石収得万餘石民人以爲絲絮五年長¶
<pb:KR3k0012_SBCK_819-4a>¶
安雨絮垣屋上皆白民衣之¶
管寜别傳曰管寜性至孝恒布裳貉裘唯祠着單衣絮巾¶
也¶
呉越春秋曰呉王將死曰吾以不用子胥言以至於此死¶
者無知則巳死者有知何靣目見子胥也遂蒙絮覆靣而¶
自刎¶
愽物志曰蜀人以絮巾爲帽絮¶
裴淵廣州記曰蠻夷不蚕採木綿爲絮¶
盧毓兾州論曰房子好綿地産不爲無珎也¶
皇甫規與馬融書曰與𬒳絮一雙以通微心¶
陸雲與兄機書曰一日案行視曹公器物見拭目黃絮有¶
垢黒目淚所沾汚¶
孝子傳曰閔子騫㓜時爲後母所苦冬月以蘆花衣之以¶
<pb:KR3k0012_SBCK_819-4b>¶
代絮其父後知之欲出後母子騫跪曰母在一子單母去¶
三子寒父遂止¶
世說曰王文度在西州與林法師講韓孫諸人並在㘴林¶
公理每欲小屈孫　公曰法師今日似着弊絮在荆棘中¶
觸地掛閡¶
　　　　　牽離¶
說文曰絓蠒滓絓頭也一曰牽離¶
釋名曰煑蠒曰莫莫幙也貧者著衣可以幕絮也或謂之¶
牽離煑熟爛牽引使離散如綿也¶
　　　　　紈¶
釋名曰紈煥也細澤有光煥然也¶
<pb:KR3k0012_SBCK_819-5a>¶
漢書曰齊俗作氷紈(容如/氷也)¶
又曰齊韓延壽衣黃紈方領¶
又曰白縠衣表薄紈之裏天子之服也¶
東觀漢記曰楚王英奉送黄縑三十五疋白紈五疋入蜀¶
楚相以聞詔書還蜀縑紈以助伊蒲塞桒門之盛饌¶
漢舊儀曰乗輿冠髙山冠飛羽之纓幘赤丹紈裏¶
范子計然曰白紈素出齊魯¶
王子年拾遺録曰&KR0801;洲有金巒之觀中有瑶几覆以雲紈¶
之素¶
繁欽定情詩曰何以合歡欣紈素三條裠¶
　　　　　組¶
說文曰組綬屬其小者以爲纓也¶
禮記檀弓上曰有子盖旣祥而絲屨組纓¶
<pb:KR3k0012_SBCK_819-5b>¶
禮記玉藻曰玄冠朱組纓天子之冠也玄冠丹組纓諸侯¶
之冠也¶
又曰弟子縞帶并細約用組¶
又曰天子佩白玉而玄組綬公侯佩山玄玉而朱組綬大¶
夫佩水蒼玉而緇組綬世子佩璆玉而綦組綬士佩瓀珉¶
而緼組綬孔子佩象環五寸而綦綬¶
又少儀曰國家靡弊則車不雕幾甲不組縢(幾附纏爲沂/鄂也組滕以)¶
(飾)¶
左傳襄三年楚子重伐呉爲簡之師克鳩兹至于衡山使¶
鄧廖帥組甲三百𬒳練三千¶
史記曰秦王子嬰係頸以組降沛公軹道旁¶
漢書曰錦繡纂組害女工¶
穆天子傳曰天子見西王母好獻錦組百純¶
<pb:KR3k0012_SBCK_819-6a>¶
又曰盛姬之䘮叔㛗贈用茵組(茵褥也叔/姓穆王女)¶
墨子曰昔楚莊王鮮冠組纓絳衣愽衮以治其國¶
韓子曰呉起示其妻以組曰子爲我織組令如是組妻織¶
組果善呉起曰非戒也使之衣而歸妻兄請之起曰起家¶
無虚言¶
吕氏春秋曰邾之爲甲常以帛公息忌謂邾君曰凡甲所¶
以爲固者以滿竅也今竅滿矣而任力者半組則不然竅¶
滿則盡任力矣邾君以爲然曰將何所得組公息忌對曰¶
上用之則民爲之矣邾君曰善下令令官爲甲必以組公¶
息忌知說之行也令其家皆爲組人有傷之者曰公息忌¶
之所以欲用組者其家多爲組也邾君不恱於是乎止官¶
無以組邾君有所尤也爲甲以組而便公息忌雖多爲組¶
何損以組不便公息忌雖無爲組亦何益爲組與不爲組¶
<pb:KR3k0012_SBCK_819-6b>¶
不足以累公息忌之說用組之心不可不察¶
劉梁七舉曰華組之組從風紛絃¶
應璩報燕中尉樊彦皇書曰登輿北踐燕路方當化銀龜¶
以爲黃變青組以爲紫¶
又報平陸長賁瑋伯書曰從此辭矣何敢復飛蟬於惠文¶
鳴玉於緺組哉¶
　　　　　納¶
魏武令曰吾衣皆十歳也歳歳解浣𥙷納之耳¶
魏志曰太祖幃帳壞即𥙷納¶
汲太子妻李氏與夫書曰并緻納一端¶
宋書曰徐逵之尚㑹稽長公主𥘉武帝微時貧過甚常自¶
新洲伐荻有納布衣襖等皆是敬皇后手自作武帝旣貴¶
以此衣付主曰後世若有驕奢不節者可以此衣示之主¶
<pb:KR3k0012_SBCK_819-7a>¶
子湛之爲大將軍彭城王義康所愛與劉湛之等頗相附¶
及劉湛之得罪事連主子文帝大怒將致大辟湛之憂懼¶
無計以告公主公主即日入宫及見文帝因號哭下牀不¶
復施臣妾之禮以錦囊盛武帝納衣擲地以示上曰汝家¶
夲貧賤此是我母爲汝父作此納衣今日有一頓飽食便¶
欲殘害我兒子上亦號哭湛之由此得全¶
南史曰齊張欣㤗爲直閣歩兵校尉領羽林監欣㤗通渉¶
雅俗交結多是名素下直輙著鹿皮冠納衣錫杖挾素琴¶
有以啓武帝帝曰將家兒何作此舉止¶
又曰沙門寳志在建康寳亮欲以納𬒳遺之未及有言寳¶
志忽來牽𬒳而去¶
陳書曰大軍侵魏造陜城魏兵大合輕騎挑戰侯安都瞋¶
目横矛單騎突陣四向奮擊左右皆披靡殺傷不可勝數¶
<pb:KR3k0012_SBCK_819-7b>¶
於是衆並鼓噪俱前魏多縱突騎衆軍患之安都怒甚乃¶
脫兠䥐解所帶鎧唯着絳衲兩襠衫馬亦去具裝馳入賊¶
陣猛氣咆勃所向無當其鋒者莫不應刃而倒¶
　　　　　綸¶
釋名曰綸倫也作之有倫理也¶
說文曰綸紏青絲綬也¶
禮記曰王言如絲其出如綸王言如綸其出如綍¶
後漢書仲長統書曰井田之變豪人貨殖舘舎布於州郡¶
田畒連於方國身無半通青綸之命而切三辰龍章之服¶
續漢書輿服志曰百石青紺綸一采宛轉繆織長丈二尺¶
東觀漢記曰建初二年詔齊相其上勿復送吹綸絮¶
鄭玄注禮記曰綸今有秩嗇夫所佩也¶
鄴中記曰石虎皇后出女騎一千冬月皆著紫綸巾¶
<pb:KR3k0012_SBCK_819-8a>¶
齊書曰徐龍駒常住含章殿著黃綸帽𬒳貂裘南靣向案¶
代帝書勑¶
世說曰謝万詣簡文無衣幘可前簡文曰但前不湏衣幘¶
即呼使入萬着白綸布而前旣見共談移日¶
孟達與諸葛亮書曰貢白綸帽一以示微意¶
　　　　　縞¶
尚書禹貢曰海岱及淮惟徐州厥篚玄纎縞(玄黑繒也縞/白縞也二物)¶
(皆當/細也)¶
毛詩緇衣曰出其東門有女如雲縞衣綦巾聊樂我云(願/室)¶
(家得/相樂)¶
禮記王制曰殷人(况羽/反)而祭縞衣而養老¶
又玉藻曰朝服之以縞也自季康子始也¶
左傳襄六曰季札聘於鄭見子産如舊相識與之縞帶子¶
<pb:KR3k0012_SBCK_819-8b>¶
産獻紵衣焉¶
史記曰新城三老董公說漢王以義帝死故漢王遂發䘮¶
臨三日告諸侯曰天下共立義帝北靣事之今項羽攻殺¶
大逆無道寡人親發䘮諸侯皆縞素歸漢¶
韓子曰魯人身善織屨爲履之也而越人　縞欲冠之也¶
而越人𬒳髪欲無窮可得乎¶
淮南子曰鈞之縞也一端以爲冠一端以爲絑冠則戴之¶
絑則履之¶
司馬相如子虚賦曰𬒳阿緆緰紵縞(阿細繒緆細練也/緆音錫緰音臾也)¶
曹洪與魏文帝書云我軍入漢中若駭鯨之决細網奔兕¶
之觸魯縞未足以喻其易也¶
　　　　　締[絺-巾+ㄙ]¶
說文曰[絺-巾+ㄙ]粗葛也絺細葛也縐絺之細者也¶
<pb:KR3k0012_SBCK_819-9a>¶
尚書禹貢曰海岱惟青州厥貢鹽絺¶
周禮地官下曰掌葛掌以時徴絺綌之材于山農¶
禮記月令曰孟夏之月天子始絺¶
又曲禮上曰爲天子削瓜者副之巾以絺(副折也旣削又/四折乃撗断而)¶
(巾覆/之)爲國君者華之巾以綌(華中列之/不四折也)¶
又曲禮下曰縝絺綌不入公門(縝單也必表而/出爲其/也)浴用二巾¶
上絺下綌也¶
又檀弓縣子曰綌衰繐裳非吉也(非時尚輕/凉慢禮)¶
毛詩關睢葛覃曰葛之覃兮施于中谷維葉莫莫是刈是¶
穫爲絺爲綌服之無斁¶
又緑衣曰絺兮綌兮凄其以風(凄寒風也箋云絺[絺-巾+ㄙ]所以/當暑也以待寒諭失所)¶
我思古人實獲我心¶
又君子偕老曰蒙𬒳縐絺是紲袢(父蕃/反)也(絺之美者爲縐/是當暑細袢之)¶
<pb:KR3k0012_SBCK_819-9b>¶
(服/也)¶
論語郷黨曰當暑縝絺綌必表而出之(縝單也暑月單衣/葛爲其形䙝也必)¶
(有以表之若/今單衣出)¶
漢書曰江都王建謀反與閩越通越遺建荃葛(服䖍注曰/細葛也)¶
東觀漢記曰耿純字伯山率宗族賔客二千人皆繒䄡絺¶
巾迎上於費上大恱¶
又曰馬嚴爲陳留太守嚴病遣功曹史李龔奉章詣闕上¶
親召見龔問疾病形狀以黃金葛絺賜嚴¶
又曰黃香爲郎召詣安福殿賜錢三萬黄白葛各一端¶
魏武封魏王詔曰今以君爲魏王青絳皂黃白各二疋葛¶
越一端徃欽哉¶
呉曆曰孫䇿送華歆還洛并送布越香葛時多盗賊歆渡¶
牛渚悉封還諸物¶
<pb:KR3k0012_SBCK_819-10a>¶
江表傳曰魏文帝遣使於呉求細葛君臣以爲非禮欲不¶
與孫權勑付使¶
梁書曰任昉卒後子西華冬月着葛帔練裠道逢平原劉¶
孝標泫然矜之謂曰我當爲卿作計¶
後周書曰賀蘭祥梁雍州刺史岳陽王蕭察欽其節儉乃¶
以竹屏風絺綌之屬及經史贈之祥難違其意取而付諸¶
所司太祖後聞之並以賜祥¶
隋書曰袁充少警悟年十餘歳其父黨至門時冬𥘉充尚¶
衣葛衫客戲充曰袁郎子絺兮綌兮凄其以風充應聲荅¶
曰唯絺與綌服之無斁以是大見嗟賞¶
穆天子傳曰天子筮獵苹澤其卦遇訟逢公占之賜之駿¶
馬十六絺紵三十篋¶
帝王世紀曰堯見舜於二宫設饗禮逆爲賔主南靣而問¶
<pb:KR3k0012_SBCK_819-10b>¶
政然後賜以絺衣琴瑟必築宫室封之於虞¶
韓詩外傳曰孔子南逰楚至阿谷有處女珮璜而浣孔子¶
曰彼婦人可與言矣抽絺綌五兩以授子貢曰善爲之辭¶
以觀其辭子貢曰吾北鄙之人也將南適楚於此有絺綌¶
五兩吾不敢置之水浦婦人對曰行客之行嗟然永乆分¶
其資財棄之野鄙吾年甚少何敢取之子不早去竊有狂¶
夫守之者矣¶
說苑曰綿綿之蔓在於曠野良工得之以爲絺[絺-巾+ㄙ]良工不¶
得枯死於野¶
服䖍通俗文曰細葛謂之㲔翅¶
稽康髙士傳曰善卷曰予立宇宙之中冬衣皮毛夏綌葛¶
劉槙瓜賦曰承之雕盤羃以纎絺¶
夏侯孝若大暑賦曰珠汗沾夫絺葛¶
<pb:KR3k0012_SBCK_819-11a>¶
左思呉都賦曰焦葛升越弱於羅紈¶
庾翼與燕王書曰今致細練十端竹練三端¶
王褒聖主得賢臣頌曰服絺綌之凉者不苦盛暑之鬱悒¶
叚氏蜀記曰卭州鎭南蕉葛上者一疋直十千¶
諸葛恢表曰天恩罔極特賜纎絺細竹¶
顔測集大司馬江夏王賜絹葛啓曰氷紈風綌事膺盛服¶
太平御覽卷第八百一十九¶
<pb:KR3k0012_SBCK_819-11b>¶
