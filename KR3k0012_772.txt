# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:44.745284
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 772
#+PROPERTY: FILE SB11n0727-772太平御覽-卷之七百七十二.
<pb:KR3k0012_SBCK_772-1a>¶
太平御覽卷第七百七十二¶
　車部一¶
　　　　　叙車上¶
釋名曰古者車聲如居言所以居人也今曰車車舎也行¶
者所處&KR0002;居舎也¶
又曰黄帝造車故號軒轅氏¶
說文曰車輿輪惣名象形也軒曲周璠車也軿車輅小車¶
也輊車也輈兵　車也輊䧟陣車也輦一輪也輿車軨前¶
横木也䡝(於𡊮/切)大車後掩也輦大車駕馬也䡝引車轟車¶
聲¶
易曰大車以載積中不敗¶
又曰賁其趾舎車而徒¶
又曰上九&KR2214;孤見豕&KR0018;塗載&KR0017;一車¶
<pb:KR3k0012_SBCK_772-1b>¶
書曰五載一廵狩羣后四朝敷奏以言明試以功車服以¶
庸¶
又曰武王戎車三百兩虎賁三百人與受戰于牧野作牧¶
誓(至牧地/至誓衆)¶
又曰酒誥妹土嗣爾股肱純其藝&KR0112;稷奔走事厥考厥長¶
肇牽車牛逺服賈用孝養厥父母(農功旣畢始牽車牛載/其所有易求所無逺行)¶
(賈賣用其所得異/珍孝養其父母)¶
又蔡仲之命曰惟周公位冢宰正百工(百工/百官)羣叔流言乃¶
致辟管叔于啇囚蔡叔于郭鄰以車七乗¶
詩曰我送舅氏曰至渭陽何以贈之路車乗黄(乗黄白馬/𥘿康公作)¶
(是詩送重/耳歸晉)¶
又曰何彼穠矣棠棣之華曷不肅雍王姬之車¶
又曰公車于乗朱英緑縢¶
<pb:KR3k0012_SBCK_772-2a>¶
又曰戎車孔愽徒御無斁¶
又曰君子之車旣庶且多¶
又曰子有車馬弗馳弗驅¶
又曰役車其休¶
又曰有棧之車行彼周道¶
又曰命彼後車謂之載之¶
又曰我任我輦我車我牛¶
又曰擇有車馬以居徂向(鄭箋云擇民之在/車馬者徃居于向)¶
又曰其車旣載乃弃爾輔¶
又曰旣岀我車旣挾我侯¶
又曰脩爾車馬謹爾戎兵¶
又曰間𨵿之車牽兮(牽音/轄)¶
又曰戎車旣飾徒御無繹¶
<pb:KR3k0012_SBCK_772-2b>¶
又曰戎車旣安如輊如軒(輕陟利灱車前/重軒後重也)¶
禮曰乃擇元辰天子親載耒耜置之車右率公卿諸侯大¶
夫躬耕籍田¶
又曰乃教田獵以習五戎班馬政命僕夫七騶咸駕載旌¶
旐授車以級整設于屏外有司搢朴北靣以誓之¶
又曰大夫七十而致仕&KR0002;不得謝則必賜之几杖行役以¶
婦人適四方乗安車自稱曰老夫¶
又曰夫爲人子者三賜不及車馬¶
又曰獻車馬者執䇿綏旌武車綏旌徳車結旌¶
又曰前有車&KR0016;則載飛鴻¶
又曰車驅而騶至于大門君撫僕之手而顧命車右就車¶
門閭溝渠必歩¶
又曰君車將駕則僕執䇿立於馬前君岀就車則僕并轡¶
<pb:KR3k0012_SBCK_772-3a>¶
授綏¶
又曰客車不入大門¶
又曰祥車曠左¶
又曰乗君之乗車不敢曠左右必式¶
又曰國君不乗竒車¶
又曰車上不廣欬不妄指¶
又曰問士之冨以車數對問庶人之冨數畜以對也¶
又曰君之適長殤車三乗公之庶長殤車一乗大夫之適¶
長殤車一乗¶
又曰五十無車者不越疆而弔人¶
又曰有&KR0002;曰晏子一狐裘三十年遣車一乗及墓而反國¶
君七介遣車七乗大夫五介遣車五乗晏子焉爲知禮¶
又曰赴車不戢櫜(丘不戢示當報以告䘮之辭言/之謂還吿於國櫜甲衣韔弓衣)¶
<pb:KR3k0012_SBCK_772-3b>¶
又曰大夫殺則止(佐/佐)䡛止則百姓田獵(佐車䡱送/之車也)¶
又曰有發則命大司徒教士以車甲(乗兵專衣甲之儀有/發謂有軍師之發卒)¶
又曰有圭璧金璋不鬻於市命服命車不鬻於市宗廟之¶
器不鬻於市犠牲不鬻於市戎器不鬻於市用器不中度¶
不鬻於市兵車不中度不鬻於市(鬻賣/也)¶
又曰曽子問曰古者師行必以遷廟主行乎孔子曰天子¶
廵狩以遷廟主行載于齊車言必有尊也今也取七廟之¶
主以行則失之矣(齊車金/路也)¶
又曰曽子問曰古者師行無遷主則何主孔子曰主命問¶
曰何謂也孔子曰天子諸侯將出必以幣帛皮圭告于祖¶
禰遂奉以岀載于齊車以行毎舎奠焉而后就舎(以脯&KR0701;/禮神乃)¶
(敢即安所告而/不以岀即埋之)¶
又曰苟有車必見其軾茍有衣必見其敝¶
<pb:KR3k0012_SBCK_772-4a>¶
又曰其爲賔則公舘復私館不復其在野則升其乗車之¶
左轂以其綏而復(私館則卿大夫之家也/不私之復爲主人之惡)¶
又曰武王克殷反啇未及下車而封黄帝之後於薊封帝¶
堯之後於祝封帝舜之後於陳下車而封夏后氏之後於¶
杞封殷之後於宋封王子比干之墓釋箕子囚使之行啇¶
容而復其位庶民㢮禁庶士倍禄濟河而西馬散之華山之¶
陽而弗復乗牛散之桃林之野而弗復服車甲衅(音/釁)而藏¶
之府庫而弗復用¶
又曰大夫以布爲輤(音/舊)而行至於家而說輤載以輲車入¶
自門至於阼階下而說車舉自阼階升適所殯¶
又曰國主待客出入三積餼客於舎五牢之具陳於内米¶
三十車禾三十車¶
周禮春官下曰巾車掌公車之政令¶
<pb:KR3k0012_SBCK_772-4b>¶
又考工記曰輿人爲車輪圜者中規方者中矩立者中縣¶
衡者中水直者如生焉繼者如附焉(治材也如生如木從/地生附如木之附&KR0013;)¶
(也)輈人爲輈(輈車/轅也)國馬之輈深四尺七寸田馬之輈深四¶
尺駑馬之般輈深三尺有三寸軫方象地蓋圎象天輪輻¶
三十象日月蓋弓二十有八以象星行澤欲短轂短轂則¶
利行山欲長轂長轂則安¶
又曰巾車云服車五乗孤乗下篆以五綵𦘕轂約也卿乗¶
夏縵五綵𦘕無篆也大夫乗墨車不𦘕者也士乗棧車不¶
革輓而&KR0238;之也庶人乗役車方箱可載任器　以供役自¶
孤巳下之妻亦各得乗其夫之車也¶
又曰王后五輅一曰重翟錫靣朱緫二曰厭翟勒靣繢緫¶
三曰安車彫靣鷖緫四曰翟車具靣組緫有握五曰輦車¶
組輓有翣羽蓋王之䘮車五乗一曰木車始遭喪乗也二¶
<pb:KR3k0012_SBCK_772-5a>¶
曰素車卒&KR0152;所乗三曰薻車旣練所乗四曰駹車旣祥所¶
乗五曰&KR0238;車既禫所乗其卿大夫士&KR0004;喪三年者乗堊齊¶
衰素車大功藻車小功駹車緦麻&KR0238;車¶
又曰王后有安車翟車五乗木車素車藻車駹車服車五¶
乗孤乗夏篆卿乗夏縵大夫乗墨車士乗棧車庶人乗役¶
車散車其用無常¶
又考工記曰一器而工聚者車爲多¶
傳曰太叔將襲鄭夫人將啓之公聞其期曰可矣命子封¶
帥車三百乗以伐京¶
又曰鄭伯之車僨于濟¶
又曰北戎侵鄭鄭伯禦之患戎師曰彼徒我車懼其侵軼¶
我也¶
又曰公孫閼與潁考叔爭車潁考叔挾輈以走子都拔&KR0068;¶
<pb:KR3k0012_SBCK_772-5b>¶
以逐之(子都公/孫閼也)¶
又曰秋大閲簡車馬也¶
又曰&KR0720;丹獲其戎車與其戎右少師¶
又曰天王使家父來求車非禮也諸侯不貢車服天子不¶
&KR0059;求財(諸侯自/常職貢)¶
又曰使公子彭生乗公公薨于車(公魯桓/公也)¶
又曰公怒(公齊襄/公也)曰彭生敢見射之豕人立而啼公懼墜¶
于車傷足喪屨反誅屨於徒人費¶
又曰南宫長萬奔陳以乗車輦其母一日而至¶
又曰衆車入自純門及逵市¶
又曰齊侯使公子無𧇊帥車三百乗甲士三千人以戍曹¶
又曰元年革車三十乗季年乃三百乗¶
又曰車說(音/脫)其輹火焚其旗不利行師敗于宗丘¶
<pb:KR3k0012_SBCK_772-6a>¶
又曰戒爾車乗敬爾君事¶
又曰晉車七百乗韅靷鞅靽¶
又曰及甲車四百六十乗俘二百五十人¶
又曰兵車百乗文馬百駟¶
又曰趙盾爲旄車之族¶
又曰鄭人卜行成不&KR0123;卜臨于大宫且巷出車&KR0123;¶
又曰趙旃弃車而走林屈蕩&KR0366;之¶
又曰晉人懼二于(魏錡/趙㫋)之怒楚師也使軘車逆之¶
又曰遂疾進師車馳卒奔¶
又曰登諸樓車使呼宋人而告之¶
又曰禽之而乗其車(旣𫉬其人因釋巳/車而載所𫉬者車)¶
又曰張侯曰師之耳目在吾旗鼓進退從之此車一人殿¶
之可以集事¶
<pb:KR3k0012_SBCK_772-6b>¶
又曰邴夏曰射其御者君子也公曰謂之君子而射之非¶
禮也射其左越于車下射其右斃于車中¶
又曰綦母張喪車從韓　厥曰請寓乗¶
又曰丑父使公下如華泉取飲鄭周父御佐車宛茂爲石¶
載齊侯以免¶
又曰茍有險余必下推車子豈識之乎然子病矣¶
又曰楚子登巢車以望𣈆軍(巢車車/上爲櫓)¶
又曰叔山冉謂養由基曰雖君有命爲國故子必射乃射¶
再發盡殪叔山冉&KR0366;人以投中車折軾𣈆師乃止¶
又曰狄虒彌建大車之輪而䝉之以甲以爲櫓(狄虒彌櫓/人也蒙覆)¶
(也櫓/大楯)¶
又曰巳酉師于牛首(鄭/地)&KR0004;子駟與尉上有爭將禦諸侯之¶
師黜其車(禦牛首師/也黜減損)遂弗使獻(不使獻/所𫉬)¶
<pb:KR3k0012_SBCK_772-7a>¶
又曰子西聞盗不儆而岀(子西公孫/夏子駟子)尸而追盗(先<折 t="33"/>尸/而逐賊)盗¶
入於北宫乃歸授甲臣妾多逃噐用多喪子産聞盗(子國/子)¶
爲門者(置守/門)庀羣司閉府庫完守備成列而後岀兵車十¶
七乗尸而攻盗於北宫子蟜帥國人助之殺尉止子師僕¶
盗衆盡死¶
又曰鄭人賂晉侯以師悝師觸師蠲(皆樂/師名)廣車軘車淳十五¶
乗甲兵備(廣車軘車皆兵/車名淳禺也)凡兵車百乗(他兵車及廣/軋共百乗)¶
又曰魯人莒人皆請以車千乗自其郷入¶
又曰齊侯登巫山以望晉師晉人使司馬斥山澤之險雖¶
所不至必斾而䟽陳之(斥候也䟽建旄旗/以陳爲陳民衆也)¶
又曰使乗車者左實右僞以斾先輿曳柴而從之(以陽/塵)齊¶
侯見之畏其衆也乃脫歸¶
又曰旣食之使御廣車而行(廣車/兵車)巳皆乗乗車(乗車/安車)¶
<pb:KR3k0012_SBCK_772-7b>¶
又曰丁亥葬諸士孫之里(士孫人姓/因名其里)四翣不&KR3414;下車七乗¶
不以兵甲(下車送葬之車齊舊依上公/禮九乗又有甲兵今皆降損)¶
又曰六月鄭子展子産帥車七百乗伐陳霄突陳城¶
又曰賦車籍馬(賦車兵車也/兵甲士也)¶
又曰大夫逆於境者(逆迎也/迎衛侯)執其手而與之言道逆者自¶
車揖之逆於門者領之而巳(領摇其頭言/衎驕心易生)¶
又曰齊慶封來聘其車羙孟孫謂叔孫曰慶季之車不亦¶
羙乎(季慶封/之字)¶
叔孫曰豹聞之肥羙不稱必以惡終羙車何爲¶
又曰獻車於季武子羙澤可以鑑展莊叔見之曰車甚澤¶
人必瘁冝其亡也¶
又曰王聞羣公子之死也(王楚/靈也)自投于車下曰人之愛其¶
子也亦如余乎侍者曰甚焉小人老而無子知擠干溝壑¶
<pb:KR3k0012_SBCK_772-8a>¶
矣(擠墜/也)¶
又曰治兵于郝南甲車四千乗(三十/萬人)¶
又曰叔向曰寡君有甲車四千乗在雖以無道行之必可¶
畏也况其率道其可敵之¶
公羊傳曰夏四月公㑹紀侯于郕秋八月壬午大閲大閱¶
者何簡車徒也(大簡閲兵車使/可任用而習之)¶
又曰宋公與楚子期以乗車之會公子目夷諫曰楚夷國¶
也彊而無義請君以兵車之㑹徃宋公曰不可吾與之約¶
以乗車㑹自我爲之自我墮之曰不可終以成乗車以㑹¶
徃楚人果伏兵車執宋公以伐宋¶
又曰晉卻缺帥師革車八百乗以納接菑于邾婁力沛&KR0002;¶
有餘(沛有餘貌七&KR0406;乗/有車右有御者)¶
又曰秋蒐于紅蒐者何簡車徒也(楚衆/也)¶
<pb:KR3k0012_SBCK_772-8b>¶
穀梁傳曰兵車之會四未嘗有大戰也愛民也(以兵車㑹而/不用兵伐也)¶
論語曰&KR0155;車必正立執綏車中不内顧不疾言不親指¶
大戴禮曰王&KR0155;車則聞和鸞之聲是以非僻之心無自入¶
也在衡爲鸞在軾爲和馬動而鸞鳴鸞鳴而和應其聲曰¶
和則敬此仰之節也上車以和鸞爲節下車以珮玉爲度¶
禮斗威儀曰山車垂勾福草生宗廟中松栢爲常山車者¶
自然之車句者曲也不揉治而自貟曲故言垂¶
孝經援神契曰徳至山陵則山岀根車(根車應載/養萬物也)¶
家語曰孔子適衛子矯僕靈公與夫人小子同車岀令䆠¶
者雍渠&KR0406;乗使孔子爲次連遊過市孔子耻之¶
又曰孔子曰自南宫敬叔之乗我車也而道加行¶
又曰三尺之限空車不能登(峻故天子/郊乗乗車)貴其質也車則有¶
左右車而無左右則亂於車矣¶
<pb:KR3k0012_SBCK_772-9a>¶
史記曰孝文帝岀趙同參乗𡊮盎伏車前曰臣聞天子所¶
與共六尺輿者皆天下英豪今漢雖乏人獨奈何與刀鋸¶
人載於是上𥬇下同同泣而下車¶
又曰封禪爲蒲輸車惡傷土石草木¶
又曰𥘿王収穰侯之印使歸陶自使縣官給車牛以從千¶
乗有餘到𨵿閱其寳器&KR0575;恠多於王室¶
漢書曰田千秋年老上令朝見得乗小車入宫殿中故目¶
號車丞相¶
又曰王莽造四輪車駕六馬力士三百人黄衣赤幘軛(音/厄)¶
上人擊鼓輓(音/晚)者呼登倦莽岀令在前百官竊言此似轜¶
車非僊物也¶
後漢書曰𡊮閎二弟忠弘節操皆亞於閎忠字正甫與同¶
郡范滂爲友俱證黨事得釋&KR0004;平中爲沛相乗葦車到官¶
<pb:KR3k0012_SBCK_772-9b>¶
以清亮稱及天下亂忠弃官客㑹稽上虞縣也¶
又曰江革字次翁齊國臨菑人少失父獨與母居遭天下¶
亂賊盗並起革&KR0018;母逃難備經阻險常採拾以爲養數遇¶
賊或刧欲將去革輙涕泣求哀言有老母辭有足感動人¶
者賊以是不忍犯之或乃指示避兵之方遂得俱全于難¶
轉客下邳窮貧祼跣行傭以供母革以母老不欲摇動自¶
在轅中輓車不用牛馬由是郷里稱之曰江巨孝¶
又曰井丹字大春建武末沛王輔等五王皆好亮賔客請¶
丹不能致信陽侯隂就光烈皇后弟也令左右進輦丹𥬇¶
曰吾聞桀駕人輦豈非此邪(帝王丗紀曰/桀以人駕車)坐中皆失色就¶
不得己而仐去輦自是隱蔽不閞人事以壽終¶
又曰愽士張佚帝稱善曰欲置傳者以輔太子也今愽士¶
不難正朕况太子乎即拜佚爲太子傅而以桓榮爲少保¶
<pb:KR3k0012_SBCK_772-10a>¶
賜以輜車乗馬榮大㑹諸生陳其車馬印綬曰今日所䝉¶
賜稽古之力也可不勉乎¶
又曰馬援平南越封爲新息侯援乃擊牛釃(所綺/切)酒勞饗¶
軍士從容謂官屬曰吾從弟少游常哀吾慷&KR0099;多大志曰¶
士生一代但取衣食裁足乗下澤車¶
太平御覽卷第七百七十二¶
<pb:KR3k0012_SBCK_772-10b>¶
