# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:20.087596
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 401
#+PROPERTY: FILE SB11n0727-401太平御覽-卷之四百一.
<pb:KR3k0012_SBCK_401-1a>¶
太平御覧卷第四百一¶
　人事部四十二¶
　　　　　叙聖¶
左傳成公上曰聖人與衆同欲是以濟事¶
又成公下曰春秋之稱微而顯志面晦婉而成章盡而不¶
汗懲惡勸善非聖人誰能修之¶
又曰諸侯將見子臧於王而立之子臧辝曰聖逹節(聖人/應天)¶
(命不拘/掌禮)次守節爲君非吾節也雖不能聖敢失守乎¶
又曰唯聖人能外内無患自非聖人外寜必有内憂(驕亢/則憂)¶
(患生/也)¶
又襄公三年曰臧武仲如晉雨過御叔在邑將飲酒(御叔魯/御邑大)¶
(夫)曰焉用聖人(武仲多智時/人謂之聖)我將飲酒而己雨行何以聖¶
爲¶
<pb:KR3k0012_SBCK_401-1b>¶
又昭公二曰季武子問於申豊曰雹可禦乎對曰聖人在¶
上無雹雖有不爲灾¶
又曰書曰聖作則(逸書則/法也)¶
又曰臧孫紇有言曰聖人有明徳者&KR0002;不當世其後必有¶
逹人今其將在孔丘乎¶
又哀公下曰聖人不煩卜筮惠王其有焉(不疑故/不卜也)¶
禮記曰樂記曰作者之謂聖&KR0274;者之謂明明聖者述作之¶
謂也¶
又坊記曰聖人之制冨貴也使民冨不足以驕貧不至於¶
約貴不慊於上故亂益亡¶
又中庸曰夫婦之愚可以與知焉及其至也雖聖人亦有¶
所不知焉夫婦之不肖可以能行焉及其至也雖聖人亦¶
有所不能焉¶
<pb:KR3k0012_SBCK_401-2a>¶
又曰舜其大孝也與徳爲聖人尊爲天子冨有四海之内¶
宗廟饗之子孫保之¶
又曰誠者天之道也誠之者人之道也誠者不勉而中不¶
思而得從容中道聖人也¶
又曰大哉聖人之道洋洋乎發育萬物峻極于天¶
毛詩七月曰狼跋羙周公也周公攝政逺則四國流言近¶
則王不知周大夫羙其不失其聖也(不失其聖者聞流言/不惑王不知不怨終)¶
(立其志成周之道致/太平復成王之位)¶
又節南山巧言曰秩秩大猷聖人莫之¶
周易乹卦曰雲從龍風從虎聖人作而萬物覩¶
又曰其惟聖人乎知進退存亡而不失其正者其唯聖人¶
乎¶
又蒙卦曰蒙以飬正聖功也¶
<pb:KR3k0012_SBCK_401-2b>¶
又豫卦曰聖人以順動則刑罰清而民服¶
又觀卦曰聖人以神道設教而天下服矣¶
又咸卦曰天地感而萬物化生聖人感人心而天下和平¶
又&KR0106;卦曰聖人乆於其道而天下化成¶
又鼎卦曰聖人亨以享上帝而大亨以養聖賢¶
又繫辝曰易有聖人之道四焉以言者尚其辝以動者尚¶
其變以制器者尚其象以卜筮者尚其占夫易聖人之所¶
以極深而研幾也唯深也故能通天下之志唯幾也故能¶
成天下之務唯神也故不疾而速不行而至子曰易有聖¶
人之道四焉者此之謂也¶
又曰備物致用立成器以爲天下利莫大乎聖人是故天¶
生神物聖人則之天地變化聖人効之天垂象見&KR0123;凶聖¶
人象之河出圖洛出書聖人則之易有四象所以示也¶
<pb:KR3k0012_SBCK_401-3a>¶
又曰天地之大徳曰生聖人之大寳曰位¶
又曰上古穴居而野處後世聖人易之以宫室上棟下宇¶
以待風雨蓋取諸大壯上古結繩而治後世聖人易之以¶
書契百官以治萬民以察蓋取諸夬¶
又曰昔者聖人之作易也將以順性命之理是以立天之¶
道曰隂與陽立地之道曰柔與剛立人之道曰仁與義¶
尚書伊訓曰敢有侮聖言逆忠直時謂亂風(狎侮聖人之言/而不行拒逆忠)¶
(直之規/而不納)¶
又&KR0003;命曰股肱惟人良臣惟聖(手足具乃成人/有良臣乃成聖)¶
又洪範曰叡作聖(於事無不/通謂之聖)¶
又曰聖時風若(君能通理則/時風順之)¶
又多方曰惟聖罔念作狂惟狂克念作聖(惟聖人無念於/善則爲狂人惟)¶
(狂人能念於/善則爲聖人)¶
<pb:KR3k0012_SBCK_401-3b>¶
又君陳曰凡人未見聖&KR0002;不克見旣見聖亦不克由聖¶
論語雍也曰子貢曰如有愽施於民而能濟衆何如可謂仁¶
乎子曰何事於仁必也聖乎堯舜其猶病諸¶
又述而曰子曰聖人吾不得而見之矣得見君子者斯可¶
矣¶
又曰子曰若聖與仁則吾豈敢(孔子謙不敢/自名仁聖)¶
又子罕曰太宰問於子貢曰夫子聖者與何其多能也子¶
貢曰固天縱之將聖又多能也¶
又孔子曰君子有三畏畏天命畏大人畏聖人之言小人¶
不知天命而不畏也狎大人侮聖人之言又子貢曰有始¶
有卒者其唯聖人乎¶
孝經曰非聖人者無法¶
春秋潜潭巴曰里社鳴此里有聖人百姓歸之(社里之居/也鳴則教)¶
<pb:KR3k0012_SBCK_401-4a>¶
(令<折 t="33"/>行行教令則/唯聖人能行之也)¶
大戴禮曰哀公問曰何謂聖人孔子對曰所謂聖人者智¶
通于大道應變而不窮配于天地叅于日月¶
又曰聖人有國則日月不食星辰不孛¶
尚書考靈曜曰五百載聖紀符(五百法天地之數也王命/長故以爲五百載也符圖)¶
(書/也)¶
又曰四千五百六十歳精及天數握命人起河出圖聖受思¶
鄭玄注曰聖謂堯也天握命人當起者河乃出圖堯受而¶
思之以受暦數也¶
尚書大傳曰聖人在位其君子不誦無用之言其工不作¶
無用之器其啇不通無用之物¶
又曰聖人者民之父母也母能生之能食之父能敎之能誨¶
之聖王曲備之者也能生之能食之能教之能誨之也爲之¶
<pb:KR3k0012_SBCK_401-4b>¶
城郭以居之爲之宫室以處之爲庠序之學以教誨之爲¶
之列地制𠭇以飲食之故書曰作民父母以爲天下王此¶
之謂也¶
韓詩外傳曰舜生于諸馮迁于&KR0018;夏卒于鳴條東夷之人¶
也文王生于歧周卒于畢郢西夷之人也地之相去千有¶
餘里然得志而行乎中國如合符節孔子曰先聖後聖其¶
揆一也¶
又曰成王之時有三苗貫桑而生同爲一秀比三年果有¶
越裳氏重九譯而至献白雉於周公曰道路悠逺山川幽¶
&KR0055;故重譯而來朝周公辭曰吾子何以見賜也譯曰吾受¶
命國之黄髮曰乆矣天之不迅風疾雨也海之不波溢也¶
三年於兹矣意者中國殆有聖人盍往朝之¶
又曰辟土殖穀者后稷也决江䟽河者禹也聽獄執中者¶
<pb:KR3k0012_SBCK_401-5a>¶
臯陶也然而有聖名者堯也¶
史記曰周西伯獵遇太公於渭之陽與語大&KR0003;曰自吾先¶
君太公曰當有聖人適周周以興子真是&KR0088;¶
又曰王子比干直言諌紂紂怒曰吾聞聖人之心有竅信¶
有諸乎¶
又曰𥘿繆公謂内史廖曰吾聞鄰國有聖人敵國之憂也¶
今由餘寡人之患將如奈何¶
又曰唐舉相蔡澤曰吾聞聖人不相殆先生乎¶
管子曰聖人若天然無私覆若地然無私載¶
老子曰絶聖弃智民利百倍¶
又曰聖人無常心以百姓心爲心¶
莊子曰聖人之生也天行其死也物化靜而與隂同德動¶
而與陽同波不爲福先不爲禍始¶
<pb:KR3k0012_SBCK_401-5b>¶
又曰以徳分人謂之聖¶
又曰夫聖人鶉居而&KR1145;(若候/切)食鳥行而無章天下有道¶
則與物皆昌天下無道則修徳就閑¶
又曰至人無己神人無功聖人無名¶
又曰夫川竭而谷虚丘夷而淵實聖人己死則大盗不起¶
文子曰聖人同死生愚人亦同死生聖人之同死生明於¶
分理也愚人之同死生不知利害所在也¶
又曰聖人隨時而舉事因資而立功守清道拘雌節因循¶
而變應常後而不先¶
又曰聖人以仁義爲繩中繩之謂君子不中繩之謂小人¶
列子曰龍叔謂文摯曰吾有疾子能己乎文摯即命龍叔¶
背明而立文摯向明而望之旣而曰嘻吾見子之心矣方¶
寸之地虚矣幾聖人也子心六孔通流一孔不逹今聖智¶
<pb:KR3k0012_SBCK_401-6a>¶
爲病者或由此乎¶
又曰啇太宰見孔子曰丘聖者歟荅曰丘非聖者三王聖¶
者歟荅曰三王善任智勇者聖則丘弗知曰五帝聖者歟¶
荅曰五帝善任仁者聖則丘弗知曰三皇聖者歟荅曰三¶
皇善因時者聖則丘不知曰然則孰者爲聖孔子曰西方¶
聖者不治而不亂不言而自信不化而自行蕩蕩乎民無能¶
名焉¶
又曰庖犧女媧神農夏后虵身人面牛首此非人之狀而¶
有大聖之德¶
尸子曰聖人之身猶日也夫日圜尺光盈天地聖人之身¶
小其所燭逺矣聖人正巳而四方治故曰天地之大府¶
慎子曰天有明而不憂人之闇地有財而不憂人之貧聖¶
人有德而不憂人之危¶
<pb:KR3k0012_SBCK_401-6b>¶
范子曰聖人之變如水墮形形平則平形險則險○隨巢子¶
曰大聖之行兼愛萬物踈而不絶賢則欣之不肖則矜之¶
孫卿子曰神固之謂聖人聖人者道之管也天下之道管¶
此矣¶
又曰天下無二道聖人無二心神人無功聖人無名聖人¶
者天下利器也¶
啇子曰聖人之制民也如髙下制水如燥濕制火也¶
申子曰百世有聖人猶隨踵而生¶
韓子曰伊尹爲宰百里奚爲虜此二人者聖人也然猶不¶
能無役身而進¶
孟子曰子夏子張子游皆有聖人一體冉有伯牛閔子顔淵¶
具體而微自生民以來未有盛於孔子者也¶
又曰孔子曰登東山而小魯登太山而小天下故觀於海¶
<pb:KR3k0012_SBCK_401-7a>¶
者難爲水遊於聖人之門者難爲言¶
鶡冠子曰聖人者後天地而生而知天地之始先天地而¶
亡而知天地之終¶
孔叢子曰懸子問子思曰吾聞同聲者相求同志者相好¶
子之先君見子産則兄事而世謂子産仁愛稱夫子聖人¶
是謂聖通事仁愛乎未喻其人之孰先也子思曰昔季孫¶
問言游亦&KR0002;子之言也子游荅曰以子産之仁愛譬夫子¶
其猶浸水之與膏雨康子曰子産死鄭大夫捨玦珮婦女¶
捨珠瑱巷哭三月琴瑟不作失子之死吾未之聞魯人之¶
&KR0002;是也子游曰夫浸水所及也則生所不及則死民皆知¶
焉膏雨之所生也廣莫大焉民之受賜也普矣莫識其由¶
來者也¶
淮南子曰聖人不貴尺壁而重寸隂時難得而易失故聖¶
<pb:KR3k0012_SBCK_401-7b>¶
人守清道而抱雌節(清和静也/雌柔弱也)¶
又曰聖人之道猶中衢樽耶過者斟酌多少各得所冝¶
又曰唯聖人爲能知權言而必信期而必當天下之髙行¶
也¶
又曰聖人若鏡不將不迎¶
又曰文王知而好問故聖¶
又曰孔子無黔突墨子無暖席是故聖人蒙耻辱以干世¶
主者非貪禄慕位欲事天下之利除萬民之害也神農憔¶
悴堯痩臞(其俱/切)舜微黑禹胼胝由此觀之憂勞百姓亦甚¶
矣¶
又曰古者聖人勞形盡慮爲民興利除害焦天下之憂而¶
平海内之事聖人之憂民也如此其明矣¶
河圖曰黃帝曰凡人生一日天帝賜筭三萬六千又賜紀¶
<pb:KR3k0012_SBCK_401-8a>¶
二千聖人得三萬六千十百二十凢人得三萬六千一紀¶
主一歳聖人加七百二十¶
吕氏春秋曰聖人之於事似緩而急(緩謂無爲/急謂成功)似遟而速¶
待時也¶
又曰聖人南面而立以愛利民爲心號令未岀而天下皆¶
延頸舉踵矣則精通乎民矣¶
家語曰所謂聖者德合天地　覩者不識其鄰¶
又曰　聖人能以天下爲一家以中國爲一人者非意之¶
所爲也必知其利逹於其患然後乃爲之¶
又曰孔子在衛冉求言於季孫曰國有聖人而不能用欲¶
以求治是猶却歩而欲求及前人也¶
神異經曰西南大荒中有人身長一丈腹九尺踐龜虵戴¶
朱鳥左手馮青龍右手馮白虎知河海斗斛識山石多少¶
<pb:KR3k0012_SBCK_401-8b>¶
知天下鳥獸言語識士　人所道知百榖可食識草木鹽¶
苦名曰聖(俗曰/聖人)一名哲(俗曰/睿哲)一名先(俗曰/知先)一名通(俗曰/通逹)一¶
名無不逹凡人見拜令人神智(此人天下/神聖也)¶
六韜曰太公曰聖人守無窮之府用無窮之財而天下治¶
&KR0003;苑曰聖人之於百姓也其猶赤子乎飢者食之寒者衣¶
之育之長之唯恐其不至於大也¶
楊方五經鈎沉曰聖人之生必資於隂陽隂陽之理即聖¶
人所盡但盡隂陽之理則玄照之夲自見此謂不求自知¶
而理盡自然者也¶
楊子法言曰或問孔子之時諸侯有知孔子聖者歟曰知¶
之若知之則&KR0154;爲不用曰不能曰知聖而不能用可得聞¶
乎曰用之則弃其所習逆其所從強其所劣損其所能非¶
天下之至聖孰能用之¶
<pb:KR3k0012_SBCK_401-9a>¶
又曰震風陵雨然後知厦屋之爲帡幪也虐政虐世然後¶
知聖人之爲郛郭也¶
又曰聖人之言似於水火測之而益深窮之而益逺火用¶
之而弥明𪧐之而弥壯¶
又曰聖人之言逺如天賢者之言近如地¶
又曰或曰聖人之道若天天則常矣奚聖人之多變也曰¶
聖人固多變子㳺子夏得其書矣未得所以書也宰我子¶
貢得其言矣未得所以言也顔淵閔子得其行矣未得其¶
所以行也聖人之書言行天也其少變乎¶
又曰聖人虎別其文炳也(如虎之別百/獸炳然殊異)君子豹别其文蔚¶
也(有蔚文/章次虎)辯人狸別其文萃也¶
又曰或問聖人表裏曰威儀文辭表也德行忠信裏也¶
論衛曰上天之心在聖人之胷其譴告在聖人之口世無¶
<pb:KR3k0012_SBCK_401-9b>¶
聖人安得知天變動¶
風俗通曰聖者聲也通也言其聞聲知情通於天地調暢¶
萬物¶
荀恱申鑒曰聖不至聖何以盡性¶
傳子曰聖人之道如天地諸子之異如四時四時相反天¶
地合而通之¶
𡊮准正書曰聖人之治也&KR0002;平地焉聾盲跛蹇皆能履之¶
法若丘陵也非有逸足不能超也¶
又曰唯聖知聖唯賢知賢信乎¶
蔣子萬機論曰聖不獨立智不獨治神武之主亦湏佐輔¶
王衍論曰聖人盡衆妙體至當故不求有所示而物自親¶
之¶
姚信土緯曰聖人髙不可極深不可測窮神知化獨見先¶
<pb:KR3k0012_SBCK_401-10a>¶
識仁若春陽信若影響此所禀於天也¶
又曰神州何以專生聖人聖人曽不産於絶域乎推此論¶
之明神州者處乹坤之正鍾日月之精地形爽塏源流清暢¶
其生民也長短應數儀狀端正音聲得節性理調良¶
圖墓書曰青鳥乃黙皆聖人也記人生死所由¶
琴操曰孔子使顔淵執轡到匡郭外顔淵舉策指匡穿¶
垣曰往與陽虎正從此入匡人聞其言孔子旣似陽虎告匡¶
君曰往者陽虎今復來矣乃令桓魋圍孔子數日下解弟¶
子皆有飢色於是孔子仰天而歎曰君子固窮乎子路聞¶
孔子之言悲感悖然大怒張目&KR0108;劒聲如鍾鼔孔子曰由¶
來今汝欲闘名爲戮我於天下爲汝悲歌而感之汝皆和¶
我由等唯唯孔子乃引琴而歌音曲甚哀有暴風擊拒軍¶
士僵仆於是匡人乃知孔子聖人瓦解而去¶
<pb:KR3k0012_SBCK_401-10b>¶
¶
太平御覽卷第四百一¶
