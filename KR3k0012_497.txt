# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:25.877487
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 497
#+PROPERTY: FILE SB11n0727-497太平御覽-卷之四百九十七.
<pb:KR3k0012_SBCK_497-1a>¶
太平御覽卷第四百九十七¶
　人事部一百三十八¶
　　　　　酣醉¶
&KR0003;文曰酣樂酒也¶
又曰酒卒曰醉各卒其度量不至於亂也一曰瀆也¶
易未濟曰有孚于飲酒無咎濡其首有孚失是(飲酒有思/信而無保)¶
(言尤濡其首有孚失是况酒無節至濡首雖有飲酒/之信失是不醉之節明飲酒不節濡首不可不戒也)象曰¶
飲酒濡首亦不知節也¶
毛詩曰旣醉告太平也旣醉以酒旣飽以德¶
又曰幽王荒廢䙝近小人飲酒無度沉&KR0698;&KR0075;泆是曰旣醉¶
不知其尤醉而旣出並受其福醉而不出是謂伐德¶
左傳曰重耳及齊齊桓公妻之公子安之姜曰行也公子¶
不可姜與子犯醉而遣之醒以戈逐子犯¶
<pb:KR3k0012_SBCK_497-1b>¶
史記曰范睢事魏中大夫湏賈使齊睢從齊襄王聞睢辨¶
乃使人賜睢牛酒湏賈以爲睢持軍事告齊故得此饋還¶
以告魏相魏齊大怒使舎人笞睢折脅拉齒睢佯死旣卷¶
簀置厠中賔客飲酒醉更溺睢睢從簀中謂守者曰旣岀¶
我我厚謝公守者乃請棄簀中死人齊醉曰可矣¶
又曰齊威王置酒後宫召淳于髠賜酒問曰先生能飲幾許¶
而醉髠曰飲一斗亦醉飲一石亦醉王曰先生飲一斗而¶
醉廼能飲一石哉髠曰賜酒大王之前執法在傍御史在¶
後髠恐懼俯伏而飲一斗徑醉若州閭之㑹男女雜坐前¶
有墮珥後有遺簮髠竊樂此飲可八斗堂上燭㓕主人留¶
髠而出送客羅&KR0237;衿解微聞香澤當此之時髠心最欣¶
能飲一石¶
又曰曹參爲漢相國無所變更一遵蕭何日飲淳酒卿大¶
<pb:KR3k0012_SBCK_497-2a>¶
夫以下皆欲言來者參輙飲酒醉而後去終莫得開&KR0003;¶
又曰景帝召程&KR0078;&KR0078;有所避而飾侍者唐兒使夜進上醉¶
不知以爲程姬而幸之遂有娠及生子命曰發爲長沙王¶
漢書曰漢髙祖爲泗上亭長亭中吏無所不狎侮好酒及¶
色常從王媪武&KR0018;貰飲酒醉卧武&KR0018;王媪見其上常有怪¶
此兩家常折劵棄債¶
又曰髙祖&KR0013;酒夜經澤中令一人前前者還報曰前有大¶
虵當徑髙祖醉曰壯士何畏乃前拔劒斬虵分爲兩道開¶
行數里醉因卧¶
又曰萬石君徙居陵里内史慶醉歸入外門不下車萬石¶
君聞之不食慶恐肉袒請罪不許舉宗及兄建肉&KR0221;萬石¶
君讓曰内史貴人入閭里中長老皆走匿而内史坐車中¶
如故乃謝罷慶慶及諸子入里門趍至家¶
<pb:KR3k0012_SBCK_497-2b>¶
又曰衛青伐匈奴右賢王當青等以爲漢兵不能至飲醉¶
漢兵夜至圍右賢王驚而夜逃¶
又曰李廣當斬贖爲庻人與故潁陰侯屏居藍田南山射¶
獵甞夜從一&KR0016;岀從人田間飲還至亭㶚陵尉醉呵止廣¶
廣&KR0016;曰故李將軍尉曰今將軍尚不得夜行何故也𪧐廣¶
亭下¶
又曰陳遵爲京兆尹𥊏酒每大飲賔客滿堂輙閉門取車¶
轄投井中雖有急終不得去有部刺史奏事過遵值其方¶
飲刺史&KR0049;遵𪧐醉時突入見遵母乃叩頭白當對尚書有¶
期㑹乃令從後閤岀去遵雖常醉然事亦不廢¶
又曰邴吉始於官屬椽史務掩過揚善吉馭吏𥊏酒數逋¶
蕩甞從吉出醉嘔丞相車下茵西曹主吏白欲斥之吉以¶
醉飽之失去士使此人將復何所容西曹忍之此不過汙¶
<pb:KR3k0012_SBCK_497-3a>¶
丞相車茵耳遂不去也¶
東觀漢記曰更始納趙萌女爲夫人有寵遂委政於萌日¶
夜與婦人飲讌後庭群臣欲遂言事輙醉不能見乃令侍¶
中坐帳内與語諸將識非更始聲出皆怨¶
謝承後漢書曰劉寛爲太尉甞朝見寛&KR0013;酒沉醉伏地睡¶
詔問太尉醉耶寛仰對曰臣不敢醉但任重責大憂心如¶
醉¶
魏志曰徐邈字景山魏國&KR0004;建爲尚書郎時科禁酒而邈¶
私飲沉醉校事趙逹問以曹事邈曰中聖人逹白太祖甚¶
怒渡遼將軍鮮于輔平曰醉客謂清酒爲聖人濁酒爲賢¶
者邈性脩慎偶醉言耳後文帝踐祚問邈曰頗復中聖人¶
不對曰𪧐瘤以醜見知微臣以醉見識帝大𥬇顧左右曰¶
名不虚也¶
<pb:KR3k0012_SBCK_497-3b>¶
又曰曹仁爲𨵿羽所圍太祖以曹植行征虜將軍欲令救¶
仁植醉不能受命於是罷之¶
蜀志曰蔣琬字公琰除廣都長先主甞因遊觀奄至廣都¶
衆事不理時又沉醉先主大怒將加罪戮諸葛亮請曰蔣¶
琬社稷之器非百里之才也願主父重加察之乃不加罪¶
吴志曰孫權爲吴王遊宴之後起自行酒虞飜伏地陽醉¶
不持權去飜起坐權於是大怒欲手擊之大司農劉基起¶
抱權諫曰大王以三爵後殺善士雖飜有罪天下孰知之¶
權曰曹孟德尚殺孔文舉孤於虞飜何有哉基曰孟德輕¶
害名士天下非之今大王躬行仁德欲與堯舜比隆由是¶
得免權因勑左右自今酒後言殺皆悉不得殺也¶
又曰孫皓大㑹群臣王蕃沉醉頓伏皓疑而不恱蕃轝出¶
以頃之請還酒亦小解蕃性有威嚴行止自&KR0002;皓大怒呵¶
<pb:KR3k0012_SBCK_497-4a>¶
左右於殿下斬之¶
魏典略曰董卓雖親愛吕布然時醉酒則罵之以刀劒擊¶
之不中布恐終&KR0013;害乃先畜死士以㦸刺卓卓曰布何在¶
布曰有詔遂殺之¶
又曰時苗字德胄出爲壽春令楊州治在其縣時蔣濟爲¶
治中苗以&KR0004;至往欲謁濟濟素𥊏酒適㑹其醉不能見恚¶
恨還刻木爲人署曰酒徒蔣濟竪之於牆下旦夕射之¶
又曰丁冲爲司𨽻校尉後數歳過諸將飲酒美不能止醉¶
爛膓死也¶
晉書曰羊曇者太山人知名士也少爲謝安所愛重安薨¶
後輟樂弥年行不由西路州甞因石頭大醉扶路唱樂不¶
&KR0116;至州門也左右白曰此西州門曇悲感不巳以馬䇿扣¶
扉誦曹子詩曰生存華屋處零落歸山丘因慟哭而去¶
<pb:KR3k0012_SBCK_497-4b>¶
又曰王恭傳㑹稽王道子置酒於東府尚書令謝石因醉¶
爲委巷之歌恭正色曰居端右之重集藩王之第而肆&KR0075;¶
聲欲令群下何所取則石深衘之¶
又曰王藴素𥊏酒末年尤甚及在㑹稽略少醒日然猶以¶
和簡爲百姓所恱¶
又曰顧榮傳齊王囧召爲大司馬主簿囧擅權驕恣榮懼¶
及禍終日昬酣不綜府事以情吿友人長樂馮熊熊謂囧¶
長史葛旟曰以顧榮爲主簿所以甄拔才望委以事機不¶
復計南北親踈欲平海内之心也今府大事殷非酒客之¶
政旟曰榮江南望士且居職日淺不冝輕代易之熊曰可¶
轉爲中書侍郎榮不失清顯而府更收實才旟然之白囧¶
以爲中書侍郎在職不復飲酒人或問之曰何前醉而後¶
醒耶榮懼乃復更飲¶
<pb:KR3k0012_SBCK_497-5a>¶
晉中興書曰畢卓字茂丗爲吏部郎比舎郎釀熟卓因醉¶
夜至其甕間取酒飲之掌酒者&KR0350;卓郎往視之釋&KR0350;宴於¶
甕側取醉而去¶
又曰周顗代戴淵爲護軍尚書紀瞻置酒請顗及王導等¶
二十人顗荒醉失儀復爲有司所奏¶
檀道鸞晉書曰桓𤣥詣㑹稽王道子道子巳醉對𤣥張目¶
瞩四座云桓温作賊玄見此醉𫝑難測伏地流汗¶
宋書曰荆州刺史王忱范太外弟也忱嗜酒醉輙累旬及¶
醒則儼然端肅太謂忱曰酒雖㑹性亦所以傷生也¶
又曰孔顗使酒仗氣每醉輙弥日不醒僚𩔖之間多所凌¶
忽尤不能曲意權倖莫不畏而疾之¶
又曰陶潜甞九月九日無酒出宅邊菊藂中坐乆之值王¶
𢎞送酒至便酌大醉而歸¶
<pb:KR3k0012_SBCK_497-5b>¶
崔鴻後趙録曰石勒制法甚嚴兼諱胡尤峻有醉胡乗馬¶
突入止車勒大怒謂宫門小執法馮翥曰夫人君爲令將¶
使下之無犯吾尚望威行天下况於宫閤之間向馳馬入¶
門爲是何人而不彈白縱之耶翥惶懼忘諱對曰向醉胡¶
乗馬馳入甚呵衛之而不可與語所謂互郷難與言小人¶
所不能制勒𥬇曰胡正自難與言恕而不罪¶
崔鴻前秦録曰建武十四年堅宴群臣於釣臺以祕書&KR0101;¶
朱肜爲酒正堅曰今日之飲當以落池爲限¶
史典論曰荆州牧劉表跨有南圡子弟驕貴並好酒爲三¶
爵大曰伯雅次曰仲雅小曰季雅伯受七升仲受六升季¶
受五升又設大鍼於坐端客有醉酒寢地輙以劖(音/䜛)刺驗¶
其醒醉是醜於趙敬侯以筒酒灌人也大駕都許使光禄¶
大夫劉松北鎭𡊮紹軍與紹子弟宴飲松常以盛夏三伏¶
<pb:KR3k0012_SBCK_497-6a>¶
之際晝夜酣飲二方化之故南荆有三雅之爵河朔有避¶
暑之飲¶
又曰中常侍張讓子奉爲太醫令與人飲酒輙掣引衣裳¶
發露形體以爲戯樂將罷又亂其履舄使小大差踦(音/紀)無¶
不傾倒僵仆踒跌手足因隨而𥬇之(踒於/卧反)¶
襄陽𦒿舊記曰襄陽城南有池山季倫每臨此池未曽不¶
大醉而還恒曰此我髙陽池也襄陽城中兒歌之曰山公¶
出何許徃至髙陽池日夕倒戴歸酩酊無所知時時能&KR0016;¶
馬到著白接離舉鞭問葛強何如并州兒¶
韓詩外傳曰趙簡子與諸大夫飲於洪波之臺酒酣簡子¶
涕諸大夫皆岀走曰臣有罪而不自知也簡子曰大夫無¶
罪昔友周舎有言曰千羊之皮不&KR0002;一狐之腋衆人之唯¶
唯不&KR0002;直士之諤諤¶
<pb:KR3k0012_SBCK_497-6b>¶
費禕別傳曰孫權毎別置好酒以酌禕視其巳醉然後問¶
以國事并論丗務辭難累至禕輙辭以醉退而撰次所問¶
事條荅無所遺矣¶
吕氏春秋曰秦繆公之時西戎強大繆公遺女樂戎王大¶
喜以其故數飲食日夜不休左右有言秦㓂之至因按弓¶
而射之秦㓂果至戎王醉而卧於樽下卒生縛而擒之¶
愽物志曰人中酒醉不解浴之以湯自漬則愈湯亦作酒¶
氣味¶
又曰昔有人名玄石從中山酒家酤酒酒家與之千日酒¶
不語其節度至家而醉家以爲死而葬之酒家計滿千日¶
乃憶之往索玄石𤣥石家云亡來三年服巳闋矣乃至家¶
掘而問之𤣥石起於棺中¶
&KR0003;苑曰楚莊王賜群臣酒日暮燭滅有引美人衣者美人¶
<pb:KR3k0012_SBCK_497-7a>¶
援絶其冠纓告王王曰賜人酒使醉失禮柰何欲顯婦人¶
之節而辱士乎乃命左右　曰與寡人飲不絶冠纓者不¶
歡群臣皆絶其冠纓乃止¶
丗&KR0003;曰周伯仁有德量深逹危亂過江積年恒大飲酒甞¶
經三日醒時人謂三日僕射¶
又曰張華旣貴有少時知識來候之華屏官事與共飲九¶
醖酒爲酣暢其夜醉眠張華甞飲此酒醉眠輙使左右轉¶
側至覺左右依常爲張公轉側其友無轉側者至明起友¶
人猶不寤張公曰咄此必死矣使就視之酒果穿腹流牀¶
下滂沱¶
又曰山公曰𥞇叔夜之爲人也巖然&KR0002;孤松之獨立及其¶
醉也嵬峩&KR0002;玉山之將頽¶
又曰杜預爲荆州刺史鎮襄陽時有讌集大醉閉齋獨眠¶
<pb:KR3k0012_SBCK_497-7b>¶
或見一大虵垂頭牀邊吐¶
語林曰周伯仁過江&KR0106;醉止有姉䘮三日醒姑喪三日醒¶
也¶
又曰周伯仁在中朝能飲一斛酒過江雖日醉然未甞飲¶
一斛以無其對也後有舊對忽從北來相得欣然乃岀二¶
斛酒共飲之旣醉伯仁得眠眠覺問共飲者何在曰西廂¶
問得轉不荅不得轉伯仁曰異事使視之脅腐而死¶
十洲記曰瀛州者玉膏如酒味名曰玉酒飲數升輙醉令¶
人長生¶
俗記曰宋禕死後葬在金城南山對琅琊郡門𡊮崧爲¶
琅琊太守每醉輙乗輿上宋禕冢作行路難歌¶
列子曰子産相鄭有兄曰公孫朝好酒朝之室聚酒千鍾¶
積麹成封糟糠之氣逆於人鼻方其荒醉不知丗道之安¶
<pb:KR3k0012_SBCK_497-8a>¶
危¶
魯連子曰楚王成章華臺酌諸侯酒魯君先至恱之故醉¶
與之大曲之弓不琢之璧已而悔之魯君懼乃歸之¶
莊子曰醉者之墜車也希死形體與人同其悟物與人異¶
則其神者全也¶
尸子曰赤縣洲者寔爲崑崙之墟其東則滷水島山左右¶
蓬萊玉紅之草生焉食其一實醉卧三百歳而寤¶
韓子曰楚共王與晉厲公戰於鄢陵楚師敗績共王傷目¶
司馬子反渴而求飲穀陽樹操觴而進子反王欲復戰召¶
子反議子反醉乃辭以疾王入其幕酒臭旋師而斬¶
韓子曰紹緇昧醉而忘其裘梁君曰醉足以亡裘乎荅曰¶
紂以酒亡天下而况裘亡乎¶
又曰紂爲長夜而失日問於左右盡弗知曰使人問箕子¶
<pb:KR3k0012_SBCK_497-8b>¶
謂其從曰爲天下王而一國皆失日天下其危矣一國皆¶
不知而我獨知之我其危矣辭以醉而不知也¶
又曰齊桓公飲酒醉遺其冠耻之三日不朝管仲曰此非¶
有國者之耻也公胡不雪之以政公曰善因發囷倉賜貧¶
窮論囹圄出薄罪處三日而民歌之曰公乎不復遺其冠¶
乎¶
淮南子曰夫醉者俛入城門以爲七尺之閨超江淮以爲¶
尋常之溝酒濁其神也¶
陶淵明詩序曰余偶有名酒無日不飲顧影獨盡忽焉復¶
醉¶
諸葛亮集曰亮戒子曰夫酒之設合禮致情適體歸性禮終¶
而退此和之至也主意未殫賔有餘倦可以至醉無致迷亂¶
太平御覽卷第四百九十七¶
