# -*- mode: mandoku-view; -*-
#+TITLE: 太平御覽
#+DATE: 2015-09-12 00:54:00.870892
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 975
#+PROPERTY: FILE SB11n0727-975太平御覽-卷之九百七十五.
<pb:KR3k0012_SBCK_975-1a>¶
太平御覽卷第九百七十五¶
果部十二¶
　甘蕉　扶留　芋　菱¶
　芡　蓮　藕¶
　　　　　甘蕉¶
晉宫閣名曰華林園芭蕉二株¶
南夷志曰南詔土無食器以芭蕉葉藉之¶
廣志曰芭蕉𦵔或曰甘蕉莖如荷芋重皮相裏大如盂升¶
葉廣二尺長一丈子有角子長六七寸或三四寸生爲行¶
列兩兩共對若相抱形剥其上皮色黄白味似蒲萄甜而¶
飽人其根大如芋魁大一石青色其莖解散如絲織以爲¶
葛謂之蕉葛雖脆而好色黄白不如葛色岀交阯建安¶
南州異物志曰甘蕉草𩔖望之如樹株大者一圍餘葉長¶
<pb:KR3k0012_SBCK_975-1b>¶
一丈或七八尺廣尺餘二尺許花大如酒杯形色如芙蓉¶
著莖末百餘子大名爲房根似芋塊大者如車轂實隨華¶
每華一闔各有六子先後相次子不俱生花不俱落此蕉¶
有三種一種子大栂指長而銳有似羊角名羊角蕉味㝡¶
甘好一種子大如雞𡖉有似牛乳味微減羊角蕉一種大¶
如耦子長六七寸形正方少甘味㝡弱其莖如芋取以&KR0069;¶
練之可以紡績¶
異物志曰芭蕉葉大如筵席其莖如芋取鑊煑之爲絲可¶
紡續女工以爲絺綌今交阯葛也其内心如䔉鵠頭生大¶
如合柈因爲實房一房有數十枚其實皮赤如火剖之中¶
黒剥其皮食其肉如　&KR0097;甚羙食之四五枚可飽而餘滋¶
味猶在齒牙間一名甘蕉¶
顧徽廣州記曰甘蕉與吴花實根葉不異真是南土暖不¶
<pb:KR3k0012_SBCK_975-2a>¶
經霜凍四時花葉展其熟其未熟時亦苦澁也¶
南方草物狀曰蕉樹子房相連累甜羙亦可&KR0097;藏¶
遊名山志曰赤巖山水石之間唯有甘蕉林髙者十丈¶
卞敬宗甘蕉讃曰扶踈似樹質則非木¶
　　　　扶留¶
吴録地理志曰始興有扶留藤縁木而生味辛可以食㯽¶
榔¶
蜀記曰扶留木根大如箸視之似栁根又有蛤名古賁生¶
水中取燒爲&KR0069;曰牡厲粉先以㯽榔着口中又扶留長寸¶
古賁&KR0069;少許同嚼之除胷中惡氣¶
異物志曰古賁&KR0069;壯厲&KR0069;也與扶留㯽榔三物合食而後¶
善也扶留藤似木防巳扶留㯽榔所生相去逺爲物甚異¶
而相成俗曰㯽榔扶留可以忘憂¶
<pb:KR3k0012_SBCK_975-2b>¶
交州記曰扶留有三種一名　扶留其根香羙一名南扶¶
留葉青味辛一名扶留藤味亦辛¶
廣志曰扶留藤縁樹生其花實即蒟也可爲醬¶
左思吴都賦曰石忛水松東風扶留¶
　　　　芋¶
&KR0003;文曰齊人謂芋爲莒¶
孝經援神記曰仲冬&KR0295;星中収莒芋(宋均曰/莒亦芋)¶
廣雅曰藉如水芋也亦曰烏芋¶
漢書曰汝南郡有鴻隟大陂翟方進爲丞相奏破之郡中¶
追怨童謡曰壞陂誰翟子威飯我豆食羹芋魁¶
漢書曰𥘿破趙遷卓氏曰吾聞岷山之沃野下有蹲鴟(注/曰)¶
(蹲鴟/芋也)至死不飢乃求逺遷致之臨卭至僮百人¶
崔鴻十六國春秋蜀録曰李雄剋成都衆甚飢餒乃將民¶
<pb:KR3k0012_SBCK_975-3a>¶
就榖於郪掘野芋而食之¶
南史孝義傳曰鮮于文宗漁陽人年七歳䘮父父以種芋¶
時亡至明年芋時對芋嗚咽如此終身¶
汜勝之書曰區種芋法區収三石¶
汝南先賢傳曰𡊮安字召公除隂平長時年飢荒民皆菜¶
食租入不畢安聽使輸芋曰百姓飢困長何得食榖先自¶
引芋吏皆從之¶
汝南先賢傳曰薜苞歸先人冢側種稻芋以𥙊祀芋以充¶
飢耽道&KR0003;禮玄虚無爲¶
列仙傳曰酒客爲梁承使民益種芋三年當大餓卒如其¶
言梁民不死¶
風土記曰愽士芋蔓生根如鵞鴨𡖉¶
華陽國志曰何隨字季業蜀郫人母亡歸送吏飢輙取道¶
<pb:KR3k0012_SBCK_975-3b>¶
側民芋隨以帛繫其處使足所取直民相語曰聞何安漢¶
清民取糧令爲之償¶
愽物志曰野芋食之煞人家芋種之三年不収後旅生亦¶
不可食¶
廣志曰凡十四芋有君芋大如魁有車轂芋有旁巨芋有¶
青邊芋此四芋魁大如鉼少子葉如繖蓋緗色紫莖長丈¶
餘易熟長味芋之最善者也莖可作羮臛有蔓芋緑支¶
生大者二三升有雞子芋色黃有百果芋𠭇収百斛有卑¶
芋七月熟有九靣芋大不羙有&KR0170;控芋有青芋有曹芋子¶
皆不可食莖可爲𦵔又有百子芋出葉榆縣有魁芋無旁¶
子生永昌¶
本草經曰芋土芝八月採¶
左思蜀都賦曰𤓰疇芋區¶
<pb:KR3k0012_SBCK_975-4a>¶
　　　　菱¶
爾雅曰菱厥(郭璞注曰今/水中芰也)¶
尚書大傳曰鉅野夌(鉅野大野也魯/藪今蜀山陽也)¶
周書曰冬食菱藕¶
周禮天官下籩人職曰加籩之實菱¶
國語曰屈到嗜芰有疾召其宗老而屬之(屈到楚卿/宗老家臣)曰𥙊¶
我必以芰及祥宗老將薦芰屈建命去之(建屈到之/子子木)曰夫¶
子不以私欲干國之典也¶
漢書循吏傳曰龔遂爲渤海太守勸民秋冬益蓄菓實菱¶
芡¶
謝承後漢書曰𡊮閎父賀爲彭城相亡閎到郡迎䘮飢食¶
菱芡渴飲行潦¶
梁書曰魚弘爲湘東王鎮西司馬&KR0274;職西上道中乏食縁¶
<pb:KR3k0012_SBCK_975-4b>¶
路採菱作菱飯給所部弘度之所後人覔一菱不得又於¶
窮洲之上捕得獼猴數百爲脯以供酒食¶
淮南子曰楚靈王作章華之臺棄疾承民之怨而立公子¶
比百姓避而去之乃食芰飲水枕塊而死¶
吕氏春秋曰厲叔事莒閔公自以爲不知而去居於海上¶
夏日則食菱芡冬日則飱橡栗¶
杜恕篤論曰夫蓱之浮與菱之浮相似也菱植根萍隨波¶
是以堯舜歎巧言之亂徳仲尼惡紫之奪朱¶
風俗通曰殿堂象東井形刻作荷菱水物所以厭火也¶
羅浮山記曰綏寜縣元龜淵中岀菱甚爲甘旨¶
廣志曰鉅野大菱大於常菱淮漢以南凶年以芰爲&KR0188;¶
范汪祠制曰孟秋之𥙊菱芡¶
楚辭曰制芰荷以爲衣兮集芙蓉以爲裳¶
<pb:KR3k0012_SBCK_975-5a>¶
左思蜀都賦曰其沃嬴則有緑菱紅蓮¶
潘岳西征賦曰鳬躍漸唼喋菱芡¶
郭璞江賦曰忽忘夕而宵歸詠採菱以叩舷¶
曹植九愁曰採菱華而結辭¶
孫楚論屈建文曰加籩之品菱芰存焉楚多陂塘菱所生¶
父自嗜之而抑按宰祝旣毀就養無方之禮又失奉死如¶
生之義奪乎素欲建何忍焉¶
　　　　　芡¶
周禮天官下籩人職曰加籩之實芡¶
漢書曰龔遂爲渤海太守勸民冬益蓄果實菱芡¶
淮南子曰貍頭愈䑕雞頭巳廔(音漏䑕齧人創狸愈之廔/頸腫疾雞頭水中草幽州)¶
(謂之鴈頭/亦愈瘻)¶
崔豹古今注曰芡雞頭也一名鴈頭一名菱葉似荷而大¶
<pb:KR3k0012_SBCK_975-5b>¶
葉上蹙衂如沸實有芒刺其裏如珠可以療飢止渴¶
方言曰䓈(音/役)芡雞頭也北燕謂之䓈青徐淮泗之間謂之¶
芡¶
&KR0003;文曰芡雞頭也¶
廣雅曰南楚江湘之間謂之雞頭或謂之鴈頭¶
夲草經曰雞頭一名鴈實生雷澤¶
劉騊駼玄根賦曰芳林臻臻朱竹離離菱芡吐榮&KR0002;攄錦¶
而布繡¶
　　　　　蓮¶
爾雅曰荷芙蕖其實蓮(蓮謂/房也)其中的(蓮中/子也)的中薏(中心苦/者也)¶
毛詩曰陳宛丘澤陂曰彼澤之陂有蒲與蓮有羙一人碩¶
大且卷¶
史記曰龜千歳遊於蓮葉之上焉¶
<pb:KR3k0012_SBCK_975-6a>¶
吴時外國志曰大𥘿國有蓮藕雜菓¶
宋起居注曰元嘉十八年有司奏楊州刺史王濬解稱州¶
治後池有兩蓮駢生雙房分體又十六年華林丞伍泳刺¶
𩀱蓮同幹秀岀華池¶
宋起居注曰㤗始二年八月嘉蓮𩀱葩並實合跗同莖生¶
豫州鱧湖又六年𩀱蓮一蔕生東宫玄圃池¶
三國典略曰齊主還鄴髙麗新羅並遣使朝貢先是徐州¶
蓮一莖兩蔕占云異木蓮枝逺人入欵斯其應也¶
北齊書曰後主武平中特進侍中崔季舒宅中池内蓮莖¶
皆作胡人靣仍着鮮卑帽俄而季舒見煞¶
三國典略曰周平齊齊㓜主胡太后等並歸于長安&KR0004;武¶
成殂後有謡云千錢買菓園中有芙蓉樹破劵不分明蓮¶
子隨他去調甚悲苦至是應焉¶
<pb:KR3k0012_SBCK_975-6b>¶
又曰髙緯所幸馮淑妃名小怜也¶
後唐書曰監軍張承業夲朝舊人權貴任事人士脅肩低¶
首候之唯馬郁以滑稽侮狎每賔僚宴集承業出異方珎¶
菓陳列於前客無敢先嘗者當郁前者食必盡承業私戒¶
主膳者曰他日馬監至唯以乾蓮子置前而巳郁至窺之¶
知其不可啖異日鞾中置鐵鎚出以擊之承業大𥬇曰爲¶
公易饌勿敗予按¶
夏侯孝芙蓉賦曰緑房翠葉紫飾紅敷黄螺圎岀垂㽔散¶
&KR0161;纓以金牙㸃以素珠¶
孫楚蓮華賦曰攅聚星列纎離相扶皦&KR0002;玄&KR0058;投幽夜粲¶
&KR0002;鄧林飛鵷鶵¶
樂府歌曰江南可採蓮蓮葉何田田¶
　　　　　藕¶
<pb:KR3k0012_SBCK_975-7a>¶
爾雅曰荷芙蕖其根藕¶
吴時外國志曰大𥘿國有蓮藕&KR0258;菓¶
齊書曰永明中巴東王子響殺行事劉夤等武帝聞之謂¶
群臣曰子響遂反戴僧靜大言曰諸王應自反豈唯巴東¶
武帝問其故荅曰天王無罪而一時&KR0013;囚一挺藕一盃漿¶
皆諮籖師籖師不在則竟日忍渴¶
唐史曰蘇州進藕其㝡上者名傷藕或云荷名或云葉¶
甘爲蟲所傷或云故傷其葉以長其根近多重臺荷蓋¶
蓮實中又生花亦甚異也¶
司馬相如子虚賦曰咀嚼菱藕¶
夏侯孝&KR0002;芙蓉賦曰咀菱藕於玄泉¶
謝眺詩曰秋藕折輕絲¶
<pb:KR3k0012_SBCK_975-7b>¶
¶
太平御覽卷第九百七十五¶
<pb:KR3k0012_SBCK_975-8a>¶
