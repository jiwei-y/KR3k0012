# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:13.479806
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 283
#+PROPERTY: FILE SB11n0727-283太平御覽-卷之二百八十三.
<pb:KR3k0012_SBCK_283-1a>¶
太平御覽卷第二百八十三¶
　兵部十四¶
　　　　　機略二¶
史記曰韓信伐趙引兵未至井陘口三十里選輕騎二千¶
人人持一赤幟從間道萆山而望趙軍(如淳曰萆音蔽/依山自覆蔽也)誡¶
曰趙見我走必空壁逐我&KR0002;疾入趙壁拔趙幟立漢幟乃¶
使萬人先行背水陣趙軍望見大&KR0015;平旦信建大將旗鼔¶
鼓行出井陘口趙開壁擊之大戰良乆於是信張耳弃旗¶
鼓走水上軍水上軍開入之復疾戰趙果空壁爭漢旗鼓¶
逐韓信張耳韓信張耳巳入水上軍軍皆殊死戰信岀竒¶
兵二千&KR0016;候趙空壁逐利則馳入趙壁皆抜趙旗立漢赤¶
幟二千趙軍不能得信等欲歸還壁壁皆漢赤幟而大驚以¶
謂漢皆巳得趙王將矣兵遂亂遁走於是漢兵夾擊大破¶
<pb:KR3k0012_SBCK_283-1b>¶
虜趙軍斬成安君泜水上(徐廣曰/泜音遲)擒趙王歇信諸將問信¶
曰兵法右背山陵前左水澤今者將軍令臣等反背水陣¶
臣等不服然竟以勝此術何也信曰此兵法不曰䧟之死¶
地而後生置之亡地而後存此所謂驅市人而戰其&KR0020;非¶
置之死地使人人自爲戰今予之生地則皆走寕尚可得¶
而用之乎諸將皆服曰善非所及也¶
又曰越與呉戰敗范蠡獻呉粟十萬斛而蒸之呉言粟好¶
盡付民種之不生明年大饑越遂伐呉滅之¶
又曰天下兵起沛公西入武&KR0028;欲以二萬人擊&KR0087;嶢關下¶
軍張良曰&KR0087;兵尚強未可輕也臣聞其將屠者子賈竪易¶
動以利願且留壁使人先行爲五萬人具食益張旗幟諸山¶
之上爲疑兵令酈食其持重寳㗖&KR0087;將(貪而怱名/可貨以賂)&KR0087;將果畔¶
欲連和俱西襲咸陽沛公欲聽之良曰此獨其將欲叛士卒¶
<pb:KR3k0012_SBCK_283-2a>¶
恐不從不從必危不如因其懈怠擊之沛公乃引兵擊之¶
&KR0087;軍大破¶
又曰項籍圍漢王於滎陽漢將紀信詐降以故漢王得岀¶
走入関收兵欲復東&KR0061;生&KR0003;漢王曰漢與楚相距滎陽數¶
歳漢常中困願君王出武関項羽必引兵南走王&KR0055;壁令¶
滎陽成臯間且得休息使韓信等平河北趙地連燕齊君¶
王乃復走滎陽未晚如此則楚所備者多力分漢得休息¶
復與之戰破楚必矣漢王從其計出軍宛葉間與黥布行¶
收兵項羽聞漢王在宛果引兵南漢王&KR0055;壁不與戰(終以/此弊)¶
(楚)¶
又曰漢王至南鄭諸將及士卒皆歌思㱕韓信&KR0003;漢王曰¶
項羽王諸將之有功者而獨居南鄭是迁也軍吏士卒皆¶
山東之人日夜跂而思歸及其鋒而用之可以有大功天¶
<pb:KR3k0012_SBCK_283-2b>¶
下巳定人皆自寧不可復用不如决䇿東嚮爭權天下漢¶
王從之終滅項籍¶
又曰楚漢相持項羽自擊漢將彭越於梁令其將大司馬¶
曹咎守成臯漢將挑楚軍咎度汜水戰漢將後半渉擊大¶
破之¶
又曰漢王與韓信彭越期㑹擊楚軍至固陵㑹楚擊漢軍¶
大破之漢王謂張良曰諸侯不從約奈何對曰楚兵且破¶
信越未有分地其不至固冝君王能與分天下今可立致¶
不即事未可知君王能自陳巳東傳海盡與韓信睢陽以¶
至榖城與彭越使各自爲戰則楚易敗也乃發使者告韓¶
信彭越皆報請令進兵並至垓下遂破項籍軍¶
又曰漢王與諸侯兵共擊項羽决勝垓下韓信將三十萬¶
自當之孔將軍居左費將軍居右漢王在後絳侯柴將軍¶
<pb:KR3k0012_SBCK_283-3a>¶
在漢王後項羽之卒可十萬韓信先合不利却孔將軍費¶
將軍縱楚兵退信復乗之大敗垓下¶
又曰破項羽於垓下羽兵尚衆漢兵圍之皆爲楚歌楚人¶
乆苦征戰因敗思歸遂潰(通典曰斯亦/攻心之機也)¶
又曰漢王遣將韓信擊魏魏王盛兵蒲坂塞臨晉信乃益¶
爲疑兵陳舩欲度臨晉而伏兵從夏陽以木罌缻度軍(以/木)¶
(爲器如罌缻以度軍無/舡且尚密也缻缶同)襲安邑虜魏王豹¶
又曰呉王濞反(濞疋/備反)漢將周亞夫率師禦之壁於下邑呉¶
師奔壁東南亞夫備西北呉師果以精兵奔西北不得入¶
大敗¶
漢書曰先零(音/憐)罕开(音/汧)二種羌皆解仇合黨爲宼漢將趙¶
充國討之守便冝上書曰先零羌虜欲爲背叛故與罕开¶
解仇然其私心恐漢兵至而罕开背之也臣愚以爲其計¶
<pb:KR3k0012_SBCK_283-3b>¶
請擊先零若先擊罕羌零必助之今虜馬肥饒粮擊之恐¶
不能傷害適使先零施德於罕羌也堅其約合其黨虜交¶
堅黨合誅之用力數倍臣恐國家憂累猶十數年不一二¶
&KR0010;而巳先誅先零則罕开之屬不煩兵服矣宣帝從之果¶
如其䇿¶
又曰王莾未光武起兵據昆陽城時唯有八九千人莽遣¶
將王邑嚴尤討之軍到城下者十萬光武留王鳯等守城¶
與李軼等十餘騎夜出旣至郾定陵悉發諸營兵嚴尤&KR0003;¶
王邑曰昆陽城小而堅今假號者宛亟進大兵(亟急也/紀力切)彼¶
必奔走則昆陽自服邑曰吾昔以武牙將軍圍翟義坐不¶
生得以見責今將百萬之衆過城而不能下何謂耶遂圍¶
之數十里列營百所雲車十餘瞰臨城中旗幟蔽野埃塵¶
連天鉦鼓之聲聞數十里或爲地道或輣撞城(輣蒲/萌切)積弩¶
<pb:KR3k0012_SBCK_283-4a>¶
亂發矢下如&KR0040;城中&KR0018;楯而汲王鳯等乞降不許光武遂¶
與諸營部俱進自將部&KR0016;千餘人前去大軍四五里而陣¶
㝷邑亦遣兵千餘合戰光武奔之斬首數十級諸部喜曰¶
劉將軍平生見小敵怯今見大敵勇甚可怪也且復居前¶
請助將軍光武復進㝷邑兵却諸部兵乗之斬首數百千¶
級連勝遂因而大敗(通典曰王邑違九/攻宛所以敗也)¶
又曰王郎起河北郎鉅鹿郡太守王饒據城光武圍數十¶
日連攻不尅耿純&KR0003;曰乆守王饒士衆疲弊不如及大兵¶
精銳進攻邯鄆若王郎巳誅王饒不戰自服矣從之乃留¶
兵守鉅鹿而進軍邯鄲　屯其郭北郎數出戰無利城守¶
急攻之二十餘日郎少傅李立爲反間開門内漢兵遂抜¶
邯鄲郎黨悉平¶
又曰曹操圍&KR0061;尚鑿環城&KR0004;令淺示&KR0002;可越城中望見&KR0015;¶
<pb:KR3k0012_SBCK_283-4b>¶
而不出操令一夜濬之廣&KR0055;二丈决漳水以潰之自五月¶
至八月城中餓死者過半¶
後漢書曰朱穆舉度尚自右校令擢荆州刺史擊桂陽蒼¶
梧盗賊尚躬率部曲與同勞逸廣募雜種諸蠻夷明設購¶
賞進擊大破之降者數萬人桂陽&KR0043;賊渠帥&KR0114;陽潘鴻等¶
畏尚威烈徙入山谷尚窮追數百里遂入南海破其三屯¶
多&KR0023;珍寳而陽鴻等黨衆猶盛尚欲擊之而士卒驕富莫¶
有&KR0242;志尚計緩之則不戰逼之則逃亡乃宣言&KR0114;陽潘鴻¶
作賊十年習於攻守今兵寡少未易可進當須諸郡所發¶
悉至&KR0539;乃并力攻之申令軍中恣聽射獵兵士喜恱大小¶
皆相與從禽尚乃密使所親客潜焚其營積皆盡獵者來¶
還莫不泣涕尚人人慰勞&KR0055;自咎責因曰&KR0114;陽等財寳足¶
冨數代諸卿但不并力耳所亡少少何足介意衆聞咸憤¶
<pb:KR3k0012_SBCK_283-5a>¶
踊尚勑令秣馬蓐食明旦徑赴賊屯陽鴻等自以&KR0055;固不¶
復設備吏士乗銳遂大破平之尚出兵三年羣宼悉定¶
又曰廉范爲雲中太守㑹匈奴大入塞烽火日通故事虜¶
入過五千人移書傍郡吏欲傳檄求救范不聽自率士卒¶
拒之虜衆盛而范兵不敵㑹日暮令軍士各交&KR0350;兩炬三¶
頭&KR0353;火營中星列(用兩炬交縳如十字&KR0761;其頭手持/一端使敵人望之疑兵士之多)虜遥¶
望火多謂漢兵救至大驚待旦將退范乃令軍中蓐食晨¶
往赴之(蓐食早起食/於寢蓐中也)斬首數百級虜自相轔藉死者千餘¶
人(轔轢也藉/相蹈藉也)由此不敢復向雲中¶
又曰耿恭與匈奴戰恭以毒藥傳矢傳語匈奴曰漢家箭¶
神其中瘡者必有異因發強弩射之虜中矢者視瘡皆沸¶
遂大驚㑹天&KR0064;風雨隨而擊之殺傷甚衆匈奴震怖相謂¶
曰漢兵神眞可畏也遂解去¶
<pb:KR3k0012_SBCK_283-5b>¶
又曰耿弇勑諸校㑹(會猶/集也)後五日攻西安張藍聞之晨夜¶
儆守至期夜半弇勑諸將皆蓐食㑹明至臨淄城護軍荀¶
梁等爭之以爲冝速攻西安弇曰不然西安聞吾欲攻之¶
日夜爲備然臨淄岀不意而至必驚擾吾攻之一日必抜¶
臨淄即西安&KR0012;張藍與歩隔絶必復亡去所謂擊一而得¶
兩者也若先攻西安不卒下頓兵堅城死傷必多縱能抜¶
之張藍引軍還奔臨淄并兵合&KR0020;觀人虚實吾&KR0055;入敵地¶
後無轉輸旬月之間不戰而困諸軍之言未見其冝遂攻¶
臨淄半日抜之入據其城¶
又曰髙峻據髙平猶不下帝議遣使降之乃謂宼恂曰爲¶
吾行也&KR0002;峻不降引耿弇等擊之恂奉璽書與峻峻遣軍¶
帥皇甫文岀謁辭禮不屈恂怒將誅文諸將諌曰髙峻精¶
兵萬人率多強弩西遮隴道連年不下今欲降之而反戮¶
<pb:KR3k0012_SBCK_283-6a>¶
其使無乃不可乎恂不應遂斬之遣其副歸告峻曰軍帥¶
無禮巳戮之矣欲降急降不欲固守峻惶恐即日開城門¶
降諸將皆賀因曰敢問殺其使而降其城何也恂曰皇甫¶
文峻之腹心其所取計者也今來辭意不屈必無降心全¶
之則文得其計殺之則峻亡其膽是以降耳諸將皆曰非¶
所及也¶
又曰呉漢在河北時鬲縣五姓共逐守長據城而反(鬲縣/名屬)¶
(平原郡故城在今德州西北五/姓盖當士強宗豪右也鬲音革)諸將争欲攻之漢不聽曰¶
使鬲反者皆守長罪也敢輕冒進兵者斬乃移檄吿郡使¶
收守長而使人謝城中五姓大喜即相率歸降諸將乃服¶
曰不戰而下城非衆所及也¶
<pb:KR3k0012_SBCK_283-6b>¶
¶
太平御覽卷第二百八十三¶
