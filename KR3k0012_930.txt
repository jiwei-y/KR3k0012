# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:57.291080
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 930
#+PROPERTY: FILE SB11n0727-930太平御覽-卷之九百三十.
<pb:KR3k0012_SBCK_930-1a>¶
太平御覽卷第九百三十¶
　鱗介部二¶
　　龍下　蚊　螭¶
　　　　龍下¶
孫氏瑞應圖曰黃龍者神之精四龍之長也王者不漉池¶
而漁德逹深淵則應氣而游池沼¶
酈善長水經注曰浮圖澄別傳曰石虎時自正月不雨至¶
六月澄詣&KR0493;口祠稽首曝露即日二白龍降於祠下於是¶
雨遍千里〇又曰石勒時天旱沙門佛圖澄於石井崗掘¶
得死龍長尺餘漬之以水良乆乃&KR0171;呪而祭之龍騰空而¶
上天即雨降因名龍崗¶
又曰交州丹淵有神龍毎旱村人以&KR1938;草置淵上流魚則¶
多死龍怒當時大雨¶
<pb:KR3k0012_SBCK_930-1b>¶
豫章記曰呉猛坐郭璞事&KR0013;収&KR0009;載徃南令舩勾開戸船¶
主聞船下有聲如在樹杪試窺之有二龍&KR0018;舩一𪧐至宫¶
亭湖還豫章〇三秦記曰河津一名龍門臣靈跡猶存去¶
長安九百里水懸船而行旁有山水陸不通龜魚之屬莫¶
能上江海大魚集門下數千不得上下即爲龍故云曝鰓¶
龍門垂耳轅下¶
又曰龍首山長六十里頭入於渭尾逹樊川頭髙二十丈¶
尾漸下髙五六尺土赤不毛云昔有黒龍從山南出飲渭¶
其行道因成土山故因名也¶
西河記曰張駿立謙光殿成後池中水有五龍晝日見移¶
時乃滅水通變緑色駿即爲銅龍以猒之駿卒不勝此殿¶
廣雅曰有鱗曰蚊龍有翼曰應龍有角曰虬龍無角曰螭¶
龍○方言曰龍未昇天曰蟠龍¶
<pb:KR3k0012_SBCK_930-2a>¶
齊諧記曰蛟龍畏練樹葉五色絲¶
漢武帝内傳曰王母乗紫雲之輦又駕九色之班龍¶
葛洪神仙傳曰費長房與壷公俱去後壷公謝而遣之長¶
房憂不能到家公與所用竹杖&KR0016;之忽然如睡巳到家以¶
所&KR0016;竹投葛陂中顧之乃青龍也¶
管輅别傳曰龍者陽精以潜于隂幽靈上通和氣感神二¶
物相扶故能興¶
楚國先賢傳宋玉對楚王曰神龍朝發崑崙之墟暮𪧐於¶
孟諸超騰雲漢之表婉轉四瀆之裏夫尺澤之鯢豈能料¶
江海之大哉○王子年拾遺録曰方文山一名蠻雉山東¶
有龍塲方千里有龍皮骨如山阜膚血如流水燕昭王時¶
以龍膏爲燈光清澄&KR0002;水光&KR0395;五色人以爲瑞¶
沈懷逺南越志曰蟠龍身長四丈青黒色赤帶如錦文常¶
<pb:KR3k0012_SBCK_930-2b>¶
隨水而下入于海有毒傷人即死¶
人物志曰龍神不處罔&KR0328;之水鳯凰不翔罻羅之郷¶
博物志曰昔禹平天下㑹羣臣於㑹稽之野防風氏後至¶
殺之夏德之盛二龍降之禹使范成光御之以行域外旣¶
周而還至南海經防風防風之神見禹使怒而使射之有¶
迅雷風雨二龍昇去二臣恐以刃自貫其心而死禹哀之¶
乃拔其刃療以不死之草而皆活是爲穿匈民¶
又曰龍&KR0079;以醢漬之則文章生¶
異𫟍曰陶偘嘗捕魚得一織梭還挂於壁有頃雷雨梭變¶
成赤龍從屋騰躍而去¶
任昉述異記曰漢和帝元年大雨有一青龍墯於宫中帝¶
命烹之賜羣臣龍羮各一柸故李尤七命曰味兼龍羮¶
楊衒之洛陽伽藍記曰西方烏塲國西有池龍王居之池¶
<pb:KR3k0012_SBCK_930-3a>¶
邊有一寺五十餘僧龍王毎作神變國王祈請以金玉珎¶
寳投之池中在後涌出令僧取之北寺衣食恃龍而濟丗¶
人名曰龍王寺¶
又曰西方不可依山甚寒冬夏積雪山中有池毒龍居之¶
昔五百啇人止𪧐池側值龍忿怒汎殺啇人槃陁王聞之¶
捨位與子向烏塲國學婆羅門呪四年之中善得其術還¶
復王位就池呪龍龍變爲人悔過向王王乃捨之¶
楚辭曰神龍失水而陸居爲螻蟻之所裁¶
　　　　蛟¶
禮記月令曰季秋伐蛟取鼉¶
史記曰劉媪嘗息大澤之陂夢與神遇是時雷電&KR0115;晦太¶
公徃視則見蛟龍於其上巳而有身遂産髙祖¶
漢書曰武帝元封五年帝自潯陽浮江親射蛟江中獲之¶
<pb:KR3k0012_SBCK_930-3b>¶
晉書曰周處字子隱義興陽羡人也父魴呉鄱陽太守處¶
少孤未弱冠膂力絶人好馳騁田獵不脩細行縱情肆慾¶
州里患之處自知爲人所惡乃&KR0099;然有改勵之志謂父老¶
曰今時和歳豐何苦而不樂耶父老歎曰三害未除何樂¶
之有處曰何謂也荅曰南山白額猛獸長橋下蛟并子爲¶
三矣處曰&KR0002;此爲患吾能除之父老曰子&KR0002;除之則一郡¶
之大慶非徒去害而巳處乃入山射殺猛獸因投水&KR0366;蛟¶
蚊或浮或沉行數十里而處與之俱經三日三夜人謂之¶
死皆相慶賀處果殺蛟而反¶
家語曰竭澤而漁則蛟不處其淵¶
山海經曰蛟似虵而四脚小頭細頸有白嬰大者十數圍¶
𡖉生子如一二斛甕能吞人〇又曰禱過山有虎蛟魚身¶
蛟尾音如鴛鴦○淮南子曰蛟龍寢於泉而𡖉剖陵¶
<pb:KR3k0012_SBCK_930-4a>¶
又曰一淵不兩蛟(蛟魚之長其皮有珠今丗以爲刀/劒之口是也一說魚二千斤鮫也)一捿¶
不兩雄一則定兩則爭(以喻日月不得並明/一國不可兩君也)¶
又曰流源千里深淵百仞非爲蛟龍也¶
又曰山致其髙而雲雨起焉水致其深而蛟龍生焉君子¶
致其道而福禄歸焉¶
又曰君子之居民上&KR0002;以腐索御奔馬(雍容恐/失民意)&KR0002;展足薄¶
冰蛟在其下(蛟龍屬皮有珠能害/人故曰蛟在其下)¶
孫卿子曰積水成川蛟龍生焉¶
吕氏春秋曰前有佽飛者得寳劒於干將遂還及渉江至¶
於中流有兩蛟夾繞其舩佽飛仗寳劒曰此中腐骨朽&KR0079;¶
也赴江刺蛟殺之荆王聞之仕以執珪¶
馬明生別傳曰明生捕賊爲賊所傷道間見神女以肘後¶
管中一丸藥與服即愈隨女入岱宗山石室金床玉几安¶
<pb:KR3k0012_SBCK_930-4b>¶
期生從六七仙人見神女稱下官請陽九百六之數神女¶
曰自頃四海水減溟湖成山連城之鯨萬丈之蛟不逹斯¶
運之度唯叩天索水辭訟紛紜有於上府三反煩於省察¶
司隂亦疲於謹案矣¶
西京雜記曰瓠子河決有蛟龍從九子自決中逆上人河¶
濆沬流波凢數十里¶
又曰董仲舒夢蛟龍入懷乃作春秋繁露○裴淵廣州記¶
曰新寧郡東溪甚饒蛟及時害人曽於魚梁上得之其長¶
丈餘形廣如楯脩頸小頭𦙄前赭背上青班脇邊&KR0002;錦¶
㝷陽記曰城東門通大橋常有蛟爲百姓害董奉䟽一符¶
與水中少時見一蛟死浮出〇愽物志曰澹臺子羽賫千金¶
之璧渡河河伯欲之陽&KR0049;波起兩蛟夾舩子羽左操璧右¶
操劒擊蛟皆死旣濟三投璧於河河伯三躍而歸之子羽¶
<pb:KR3k0012_SBCK_930-5a>¶
毀璧而去¶
又曰荆佽飛渡江兩蛟夾其舩佽飛下劒盡斷其頭而風¶
波静¶
又曰東海上有勇士菑丘訢者過神淵強使飲馬馬沉訢¶
朝服拔劒入水三日三夜殺二蛟一龍而出雷電隨而擊¶
之七日七夜眇其左目(韓詩外/傳同)¶
又曰燕太子丹質於𥘿見遣而爲機橋於渭將殺之蛟龍¶
夾舉機不得發¶
又曰人食鷰&KR0079;者不可入水爲蛟龍所吞¶
王子年拾遺録曰漢昭帝常遊渭水使羣臣漁釣爲樂時¶
有大夫任緒釣得白蛟長三丈&KR0002;大虵無鱗甲頭有一角¶
長二尺軟如&KR0079;焉牙如脣外帝曰此魚䱉之𩔖非珎祥也¶
乃命太官爲鮓骨青&KR0079;紫味甚美帝後思之使&KR0699;者復覔¶
<pb:KR3k0012_SBCK_930-5b>¶
終不得也¶
郭子横洞&KR0115;記曰文犀國去長安萬里在日南之南人長¶
七尺&KR0013;髮至踵乗犀象以爲車舩乗象入海底取寳𪧐蛟¶
人之舎夕得淚珠則蛟人所泣淚而成珠也亦曰泣珠¶
續齊諧記曰屈原五月五日投汨羅而死楚人哀之毎至¶
此日以竹筒貯粉米𥙊之漢武建中長沙區回白日怱見¶
一士人自稱三閭大夫謂曰聞君常見𥙊甚善但常年所¶
遺爲蛟龍所&KR0060;&KR0002;今有惠可以練葉塞其上五色絲&KR0350;之¶
此二物是蛟龍所憚¶
說文曰蛟龍屬也魚滿三千六百歳蛟爲之長率魚而(飛/去)¶
㓜童傳曰魏太祖年十歳浴於譙水蛟來逼自&KR0108;水擊蛟¶
乃退畢浴而還¶
王韶之始興記曰雲水源有湯泉下流多蛟害厲濟者遇¶
<pb:KR3k0012_SBCK_930-6a>¶
之必𥬇而没¶
盛弘之荆州記曰襄城北汚水極深有蛟爲害太守鄧遐¶
勇果時人方樊噲抜劒入水蛟遶其足遐自揮劒截蛟數¶
叚流血丹水自此無害¶
劉敬叔異𫟍曰承陽人李増行經大溪見兩蛟在川引弓¶
射之中一即死増歸因復出市有一女子素服衘涕捉所¶
射箭増怪之問焉荅曰何用問爲&KR0002;是君箭便以相還授¶
矢而滅増惡而驟返未逹家暴死於路¶
劉義慶幽明録曰晉安帝隆安&KR0004;曲阿民謝盛乗舩入湖¶
採菱見一蛟來向舩舩廻避蛟又從其後盛便以义殺之¶
懼而還家經年無患至元興中普天亢旱盛與同旅數人¶
歩至湖中見先义在地拾取之云是我义人問其故具以¶
實對行數歩乃得心痛還家一𪧐便死¶
<pb:KR3k0012_SBCK_930-6b>¶
續捜神記曰長沙有人忘其姓名家住邊江有女子渚次¶
澣紗覺身中有異復不以爲患遂妊身生三物皆如鮧(夷/提)¶
(二/音)魚甚憐異之乃着藻槃水中養之經三月此物遂大乃¶
是蛟子字大者爲當洪次者名破祖小者名揉岸天暴雨¶
水三蛟一時俱出遂失所在後天欲雨此物輙來女亦知¶
當來便岀望之蛟子亦出頭望母良乆方復去經年後女¶
亡三蛟子至其墓所哭之經日乃去聞其哭聲狀如狗號¶
又曰安城平都縣尹氏居在郡東十里日黄屯尹佃舎在¶
焉元嘉二十三年六月中尹兒年十三守舎見一人可年¶
二十許&KR0016;白馬張繖及從者四人衣並黄色從東方而來¶
於門呼尹兒來暫&KR0009;息因入舎中庭下坐牀一人捉繖覆¶
之尹兒看其衣悉無縫馬五色班似鱗甲而毛有頃雨氣¶
至此人上馬去顧遇尹兒曰明日當更來尹兒觀其去西¶
<pb:KR3k0012_SBCK_930-7a>¶
行躡虚而漸&KR0155;湏&KR0119;雲四合白晝爲之晦暝明日大水暴¶
岀山谷沸涌丘壑淼漫將掩尹舎怱見大蛟長三丈餘盤¶
屈庇其舎頭焉¶
任昉述異記曰夏桀之末宮中有女子化爲龍不可近俄¶
而復爲婦人甚麗而食人桀命爲蛟妾吿桀吉凶之事¶
唐明皇&KR0258;録曰開元中有黃門奉使自交廣而至方拜舞¶
於殿下時國毉紀周顧之謂上曰此人腹中有蛟龍明日¶
當産一子則不可活也上驚問黃門曰有疾否曰臣馳馬¶
大&KR0067;嶺時當大熱旣困且渴因於路傍飲野水遂腹中堅¶
痞如石周即以消石雄黃煑而飲之立吐一物不數寸其¶
大如指細視之鱗甲具備¶
楚辭曰麋何食兮庭中蛟何爲兮木上¶
　　　　螭¶
<pb:KR3k0012_SBCK_930-7b>¶
淮南子曰乗雲車(雲雷/之車)服應龍(服轅中也應/龍有翼之龍)叅青蟉(青虬/青龍)¶
屬絶瑞蓆蘿圖(蘿圖車/上蓆也)雲黃路(雲黃所/乗路車)前白螭(白螭/先導)後賁虵¶
吕氏春秋曰季孫氏刦公家(奪公家政/事而自專)孔子欲論術則見¶
外(孔子欲以進/而見逺外)於是受飬而便說(孔子欲受其飬/而季子便說)魯國以¶
訾孔子(訾/毀)孔子曰龍食乎清而游乎清螭食乎濁而游乎¶
濁魚食乎濁而游乎濁今丘上不及龍下不&KR0002;魚丘螭耶¶
夫欲立功者豈得中繩哉救溺者濡追逃者趨¶
王子年拾遺録曰崑崙山第三層有螭潭百里多龍螭皆¶
白色千歳一蛻其五藏此潭左側有五色后石云是白螭¶
之膓化爲石¶
楚辭曰乗水車兮荷蓋駕兩龍兮&KR0406;螭又曰駕青虬兮&KR0406;¶
白螭吾與重華遊兮瑶之圎¶
宋玉髙堂賦曰乗玉于兮駟蒼螭　︻九百三十卷¶
