# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:10.772815
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 231
#+PROPERTY: FILE SB11n0727-231太平御覽-卷之二百三十一.
<pb:KR3k0012_SBCK_231-1a>¶
太平御覽卷第二百三十一¶
職官部二十九¶
　　大理卿　大理少卿大理正　大理丞¶
　　廷尉監　廷尉評¶
　　　　　大理卿¶
六典曰大理卿之職掌&KR0022;國折獄詳刑之事以五聽察其¶
情一曰氣聽二曰色聽三曰視聽四曰聲聽五曰詞聽三¶
慮盡其理一曰明慎以讞疑獄二曰哀矜以雪&KR0072;獄三曰¶
公平以鞫庶獄少卿爲之貳¶
韋昭辨釋名曰廷尉縣尉皆古尉也以尉尉人也凢掌賊¶
及司察之官皆曰尉尉罰也言以罪罰姦非也¶
尚書曰帝曰臯繇汝作士明于五刑以弼五教¶
論語曰孟氏使陽膚爲士師(士師典/獄之官)問於曽子曽子曰上¶
<pb:KR3k0012_SBCK_231-1b>¶
失其道民散乆矣如得其情則哀矜而勿喜¶
韓詩外傳曰晉文公使李離爲理過聽殺人自拘於廷請¶
死於君君曰官有貴賤罰有輕重下吏有罪非子之罪也¶
離曰法失則刑失刑失則在臣居爲長不與下吏譲位爵¶
爲多不與下吏分則君以爲能聽微决疑故使臣爲理今¶
過聽殺無罪罪當死臣不能以虚自誣遂伏劒死君子曰¶
忠矣仁矣¶
家語曰季羔爲衛士師刖人之足俄而衛有亂季羔逃刖¶
者守門謂羔曰彼有&KR0409;羔曰君子不隧¶
又曰此有室季羔入焉旣罷羔問曰吾親刖子之足而子¶
逃我何也刖者曰曩者君理人以法令先君後臣欲臣之¶
免也臣知之臨當論刑君愀然不樂見於顔色臣又知之¶
君豈私臣哉天生君子其道故然此臣之所以脫君也孔¶
<pb:KR3k0012_SBCK_231-2a>¶
子聞之曰善哉爲吏其用法一思仁恕則樹徳加嚴&KR0064;則¶
樹怨公以行之其子羔乎¶
史記天官書曰斗魁四星貴人之牢曰大理¶
漢書曰廷尉&KR0087;官掌刑辟有正左右監景帝中六年更名¶
大理武帝建元四年復爲廷尉¶
又曰于定國爲廷尉爲人卑恭尤重經術其决獄平法務¶
在哀蠲罪疑從輕加審慎之心朝廷&KR0091;之曰張釋之爲廷¶
尉天下無&KR0072;人于定國爲廷尉人自以不&KR0072;¶
又曰朱&KR0054;迁廷尉恐爲官屬所輕召見正監典法&KR0122;吏謂¶
曰廷尉本起於武吏不明法律幸有衆賢亦何憂然廷尉¶
化部斷獄以來二十年亦獨耳剽目乆(剽刼也/疋妙反)三尺律令¶
人事岀其中試與正監共撰前代决事吏議難知者數十¶
事持問廷尉將爲諸君覆之正監條目&KR0054;皆召&KR0122;吏爲平¶
<pb:KR3k0012_SBCK_231-2b>¶
處其輕重十中八九官属咸服¶
又曰張釋之爲廷尉文帝嘗行有人從渭橋下出乗輿馬¶
驚捕之屬廷尉釋之奏其犯蹕當罰金上怒釋之曰法者¶
所與天下公共也方以其時誅之則巳今巳下廷尉廷尉¶
天下之平也一傾天下用法皆爲之輕重人安所措其手¶
足乎後有盗髙廟座前玉環者文帝令族之釋之奏當棄¶
市上大怒釋之曰法如是也今盗宗廟器而族之如令愚¶
人取長陵一杯土陛下何以加其法乎¶
又曰張湯爲廷尉决大獄欲傅古義方請&KR0054;士弟子理尚¶
書春秋&KR0024;廷尉史平亭疑法奏讞疑事必先爲上分別其¶
原以楊主之明言此自天子意非由有司也奏事有善則¶
讓曰監&KR0122;史某所爲也(亭者平/也均也)¶
又曰杜周爲廷尉其治大斆張湯而善候伺上所欲客謂¶
<pb:KR3k0012_SBCK_231-3a>¶
周曰君爲天下决平不循三尺法(以三尺竹簡/書法令律)專以主意¶
爲獄獄者固如是乎周曰三尺安出哉前主所是著爲律¶
後主所是䟽爲令當時爲是何古之法乎至周爲廷尉獄¶
亦益多矣二千石繫者新故相因不减百餘人¶
又曰王先生者善黄老言處士也張釋之召居廷中王生¶
年老與釋之及公卿㑹廷中立王生襪解顧謂釋之爲我¶
繫襪釋之前跪而繫之旣退或讓王生曰何辱張廷尉乎¶
王生曰廷尉方爲天下名臣吾聊使繫襪欲重之諸公聞¶
之賢王生而重張廷尉¶
又曰下邽翟公爲廷尉賔客填門及免官門外可設雀羅¶
復爲廷尉乃署其門曰一死一生乃知交情一貴一賤交¶
情乃見¶
又曰文帝&KR0004;立聞河南守吴公治爲天下第一故與李斯¶
<pb:KR3k0012_SBCK_231-3b>¶
同邑乃徴吴公爲廷尉¶
又曰孔光爲廷尉時定陵淳于長坐大逆誅長少妻乃始¶
等六人皆以長事未發覺時弃去或更嫁及長事發丞相翟¶
方進等議乃始等於法無以解論光以爲夫婦之道有義則¶
合無義則離乃始或嫁義巳絶而欲以爲妻論殺之名不¶
正不當坐有詔以光議定¶
東觀漢記曰陳寵爲廷尉有疑獄輙手筆作議所活者甚¶
多¶
後漢書曰郭躬爲廷尉躬家代掌法務寛平乃條諸重文¶
可從輕者四十一事奏之事皆施行著于令¶
又曰郭躬字仲孫爲廷尉正迁廷尉家代掌法子鎮自廷¶
尉左監迁廷尉凢郭氏爲廷尉者七人¶
後漢書曰楊賜迁廷尉乃歎曰昔三后成功惟殷于人而¶
<pb:KR3k0012_SBCK_231-4a>¶
咎繇不與焉蓋&KR0532;之也(&KR0532;恥/也)遂以代非法家固辭¶
謝承後漢書曰范延壽宣帝時爲延尉時燕趙之間有三¶
男共娶一妻生四子長各求離别争財分子至聞于縣縣¶
不能決斷讞之于廷尉於是延壽決之以爲悖逆人倫比之¶
禽獸生子屬其母以子並付母尸三男于市奏免郡太守¶
令長等無師化之道天子遂可其言¶
又曰&KR0019;賢遷廷尉素廉正自掌法官無私門賔客公卿宴¶
㑹要請不往自以爲貧無以報荅其施常垂念刑法務從¶
輕比至斷獄遟徊流涕在位四年治獄稱平¶
華嶠後漢書曰吴雄字季髙以明法律斷獄平桓帝時爲¶
廷尉雄子訢孫恭三世相承爲廷尉爲法名家¶
漢官儀曰光武時有疑獄見廷尉曹史張禹所問輙對處¶
當詳&KR0168;於是&KR0125;免廷尉以禹代之雖越次而授亦足以厲¶
<pb:KR3k0012_SBCK_231-4b>¶
其臣節也¶
魏志曰髙柔字文惠陳留圉人遷廷尉頃之護軍營士竇¶
禮近出不還營以爲亡表言逐捕没其妻盈及男女爲官¶
奴婢盈連至州府稱&KR0072;自訟莫有省者乃辭詣廷尉柔問¶
曰汝何以知夫不亡盈垂泣對曰夫少單特養一老嫗爲¶
母事甚恭謹又哀兒女撫視不離非是輕狡不顧室家者¶
也柔重問曰汝夫不與人怨讎乎對曰夫良善與人無讎¶
又曰汝夫不與人交錢財乎對曰嘗出錢與同營士焦子文¶
乆求不得時子文適坐小事繫獄柔乃見子文問所坐¶
言次曰汝頗曽舉人錢否子文曰自以單貧&KR0004;不敢舉人¶
物也柔察子文色動遂曰汝昔舉竇禮錢何言不舉&KR0088;子¶
文恠之事露應對不次柔曰汝巳殺禮便冝早服子文於¶
是叩頭具首殺禮本末埋藏所柔便遣吏卒丞子文辭往¶
<pb:KR3k0012_SBCK_231-5a>¶
掘即得屍詔書復盈母子爲平民班示天下以禮爲戒¶
又曰髙柔字文惠遷廷尉時獵法甚峻而冝陽典農劉&KR0027;¶
竊於禁内射兎其功曹張京詣授事言之帝匿名収&KR0027;¶
付獄柔請告者名帝大怒曰劉&KR0027;當死乃敢獵吾禁地送¶
&KR0027;廷尉廷尉便當考掠何復請告者名吾豈妄収&KR0027;&KR0088;柔¶
曰廷尉天下之平也安得以至尊喜怒而毀法乎重復爲¶
奏辭旨深切帝意寤乃下張京名即還訊各當其罪¶
又曰鍾毓遷廷尉聽君父巳没臣子得爲理謗及士爲侯¶
其妻不復改嫁毓所創也¶
晉書曰孔坦字君平遷侍中廷尉多平正當法合人情而¶
時&KR0020;要自以愛憎爲断坦意不得皆行也¶
晉中興書曰范堅字子常爲廷尉奏主典吏邵廣盗官幔¶
合布四十疋依律棄市廣息雲宗二人自没爲官奴婢以¶
<pb:KR3k0012_SBCK_231-5b>¶
贖父尚書議可特聽堅駮之曰此爲施一恩於今開萬怨¶
於後顯宗從之正廣刑¶
又曰王彪之遷廷尉時永嘉太守謝毅赦後殺郡人周矯¶
矯從兄球詣州訴&KR0072;楊州刺史殷浩遣從事収毅付廷尉¶
彪之以球爲獄主身無王爵非廷尉所料不肯受與州相¶
反覆穆帝發詔令受之彪之又上䟽執據時人云張釋之¶
以來復見斯事¶
後魏書曰崔光韶迁廷尉卿時秘書監祖瑩以贓罪&KR0013;劾¶
光韶欲致之重法太尉城陽王徽尚書令臨淮王彧吏部¶
尚書李神雋侍中李彧並&KR0020;望當時皆爲瑩求寛光韶正¶
色曰朝賢執事於舜之功未聞有一如何反爲罪人言乎¶
其執意不回如此¶
隋書曰文帝時議置六卿將除大理盧思道奏曰省有駕¶
<pb:KR3k0012_SBCK_231-6a>¶
部寺留太僕省有刑部寺除大理斯則重畜産而賤刑名¶
也¶
又曰楊注字元度守大理卿注視事二日帝將親省囚徒¶
其時繫囚二百餘人注通宵究審詰朝而奏曲盡事情一¶
無遺誤帝甚嘉之¶
唐書官品志曰廷尉卿梁國初建曰大理天監元年復改¶
爲廷尉有正監平三人元㑹廷尉三官與建康三官皆法¶
冠&KR0007;衣朝服以監東西中華門手執方木長三尺方一寸¶
謂之執方¶
又曰郎楚之武徳初爲大理卿與太子少保李綱侍中陳¶
叔逹撰定律令¶
又曰劉徳威授大理卿太宗嘗問之曰近來刑䋄稍宻其¶
過安在徳威奏言誠在主上不由臣下人主好寛則寛好¶
<pb:KR3k0012_SBCK_231-6b>¶
急則急律文失入减三等失出减五等今則反是失入則¶
無辜失出獲大罪所以吏各自愛競執深文非有教使之¶
然畏罪之所致耳陛下但捨所急則寜失不經復行於今¶
日矣太宗深然之¶
又曰髙宗問大理唐臨獄繫囚之數臨對曰見囚五十餘¶
人唯二人合死上聞囚數不多怡然形於顔色謂臨曰昔¶
東宫卿巳事朕朕承大位卿又居近職以疇日相委故授¶
卿此任然爲國之要在於刑法刑急則人殘法寛則失罪務¶
令折中稱朕意焉¶
又曰張文瓘爲大理卿旬日決遣疑獄四百餘條其得罪¶
者皆無怨言文瓘嘗有疾繋囚相與設齋以禱焉尋拜¶
侍中兼太子賔客大理囚一時慟哭其得人心如此¶
又曰大理卿&KR0061;仁敬&KR0064;卒繫囚聞之皆慟&KR0152;悲歌曰天不¶
<pb:KR3k0012_SBCK_231-7a>¶
恤&KR0072;人兮何奪我慈親兮有理無申兮痛哉安訴陳兮¶
又曰龍朔二年改大理卿爲詳刑寺正卿¶
唐新語曰唐臨爲大理卿初莅職斷一死囚先時坐死者¶
十餘人皆它官所斷㑹太宗幸寺親録囚徒它官所斷囚¶
皆稱&KR0072;不巳臨所斷者嘿而無言太宗怪之問其故囚對¶
曰唐卿斷臣必不枉濫所以絶意太宗歎息乆之曰爲獄¶
固當&KR0002;是囚遂見原¶
五代史後唐書曰長興二年八月勑今後大理寺官貟冝¶
同臺省官例升進其法直官比禮直官任使¶
㑹稽典録曰盛&KR0123;字君逹爲廷尉性多哀憐其妻謂&KR0123;曰¶
君爲天下執法不可使一人濫罪殃及子孫其囚無㣧嗣¶
者令其妻妾得入使有遺&KR0011;視事十二年天下稱有恩恩¶
又曰董昆字文通餘姚人也遷廷尉卿持法清峻不發私¶
<pb:KR3k0012_SBCK_231-7b>¶
書¶
又曰盛吉拜廷尉&KR0123;性多仁恩務在哀矜每至冬日罪囚¶
當斷其妻執燭&KR0123;手持丹筆夫妻相向垂泣¶
㑹稽後賢記曰孔坦遷廷尉卿獄多囚繫坦到官躬執辭¶
狀口辨曲直小大以情不加楚撻每臺司録獄無所頋問¶
皆靣决當時之事¶
天文録曰平星主建廷平主平天下之獄事&KR0002;今廷尉之¶
象故星讃曰平星執法正綱紀也¶
文子曰臯陶喑爲大理天下無虐刑有貴乎言者也¶
&KR0003;苑曰楚令尹子文之族有干法者廷理拘之聞其令尹¶
之族也而釋之子文召廷理而責之遂致其族人於廷理¶
曰不是刑吾將死廷理懼遂刑其族人成王聞之不及履¶
而至于子文之室曰寡人㓜小置廷理其人以違夫子之¶
<pb:KR3k0012_SBCK_231-8a>¶
意於是黜廷理而尊子文之意反内政¶
新序曰楚昭王時石奢爲理有殺人者奢追之則其父也¶
奢曰以父成政不孝也不行君法非忠也遂刎頸而死¶
摯虞新禮議曰故事祀臯陶於廷尉寺祀以社日新禮改¶
以孟秋之月以應秋¶
　　　　　　大理少卿¶
後魏職令曰廷尉少卿第四品上第二請用思理平斷明¶
刑識法者¶
北齊書曰宋世䡄爲廷尉少卿時大理正蘇珎之亦以平¶
幹知名寺中爲之語曰决定嫌疑&KR0171;珎之視表見裏宋世¶
䡄謂之寺中二絶卒官廷尉御史諸囚皆&KR0152;曰宋廷尉死¶
我等豈有生路也¶
隋書曰趙綽爲大理少卿侍郎辛亶嘗衣緋裩俗云利官¶
<pb:KR3k0012_SBCK_231-8b>¶
文帝以爲厭蠱將斬之綽曰據法不當死臣不敢奉詔上¶
怒甚令斬綽綽解衣當斬上使人問曰竟如何綽曰執法¶
不敢惜死上良乆釋之他日又令斬二人綽曰此人坐當¶
杖殺之非法上曰不&KR0028;卿事綽曰陛下置臣法司欲誤殺¶
人豈得不&KR0028;臣事上曰撼大木不動者當退綽曰臣兾感¶
天心何論大木上乃止時薛曹爲大理卿曹斷獄以情而¶
綽守法俱爲稱職¶
又曰源師煬帝即位拜大理少卿帝在顯仁宫勑宫外衛¶
士不得輙離所守有一主帥私令衛士出外帝付大理繩¶
之師據律奏徒帝令斬之師奏曰此人罪誠難恕&KR0002;陛下¶
&KR0004;便殺之自可不問文墨旣付有司義歸&KR0106;典脫&KR0043;衛近¶
侍者更有此犯將何以加之帝乃止¶
唐新語曰太宗嘗謂侍臣曰大理之職人命所懸當湏妙¶
<pb:KR3k0012_SBCK_231-9a>¶
選正人用心存法無過　者乃以爲大理少卿¶
又曰徐有功遷司刑少卿時周興來俊臣等羅告天下衣¶
冠遇族者數千百家有功居司刑平反者不可勝紀時人¶
方之于定國¶
　　　　　大理正¶
六典曰大理正掌叅議刑獄詳正科條之事凢六丞斷罪¶
不當則以法正之¶
禮記曰成獄辭史以獄成告於正正聽之鄭&KR0007;注云於周¶
禮郷師之屬今漢有正平丞&KR0087;所置也¶
東觀漢記曰何敞字比干遷廷尉正張湯爲廷尉以殘酷¶
見任増飾法律敞嘗争之存者千數¶
後漢書曰黄覇字次公宣帝在人間時知百姓苦吏聞覇¶
理法平召爲廷尉正及夏侯勝非議下廷尉獄覇從勝受¶
<pb:KR3k0012_SBCK_231-9b>¶
尚書¶
謝承後漢書曰陳琳字伯真橋&KR0007;表琳明律令徴拜廷尉¶
正¶
魏志曰司馬芝字子華遷大理正有盗官練置都厠上者¶
吏疑女工収以付獄芝曰夫刑罪之失失在苛&KR0064;今&KR0141;物¶
先得而訊其辭若不勝掠或至誣服誣服之掅不可以折¶
獄且簡而易從大人之化也不失有罪庸世之治耳今宥¶
所疑以隆易從之義不亦可乎太祖從其議¶
晉書曰江統字元應爲廷尉正作三刑議¶
又曰廷尉三官通視南臺持書舊尚書郎下遷梁制服¶
獬豸冠介幘皁衣銅印墨綬¶
晉中興書曰頋榮字彦先入洛以南土秀望累遷廷尉¶
正南史曰頋恊少清介有志操&KR0004;爲廷尉正冬服單薄寺卿¶
<pb:KR3k0012_SBCK_231-10a>¶
蔡法度欲解&KR0260;與之憚其清嚴不敢發口謂人曰我願解¶
身上&KR0237;與頋郎頋郎難衣食者竟不敢以遺之¶
　　　　　大理丞¶
六典曰大理丞掌分判寺事凢有犯皆據其本&KR0250;以正刑¶
名徒巳上各呼囚與其家屬告以罪名問其伏欵不伏則¶
聽自理¶
唐書曰杜景佺徐有功爲司刑丞與來俊臣侯思止同理¶
獄人稱之曰遇徐杜必生遇來侯必死¶
唐新語曰李日知爲司刑丞嘗免一死囚少卿胡元禮異¶
判殺之與日知往復至于再三元禮怒遣府史謂日知曰¶
元禮不離刑曹此囚無不死法竟以兩聞日知果直¶
　　　　　廷尉監¶
漢書曰邴&KR0123;字以卿稍遷廷尉監治巫蠱¶
<pb:KR3k0012_SBCK_231-10b>¶
謝承後漢書曰陳咸字子威爲廷尉監執獄多恩議人常¶
從輕比多所全活皆稱其恩¶
晉起居注曰廷尉監陸鸞上表求増築訊堂圖&KR0030;先賢¶
像詔許之¶
　　　　　廷尉評¶
六典曰大理評事掌出使推按凢承制而出推長吏據狀¶
合停務及禁錮者先請魚書以往據所受之&KR0250;鞠而盡之¶
&KR0002;詞有反覆不能首實者則依法栲之凢大理斷獄皆連署¶
焉¶
漢書曰宣帝詔曰今遣廷吏與郡鞠獄任輕禄薄其爲置¶
正平貟四人其務平之&KR0240;郡太守鄭昌上言曰聖王立法¶
明刑者非以爲理救衰亂之起也今明主躬垂明聽不置¶
廷平獄將自正若開後嗣不若刪定律令律令一定愚人¶
<pb:KR3k0012_SBCK_231-11a>¶
知所避就姦吏無弄今不正其本而置廷平以理其末代¶
衰徳怠則廷平將摇權而爲亂首也宣帝始置左右平而¶
三輔决録注云何比干漢武時爲廷尉右平謬矣¶
又曰馬宮字游卿行能髙㓗遷廷尉平¶
又百官表曰宣帝地節三年&KR0004;置左右平四人秩六百石¶
晉中興書曰顧榮字彦先遷廷尉平時趙王欲誅淮南王¶
允官屬下廷尉議罪榮具明刑理不冝廣濫倫意解頼榮¶
濟者甚衆¶
隋書曰廷尉平置一人第六品下後改爲評事¶
唐新語曰敬昭道爲大理評事時沂州有反者詿誤坐者¶
四百餘人將&KR0032;于司農未即路繫在州獄昭道援赦文判¶
而免之時宰相責大理奈何免反人家口大理群官失色¶
引昭道以見執政怒而責之昭道曰赦云見禁囚徒反者¶
<pb:KR3k0012_SBCK_231-11b>¶
家口繫在州獄此即見禁也反覆詰對至於五大執政無¶
以奪之詿誤者悉免¶
三輔决録注曰茂陵何比于漢武時丞相公孫弘舉爲廷¶
尉右平獄無&KR0072;民號曰何公¶
太平御覽卷第二百三十一¶
<pb:KR3k0012_SBCK_231-12a>¶
