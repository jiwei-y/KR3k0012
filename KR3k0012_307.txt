# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:14.752918
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 307
#+PROPERTY: FILE SB11n0727-307太平御覽-卷之三百七.
<pb:KR3k0012_SBCK_307-1a>¶
太平御覽卷第三百七¶
　兵部三十八¶
　　㑹兵　誓衆　麾兵¶
　　饗士　犒師¶
　　　　　㑹兵¶
書曰戊午師渡孟津陳于啇郊俟天休命甲子昧爽受率¶
其旅&KR0002;林㑹于牧野(旅衆也如林言/盛多㑹逆拒戰)罔有敵于我師前徒¶
倒戈壹戎衣而天下大定(言與衆同心/動有成也)¶
穀梁曰齊侯兵車之㑹四未甞有大戰愛民也¶
後漢書曰&KR0004;卷人維汜(卷縣名屬河南郡故城/在今鄭州原武縣西北)訞言稱神¶
有弟子數百人坐伏誅後其弟子李廣等宣汜神化不死¶
以誑惑百姓十七年遂共聚㑹徒黨攻没睆城(睆縣名屬/盧江郡今)¶
(舒州懷寧縣睆音/下板切又下管切)殺睆俟劉閔自稱南岳大師遣謁者張¶
<pb:KR3k0012_SBCK_307-1b>¶
宗將兵數千人討之復爲廣所敗於是使馬援發諸郡兵¶
合萬餘人擊破廣等斬之¶
又曰章和二年護羗校尉張紆誘誅燒當種羗迷吾等由¶
是諸羗大怒謀欲報怨朝&KR0733;憂之公卿舉鄧訓代紆爲校¶
尉諸羗激忿遂相與解仇結㛰交質盟詛(鄭𤣥注周禮云/大事曰盟小事)¶
(曰/詛)衆四萬餘人期冰合渡河攻訓¶
又曰呉漢爲安樂令㑹王郎起北州擾惑漢素聞光武長¶
者獨欲歸心乃&KR0003;太守彭寵曰漁陽上谷突騎天下所聞¶
也君何不合二郡精銳兵附劉公擊邯鄲此一時之功也¶
(一時言不/可再遇也)寵以爲然¶
又曰朱鮪聞光武北伐而河内孤使討難將軍蘇茂副將¶
賈強率兵三萬餘人渡鞏河攻温(鞏温並今洛州縣也/臨廣河故曰鞏河)檄¶
書至㓂恂即勒軍馳出並移告屬縣發兵㑹於温下軍吏¶
<pb:KR3k0012_SBCK_307-2a>¶
皆諌曰今洛陽兵渡河前後不絶冝待衆軍畢集乃可出¶
也恂曰温郡之藩蔽失温則郡不可守遂馳赴之且曰合¶
戰而偏將軍馮異遣救及諸縣兵適至及士馬四集幡旗¶
蔽野恂乃令士卒乗城鼔噪大呼言曰劉公兵到蘇茂軍¶
聞之陣動恂因奔擊大破之¶
又曰呉漢悉發幽州兵與光武㑹清陽諸將望見漢還士¶
馬甚盛皆曰是寕肯分兵與人耶及漢至莫府上兵簿(莫/大)¶
(也兵簿軍/上之名帳)諸將人人多請之光武曰屬者恐不與人(屬猶/近也)¶
今所請又何多也諸將皆慙¶
𣈆書天文志曰征呉之役三河徐兖之兵悉出交戰於呉¶
楚之地¶
唐書曰憲宗時鄆州李師道翻覆違命詔宣武義成武寕¶
横海四節度之師與田弘正㑹軍討之弘正奏請取&KR0058;陽¶
<pb:KR3k0012_SBCK_307-2b>¶
渡河㑹李光顔等軍齊進帝召宰臣於延英議可否皆曰¶
閫外之事大將制之旣有奏陳冝遂其請裴度獨以爲不¶
可奏曰魏博一軍不同諸道過河之後却退不得便湏進¶
擊方見成功&KR0002;取&KR0058;陽渡河即&KR0138;離本界便至滑州徒有¶
供餉之勞又生顧望之𫝑况弘正光顔並少威斷更相疑¶
惑必恐遷延然兵事不從中制一定處分或慮不可&KR0002;欲¶
於河南持重則不如河北養威不然即且秼馬厲兵&KR0049;霜¶
降水落於楊劉渡河直抵鄆但得至陽谷巳來下營則兵¶
勢自盛形自不撓上曰卿言是矣乃詔弘正取楊劉渡河¶
及弘正軍旣濟河而&KR0047;距鄆州四十里築壘賊𫝑果䠞頃¶
之誅師道¶
三國典略曰周武帝率六軍趣鄴齊主令群臣議之廣寕¶
王孝珩議曰今大㓂旣深事藉機變請使任城王便領幽¶
<pb:KR3k0012_SBCK_307-3a>¶
州道兵自土門入聲取并州獨孤永業便領洛州兵自潼¶
關入聲取長安臣請領京畿兵岀溢只鼔行逆戰賊懸軍¶
逺來日増疲老聞南北有兵自然應退¶
　　　　　誓衆¶
書曰帝曰咨禹惟時有苗弗率汝徂征(三苗之民數干王/誅率循也徂往也)¶
(不循帝道言亂/逆也命禹討之)禹乃㑹羣后誓于師曰濟濟有衆咸聽朕¶
命(㑹諸侯伐有苗也軍旅/曰誓濟濟衆盛之貌)蠢兹有苗昏迷不恭(蠢動昏闇/也言其所)¶
(以冝/討)侮慢自賢反道敗德(狎悔先王輕慢典/教反正道敗德義)君子在野小¶
人在位(廢仁賢/任姦佞)民棄不保天降之咎(言民叛/天災之)肆予以爾衆¶
士奉辭罰罪(肆故也辭謂不㳟/罪謂姦慢以下事)爾尚一乃心力其克有勲¶
三旬苗民逆命益賛于禹曰惟德動天無逺弗届禹拜昌¶
言班師振旅帝乃誕敷文德舞于羽於兩階七旬有苗格¶
又曰啓與有扈戰于甘之野王曰嗟六事之人予誓告汝¶
<pb:KR3k0012_SBCK_307-3b>¶
有扈氏威侮五行怠弃三正天用勦絶其命用命賞于祖¶
不用命戮于社予則孥戮汝¶
又曰羲和湎淫廢時亂日胤徃征之告于衆曰羲和尸厥¶
官昬迷于天象以干先王之誅今予奉將天罰火炎崐崗¶
王石俱焚天吏逸德烈于猛火殱厥渠魁脅從罔治嗚呼¶
威克厥愛允濟愛克厥威允罔功爾衆士懋戒哉欽承天¶
子休命¶
又曰魯侯伯禽宅曲阜徐夷並興東郊不開作費誓公曰¶
差人無譁聽命善穀乃甲胃備乃弓矢鍜乃戈矛無敢不¶
善峙乃糗糧峙乃蒭茭無敢不逮汝則有大刑魯人三郊¶
三遂峙乃楨幹甲戌我惟築無敢不恭汝則有無餘刑(刑/者)¶
(非一/也)¶
又曰惟戊午王次于河朔(次止也戊午渡河而誓/旣誓而止于河之北)羣后以¶
<pb:KR3k0012_SBCK_307-4a>¶
師畢㑹(諸侯盡/㑹次也)王乃徇師而誓曰嗚呼西土有衆咸聽朕¶
言(徇循也武王在/西故稱西土)今啇王受力行無度(行無/法度)播棄&KR0058;老昵¶
比罪人(鮐背之者稱&KR0058;老棄不禮敬也昵/近也罪人謂天下逋逃小人也)予有亂臣十人¶
同心同德(言我治理之臣雖/少而心德同也)雖有周親不如仁人(周至也/紂至親)¶
(雖多不若周家/之少仁人也)¶
又曰武王伐紂曰今予發惟恭行天之罰今日之事不愆¶
于六歩七歩乃止齊焉夫子勗哉不愆于四伐五伐六伐¶
七伐乃止齊焉勗哉夫子尚&KR0074;&KR0074;如虎如𧴀如熊如羅于¶
商郊弗迓克奔以役西土勗哉夫子爾所弗勗其于爾躬¶
有戮¶
又曰爾衆士同力王室¶
史記曰太尉行令軍中曰爲吕氏右&KR0221;爲劉氏左&KR0221;軍中¶
皆左祖¶
<pb:KR3k0012_SBCK_307-4b>¶
後漢書曰齊武王伯&KR0155;旣破甄阜軍乃陳兵誓衆焚積聚¶
破釜甑鼔行而前¶
𣈆書曰元帝以祖逖爲&KR0108;威將軍豫州刺史給千人廪布¶
三千疋不給鎧仗使自招慕仍將夲流徙部曲百餘家渡¶
江中流擊檝而誓曰祖逖不能清中原而復濟者有如大¶
江辭色壯烈衆皆&KR0099;歎屯于淮隂起冶鑄兵器得二千餘¶
人而後進¶
又載記曰王猛與慕容評戰陣於渭原而誓衆曰王景略¶
受國厚恩任兼内外令與諸君深入賊地冝各勉進不可¶
退也願戮力行間以報恩顧受爵明君之朝慶觴父母之¶
室不亦美乎衆皆勇&KR0108;破釡棄糧大呼競進¶
後周書曰太祖率李弼獨孤信等十二　將東伐至潼𨵿¶
太祖乃誓於師曰與爾有衆奉天威誅暴亂惟爾衆士整¶
<pb:KR3k0012_SBCK_307-5a>¶
爾甲兵戒爾戎事無貪財以輕敵無暴民以作威用命則¶
有賞不用命則有戮爾衆士其勉之遣于謹居軍前徇地¶
唐書曰髙祖起義兵西圖𨵿中精甲三萬髙祖杖白旗誓¶
衆於太原之野引師即路¶
又曰太宗征王丗充陳兵穀水之上歩&KR0016;五萬太宗舉麾¶
誓衆曰隋室無道毒&KR0013;蒼生我國家受命于天寜濟億兆¶
丗充敢抗大&KR0022;數行侵暴誅殺良善恣其淫酷國家爲百¶
姓除害事不𫉬巳各冝整尓軍旅脩尓器械立勲立効龔¶
行天罰敢有犯命者斬無赦¶
又曰朱泚反韋臯於隴州築壇于庭血牲與將士等盟曰¶
上天不弔國家多難逆臣乗間盗據皇宫而李楚琳亦扇¶
兇徒傾䧟城邑酷虐所加爰及本使旣不事上安能恤下¶
臯是用激心憤氣不遑底寜誓舉羣公竭誠王室凡我同¶
<pb:KR3k0012_SBCK_307-5b>¶
盟一心竭力伏順除兇祖先之靈必當幽賛言誠則志合¶
義感則心齊粉骨塵軀決無所顧有渝此志明神殛之迨¶
於子孫亦罔遺育皇天后土當兆斯言又使通於吐蕃以¶
求助¶
古司馬兵法曰古者逐奔不逺縱綏不及所以示君子且¶
有禮不逺則難誘不及則難䧟以禮爲固以仁爲勝旣勝¶
之後其敎可復是故君子貴之也有虞氏戒於國中欲人¶
體其命也(舜以農教戰以戰敎民/畋獵&KR3107;習故民體之也)夏后氏誓於軍中欲民¶
先成其慮也(禹㑹軍聚重&KR0232;教肆進退/左右前後離合周旋也)殷誓於軍門之外¶
欲民先意待事也(殷旣遵虞夏之教民/又於軍門外復簡試)周將交刃而誓之¶
以致意也(周用漢夏殷之敎民交和接兵又/復申望誓之軍德薄民俗巧也)¶
又曰賢王制禮樂法度乃作五刑興甲兵以討不義廵狩¶
省方㑹諸侯考不同其有失命亂常背德逆天之時而危¶
<pb:KR3k0012_SBCK_307-6a>¶
有功之君(王者以有功德者爲/君長賊臣欲篡殺之)徧告于諸侯章明於有罪¶
乃告于皇天上帝日月星辰以禱于后圡四海之神山川¶
冡社(冢社者天/子太社也)乃造于先王然後冢宰徴師于諸侯(造就也/就造干)¶
(先祖/廟也)曰某國爲不道征之以某年月日師至于某國(至于/所征)¶
(之國與/天子㑹)天子正刑(刑者天子之法也刑以征/不義伐不從王者之法也)冢宰與伯布¶
命于軍曰入罪人之地無暴神祗無獵田無有虐無毁二¶
功無糞墻屋無伐樹木無取六畜無取禾粟無取器城見¶
其老㓜奉歸勿傷雖遇壯者不校勿敵&KR0002;傷人醫藥歸之¶
旣誅有罪王及諸侯正其國舉賢更立明正復職(三者與/四方諸)¶
(侯伐無道之國整頓其民人舉賢良更/立爲君奉遵王法復五官之職事矣)¶
論衡曰師尚父爲周司馬將師伐紂到孟津之上仗龯把¶
旄號其衆曰倉兕食兕水中之獸也善覆人船因神以化¶
欲令急渡汝不急渡倉兕害汝河中有此之物時時出浮¶
<pb:KR3k0012_SBCK_307-6b>¶
一身九頭人畏惡之未必覆人船者也¶
文選曰勒三軍誓將帥元戎竟野戈鋋彗雲¶
　　　　　麾兵¶
莊子曰市南冝僚弄丸兩家之難解孫叔敖甘寢秉羽而¶
郢人投兵¶
𣈆書曰張重華攻石季龍遣謝艾爲使持節軍師將軍率¶
歩&KR0016;三萬進軍臨河麻秋以三萬衆拒之艾乗軺車冠白¶
恰鳴鼔而行秋望而怒曰艾年少書生冠服如此輕我也¶
命黒矟龍&KR0406;三千人馳擊之艾左右大擾左戰師李偉勸¶
艾乗馬艾不從乃下車踞胡牀指麾處分賊以爲伏兵發¶
也懼不敢進張瑁從左南縁河而絶其後秋軍乃退艾乗¶
奔擊遂大敗之¶
又曰陳敏一旦據有江東刑政無常不爲英俊所服且子¶
<pb:KR3k0012_SBCK_307-7a>¶
弟凶暴所在爲患周玘顧榮之徒常懼禍敗遣使宻報征¶
東將軍劉准遣兵臨淮巳爲應及兵至敏使弟昶及將錢¶
廣次烏江以拒之錢廣玘郷人也潜使圖昶廣遣其屬何¶
康投募送白事於昶昶傾視書康揮刀斬之稱州下巳殺¶
敏動者誅三族吹角爲内應廣先勒兵在朱雀橋陳兵敏¶
師萬人將戰未濟榮以白羽扇麾之敏衆潰散單&KR0016;東奔¶
爲義師所斬¶
梁書曰魏中山王元英冠北徐州髙祖詔韋叡率衆㑹焉¶
英自率衆來戰叡乗素木輿執白角如意以麾軍一日數¶
合英甚憚其強¶
劉璠梁典曰韋叡字文懷京兆杜陵人也叡雖有曠丗之¶
度莅民以惠愛爲夲所居必治將兵仁愛&KR0013;服必於儒者¶
雖臨陣交鋒常緩服乗輿執竹如意以麾進止¶
<pb:KR3k0012_SBCK_307-7b>¶
北史曰唐求身長八尺少耿介有將帥才讀班超傳&KR0099;然¶
有萬里之志正光中爲北地太守永善取下士人競爲之¶
用臨陣常着白裙&KR0237;把角如意以指麾處分辭色自&KR0002;在¶
北地四年與賊數十戰未甞敗北時人語曰莫陸梁恐尓¶
逢唐將永所營之處至今猶稱唐公壘¶
後魏書曰毛法仁言聲壯大至於軍旅田狩唱呼處分振¶
於山谷¶
後周書曰李逺字萬歳㓜有器局志度恢然甞與羣兒爲¶
戰&KR0720;之戯指麾部分便有軍陣之法郡守見而異之召使¶
更戯羣兒懼而散走逺持杖叱之復爲向𫝑意氣雄壯殆¶
甚於前郡守曰此小兒必爲將帥非常人也¶
又曰建德中東伐齊帝引兵發京師壬寅渡河與諸軍合¶
十二月戊申次於𣈆州恐王師卒至於城南穿壍自喬山¶
<pb:KR3k0012_SBCK_307-8a>¶
屬於汾水庚戌帝諸軍八萬人置陣東西二十餘里帝乗¶
常御馬從數人廵陣處分所至輙呼主帥姓名以慰勉之¶
將士感見知之恩各自&KR0108;勵¶
隋書曰李子雄從幸江都帝以仗衛不整顧子雄歩伍之¶
子雄立指麾六軍肅然帝大恱曰公眞武侯才也尋轉右¶
武&KR0049;大將軍¶
唐書曰德宗時鄭權爲涇原節度使劉昌從事昌病亟請¶
入覲度軍中必有變以權寛厚善容衆俾主留務旣而兵¶
果爲亂權挺身於白刃中抗詞以明逆順因殺其首亂者¶
數人士皆戢伏¶
又曰昭宗時玉山都頭楊守信叶楊復恭稱兵闕下陣于¶
通化門上陳兵於延喜門是夜令劉崇望守度支庫明日¶
曉入含光門未開門内禁軍列于左右俟門開即刼掠兩¶
<pb:KR3k0012_SBCK_307-8b>¶
市及聞傳呼宰相來門方開崇望駐馬慰諭之曰聖上在¶
街東親揔戎事公等禁軍何不樓前殺賊立取功名切不¶
可剽掠街市圖小利以成惡名也將士唯唯從崇望至長¶
樂門守信見兵來即遁軍士呼萬歳是日庫市𫉬全軍人¶
不亂繄崇望之方略也¶
五代周史曰丗宗至泗洲太祖皇帝乗勝麾軍焚郭門¶
奪月城帝親冒矢石以攻其壘丙午日南至從臣拜賀於¶
月城之上¶
語林曰諸葛武侯與司馬宣王在渭濵將戰宣王戎服莅¶
事使人視武侯素輿葛巾持白毛扇指麾三軍皆隨其進¶
止宣王聞而歎曰可謂名士¶
　　　　　饗士¶
左傳曰宋華元將戰殺羊食其御羊斟不與及戰曰疇昔¶
<pb:KR3k0012_SBCK_307-9a>¶
之羊子爲政今日之事我爲政與入鄭師故敗君子謂羊¶
斟非人也以其私憾敗國殄民刑孰大焉¶
史記曰樂毅并護趙楚韓魏燕之兵以伐齊破之濟西諸¶
侯罷歸而燕軍樂毅獨追至于臨輜齊昬王之敗濟而亡¶
走保於莒樂毅獨留徇齊皆城守樂毅攻入臨淄盡取齊¶
寳財物𥙊器輸之燕昭王大恱親至濟上勞軍行賞饗士¶
封毅於昌國號爲昌國君¶
東觀漢記曰上大發關東兵自將上隴隗囂衆潰走圍解¶
於是置酒髙㑹勞賜諸將來歙班坐絶席在諸將之右賜¶
歙縑千疋¶
後漢書曰呉漢圍&KR0171;茂於廣樂劉永將周建別招聚収集¶
得十餘萬人救廣樂漢將輕騎迎與之戰不利墮馬傷𦞃¶
還營建等遂連兵入城諸將謂漢曰大敵在前而公傷卧¶
<pb:KR3k0012_SBCK_307-9b>¶
衆心懼矣漢乃勃然裹瘡而起推牛饗士令軍合戰大破¶
之¶
又曰劉盆子旣降帝令縣厨賜食衆積困餧十餘萬人皆¶
得飽飫¶
又曰鄧禹至長安軍昆明池大饗士卒率諸將齊戒擇吉¶
日脩禮謁祠髙廟収十一帝神主遣使來詣洛陽因循行¶
園陵爲置吏士奉守焉¶
後周書曰&KR0002;干惠於諸將最少早䘮父事母以孝聞太祖¶
甞造射堂新成與諸將宴射惠竊歎曰親孝矣何時辨此¶
乎太祖聞之即日徙堂於惠宅其見重如此¶
淮南子曰貟中規方中矩動成戰止成文可以榆衆而不¶
可以陳軍滌杯而食洗爵而飲盥而後饋可以養少而不¶
可以饗衆¶
<pb:KR3k0012_SBCK_307-10a>¶
<pb:KR3k0012_SBCK_307-11a>¶
衛¶
又曰楚子以　至于羅汭(傳也/羅水名)呉子使其弟蹶由犒師¶
楚人執之將以釁鼓王使問焉曰汝卜來吉乎對曰吉且¶
呉社稷是卜豈直爲一人使臣獲釁鼓而弊邑知備以禦¶
不虞其爲吉孰大焉乃弗殺¶
後漢書曰岑鼓長驅入江𨵿令軍中無得虜掠所過百姓¶
皆奉牛酒迎勞彭見諸𦒿老爲言大漢哀愍巴蜀乆見虜¶
役故興師遂伐以討有罪爲人除害讓不受其牛酒百姓¶
皆大喜恱争開門降¶
𣈆書曰&KR0074;温進兵至霸上耆老持牛酒迎温曰不圖今日¶
復見官軍¶
後梁略曰大寳元年西魏將楊忠來逼荆鎭上懼其至送¶
遣犒軍旣而與忠結盟并送質子與魏相約爲兄弟之親¶
<pb:KR3k0012_SBCK_307-11b>¶
於是聘使徃還相望道路¶
後魏書曰鄧頴從丗祖幸漢南髙車莫弗庫&KR0002;於率&KR0016;數¶
萬驅鹿百餘萬諸行在所詔頴爲文銘于漢南以昭功德¶
淮南子曰𥘿繆公使孟明舉兵襲鄭鄭賈人弦髙蹇他(他/弦)¶
(高黨/人)相與謀曰師行數千里又數過諸侯之地其勢必襲¶
鄭凡襲國者以爲無備也其以知其情必不敢進乃矯鄭¶
伯之命以十二牛勞三率相與謀(三率秦將白/乙孟明西乞)曰守備必¶
固進必無功乃還師而反𣈆先軫舉兵擊之(先軫𣈆/大夫也)大破¶
之鄭伯乃以存國之賞賞弦髙髙辭¶
<pb:KR3k0012_SBCK_307-12a>¶
¶
太平御覽卷第三百七¶
