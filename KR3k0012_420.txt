# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:21.267987
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 420
#+PROPERTY: FILE SB11n0727-420太平御覽-卷之四百二十.
<pb:KR3k0012_SBCK_420-1a>¶
太平御覽卷第四百二十¶
　人事部六十一¶
　　　義上¶
釋名曰義者冝也裁制事物使合冝也¶
&KR0003;又曰義者巳之威儀也¶
易下繫曰理財正辭禁民爲非曰義¶
禮記經解曰除去天地之害謂之義¶
尚書曰以義制事¶
左傳隱公曰君子曰石碏純臣也大義㓕親¶
論語里仁曰君子喻於義小人喻於利(喻猶/曉也)¶
又曰君子之於天下無適也無莫也義之與比¶
又曰見義不爲無勇也¶
史記曰趙朔將下軍娶晉成公姉爲夫人景公三年屠岸¶
<pb:KR3k0012_SBCK_420-1b>¶
賈欲誅趙氏賈始有寵於靈公至景公時爲司㓂將作難¶
乃治靈公之賊韓厥告趙朔趨亡朔不肯曰子必不絶趙¶
祀朔死不恨韓厥許諾稱疾不出賈不請而擅攻趙氏於¶
下宫殺趙朔趙同趙括趙嬰齊皆㓕其族趙朔妻成公姉¶
有遺腹走公宫匿趙朔客曰公孫杵臼杵臼謂朔友人程¶
嬰曰胡不死程嬰曰朔之婦有遺腹&KR0002;幸而男吾奉之即女¶
也吾徐死耳居無何而朔婦免身生男屠岸賈聞之索於宫¶
中夫人置兒袴中祝曰趙宗滅乎&KR0002;號旣不滅&KR0002;無聲及¶
索兒竟無聲巳脫程嬰謂公孫杵臼曰今一索不得後必¶
索之奈何杵臼曰立&KR0012;與死孰難程嬰曰立&KR0012;難耳杵臼¶
曰趙氏先君遇子厚子爲其難者吾爲其昜者請先死乃¶
謀取他人嬰兒&KR0018;之衣以文葆匿山中程嬰出&KR0861;謂諸將¶
曰嬰不肖不能立趙&KR0012;孰予我千金吾告其處諸將皆喜¶
<pb:KR3k0012_SBCK_420-2a>¶
許之發師隨程嬰攻公孫杵臼殺之諸將以爲趙氏&KR0012;兒¶
巳死皆喜然趙氏真&KR0012;乃反在程嬰卒與俱匿山中居十¶
五年晉景公疾卜之大蔡不遂者爲祟景公問韓厥知¶
趙&KR0012;在乃曰大業之後絶祀者其趙氏乎夫自中衍者皆¶
嬴姓也中衍人面鳥噣降佐殷帝大戊及周天子皆有明¶
德下及幽厲無道而叔帶去周適晉事先君文侯至于成¶
公世有功德未甞絶祀今吾君獨㓕趙宗國人哀之故見¶
&KR0027;䇿唯君圖之景公問趙向有後乎韓厥具以實告景公¶
乃與韓厥謀立趙&KR0012;兒召而匿之宫中諸將入問疾景公¶
因韓厥之衆以脅諸見趙孤名武諸將不得巳乃曰昔下¶
宫之難屠岸賈爲之矯以君命非然孰敢作難微君之疾¶
群臣固且請立趙後今君有令群臣之願也於是召趙武¶
程嬰遍拜諸將諸將遂反與趙武程嬰攻屠岸賈㓕其族¶
<pb:KR3k0012_SBCK_420-2b>¶
復與武田邑如故及趙武冠爲成人程嬰乃辭諸大夫曰¶
昔下宫之難皆能死我非不能死我思立趙氏之後今趙¶
武旣立成人復故位我將下報宣孟與公孫杵臼趙武啼¶
泣頓首固請曰武願苕筋骨以報子至死而子忍去我死¶
乎程嬰曰不可彼以我爲能成事今不報爲不成遂自殺¶
趙武服齊衰三年爲之&KR0021;邑春秋祠之世世勿絶¶
又曰項王巳死楚地皆降漢獨魯不下漢乃引天下兵欲¶
屠之爲其守禮義主死節乃持項王頭示魯父兄乃降即¶
以魯公禮葬項王¶
又曰樂毅去燕之趙趙王欲圖燕毅泣曰臣事昭王猶事¶
大王若&KR0023;戾施在他國終身不敢謀趙之徒&KR0032;况燕昭王¶
後嗣乎¶
又曰欒布梁人也彭越爲家人時常與布游及漢誅彭越¶
<pb:KR3k0012_SBCK_420-3a>¶
夷三族梟首雒陽下詔有收視者輙捕之布時爲越使齊¶
還奏事彭越頭下祠而哭之吏捕以聞上召罵布若與彭¶
越反耶吾禁人勿收若獨祠而哭之與反明矣趣烹之方¶
提趣湯頋曰願一言而死上曰何言布曰方上之困彭城¶
敗滎陽成臯間項王所以不能遂西徒以彭王居梁地與¶
漢合從苦楚也當是之時彭王一顧與楚則漢破與漢則¶
楚破且垓下之㑹微彭王項氏不亡天下巳定彭王剖符¶
受封亦欲傳之萬世今漢一徴兵於梁彭王病不得從而¶
疑以爲反反形未見以苛細誅之臣恐功臣人人自危今¶
彭王巳死臣生不如死請就烹上乃釋布拜爲都尉¶
漢書曰樓護有故人吕公無子歸護託身護與吕公及妻¶
吕嫗同食護妻子頗厭吕公護聞之流涕責子曰吕公以¶
窮老託身於我義所當奉遂養吕公終身¶
<pb:KR3k0012_SBCK_420-3b>¶
又曰衛青曰衰而霍去病日貴青故人門下多事去病輙¶
得官爵唯獨任安不去¶
又曰卜式河南人&KR0004;以田畜爲事弟竒忽請於式欲分財¶
異居式便脫身出唯取羊百頭遂入山放牧經十餘年十¶
倍於&KR0004;却買田宅居焉弟竒悉破其産矣式輙復分與之¶
續漢書曰李固&KR0013;誅梁兾乃露固屍於四衢令有敢臨者¶
加其罪固弟子汝南郭亮年始成童左提章鉞右秉鈇鑕¶
詣&KR1009;上書乞收固屍不許因徃臨哭陳辭於其前遂守喪¶
不去夏門亭長呵之亮曰含隂陽氣以生戴乹履坤義之¶
所重豈知生命何爲以死相懼太后聞而不誅乃聽得禭¶
歛歸葬之¶
又曰梁兾諷有司劾杜喬遂執繫之死獄中與李固俱&KR0064;¶
屍於城北故人莫敢視者喬故&KR0122;陳留楊匡聞之號哭星¶
<pb:KR3k0012_SBCK_420-4a>¶
行到洛託爲夏門亭吏守衛屍䘮驅護蠅蟲都官從事執¶
之以聞太后義而不罪使於是帶鈇鑕上書詣闕乞杜李¶
二公骸骨太后許之成禮殯殮送喬䘮還家葬送行服隱匿¶
又曰&KR0061;忠子秘爲郡門下議生黄巾起祕從太守趙謙擊¶
之軍敗祕與功曹封觀等七人以身扞刃皆死於陣謙以¶
得詔復祕等門閭號曰七賢¶
又曰陳蕃旣&KR0013;害友人陳留朱震時爲銍令聞而棄官哭¶
之收葬蕃屍匿其子逸於甘陵界中事覺繫獄合門桎梏¶
震受栲掠誓死不言故逸其得免¶
又曰史弼遷河東太守斷絶書屬中常侍侯覽遣諸生¶
齎書請之并求假鹽稅弼大怒乃付安邑獄栲殺之覽遂¶
詐作飛章下司&KR0032;誣弼誹謗檻車徴前孝廉魏劭毁變形¶
服詐爲家僮瞻護於弼弼遂受誣事當棄市劭與同郡人¶
<pb:KR3k0012_SBCK_420-4b>¶
賣郡邸行賂於覽得减死罪一等論輸左校時人或譏曰¶
平原行貨免君無乃甚乎陶丘洪曰文王羑里閎散懷金¶
史弼遭患義夫獻寳亦何疑焉議者乃息¶
又曰李爕字德公&KR0004;李固旣䇿罷知不免禍乃遣三子歸¶
郷里時爕年十三有頃難作下郡收固三子二兄受害爕¶
姉文&KR0078;乃告父門生王成曰今委君以六尺之孤李氏存¶
㓕其在君矣成乃將爕入徐州界中變名姓爲酒家傭而¶
成賣卜於市隂相徃來梁兾旣誅而灾眚屢見明年史官¶
上言冝有赦令又當存録大臣&KR0072;死者子孫於是求固後¶
爕乃以夲末告酒家酒家具車重厚遣之後王成卒爕以¶
禮葬之感傷舊恩毎四節爲誤上賔之位而祠焉¶
又曰李膺門生皆禁錮侍御史景毅子寔爲膺門徒未有¶
録牒故不譴毅&KR0099;然曰本謂膺賢遣子師之豈可以漏脫¶
<pb:KR3k0012_SBCK_420-5a>¶
名籍茍安而巳遂自表免歸時人義之¶
後漢叚潁討羗涼州刺史郭閎貪其功稽留潁軍義從者¶
日&KR0229;乆戀郷悉反叛於閎罪歸潁潁坐徴輸左校羗涼覆¶
&KR0255;營埸吏人守門訟潁詔問&KR0250;潁謝罪不敢枉京師稱之¶
爲長者焉¶
又曰雷義字仲翁爲尚書郎同時郎坐事當居刑義黙¶
自表取罪論免同臺郎&KR0116;之委位白上乞贖義罪順帝皆¶
除其罪¶
東觀漢記曰杜林弟成物故隗&KR0349;乃聽林持䘮東歸旣遣¶
而悔追令刺客楊賢於隴底遮殺之賢見林身推鹿車載¶
致弟䘮乃歎曰當今之丗誰能行義雖小人何忍殺義士¶
乃亡去¶
又曰鮑永字君長爲司&KR0032;校尉行縣到京兆灞陵過更¶
<pb:KR3k0012_SBCK_420-5b>¶
始冢引車入陌欲下從事諌止之永曰親北靣事人過其墓¶
雖以&KR0023;罪司&KR0032;不辭也遂下車&KR0152;盡哀西至右扶風推牛¶
上茍諌冢上問公卿曰奉使如此何如時太中大夫張堪¶
對曰仁者百行之宗忠者禮義之至也仁不遺舊忠不忘¶
君行之髙者也上恱¶
又曰肅宗崩廉范奔赴敬陵時廬江郡嚴麟奉章弔國俱¶
㑹於路麟乗小車塗深馬死不能自進范見而&KR0598;然命從¶
&KR0016;下馬與之不告而去麟事畢不知馬所歸縁路訪之或¶
謂麟曰故蜀郡太守廉叔度好賙人窮今奔國䘮當是耳¶
麟亦素聞范名以爲然即牽馬造門謝而歸之丗伏其好¶
義¶
又曰李善字次孫南陽人夲同縣李元蒼頭建武中疫疾¶
元家相繼死&KR0255;唯&KR0012;兒續始生數旬而有資財千萬諸奴¶
<pb:KR3k0012_SBCK_420-6a>¶
婢私共計議欲謀殺續分財産善乃潜&KR0018;續逃亡隱山陽¶
瑕丘界中親自哺養乳爲生續孩抱奉之不異長君有¶
事輙長跪請白然後行之閭里感其行皆相率修義續年¶
十歳善與歸夲縣修理舊業告奴婢於長吏悉收殺之時¶
鍾離意爲瑕丘令上書薦善行&KR0250;¶
又曰索盧放字君陽東郡人署門下&KR0122;更始時使者督行¶
郡國太守有事當斬放前對曰方今天下苦王氏之虐政¶
戴仰漢德傳車所過未聞恩澤而斬郡守恐天下惶懼各¶
自疑也使有功不如使有過遂解衣而前願代太守斬使¶
者義而赦之由是顯名¶
又曰魏譚字少聞王莽末政亂盗賊起人民相食譚爲夷¶
所得等軰數十皆縛束當稍就噉見譚貌謹勑獨放令主¶
炊飬有夷長公哀譚謂曰汝曹皆當以次死哀縱汝急冝¶
<pb:KR3k0012_SBCK_420-6b>¶
去譚不肯去叩頭曰我常爲諸君主炊飬食馨&KR0079;肌香餘¶
皆菜食羸痩&KR0079;腥臊不可食願先等軰死長公義之即相¶
謂此兒有義可哀縱也賊遂皆放之數十人皆得脫¶
又曰更始即位舞隂大姓李氏擁城不下更始遣柱天將¶
軍李寳降之不肯云聞宛之趙氏有&KR0012;孫喜信義著聞願¶
得降之更始徴喜使詣舞隂李氏遂降¶
又曰桓典字公雅舉孝廉爲郎中居無幾國相王&KR0123;以罪¶
&KR0013;誅故人親戚莫敢至者典獨棄官收斂歸葬服䘮三年¶
&KR0018;土成墳爲立祠堂盡禮而去¶
又曰劉平字公子楚郡人更始時天下亂平弟仲爲賊所¶
殺其後賊忽然而至平扶侍其母奔走逃難抱仲遺腹女¶
而棄其子母欲還取之平不聽曰力不能两活仲不可以¶
絶&KR0011;遂去不顧與母俱匿野澤中平朝出求食逢餓賊將¶
<pb:KR3k0012_SBCK_420-7a>¶
烹之叩頭曰今旦爲老母求菜老母待歸爲命願得歸食¶
母畢還就因涕泣賊哀而遣之平還食母訖因白曰屬與¶
賊期義不可欺遂還詣賊衆皆大驚相謂曰常聞烈士今¶
乃見之去矣吾不忍食子於是得全¶
又曰汝南王琳字巨尉年十餘歳弟季出遇赤眉賊將爲¶
所哺琳自縛請先季死賊矜而放遣¶
謝承後漢書曰天下亂人相食趙孝弟禮爲餓賊所得孝¶
聞之即自&KR0350;詣賊曰禮乆饑羸痩不如孝肥飽賊大驚放¶
之謂曰可歸更持米糒來孝求不能得復徃報賊願就烹¶
衆異之遂不害¶
又曰姜肱字伯淮彭城人肱與二弟仲海季江俱以孝著¶
聞肱常與季江謁郡夜於道遇盗欲殺之兄弟争死賊遂¶
兩釋但奪衣資旣至郡中見肱無衣恠問肱託以他辭終¶
<pb:KR3k0012_SBCK_420-7b>¶
不言盗聞而感悔後乃就精廬求見徴君肱與相見皆叩¶
頭謝罪而還所略物肱不受勞以酒食而遣之¶
又曰劉翊字子相陳國人也張季禮甞弔師䘮大冰寒車¶
毀牛病不能進罷曵道路翊行於汝南界中逢之素與䟽¶
闊下馬與語便推所乗牢車強牛與之供其資糧不告姓¶
名¶
又曰梁國車章爲縣功曹令黄拳爲人所誣章證其無罪¶
當下筆立辭乃以斧斫右手五指閇口死獄中¶
又曰㑹稽戴就爲郡倉曹&KR0122;太守爲州所奏見收持吏以¶
䥫針刺手爪中使以把土就十爪皆墮地終無撓辭¶
又曰張儉爲東部督郵時中甞侍侯覽殘暴百姓儉舉劾¶
覽遏絶章奏並不得通遂上書告儉與同郡二十四人爲¶
黨儉得亡命止李篤家外黄令毛欽操兵到門篤引欽謂¶
<pb:KR3k0012_SBCK_420-8a>¶
曰張儉知名天下而亡非其罪縱儉可得寧忍執之乎欽¶
因起撫篤曰籧伯玉耻獨爲君子足下如何自專仁義篤¶
曰篤雖好義明延今日載其半矣欽歎息而去¶
又曰彭修州辟從事時賊張子林等數百人作亂修與太¶
守俱岀討賊賊望見車馬競交射之飛矢雨集修以身障¶
扞太守而爲流矢所中死太守得全賊素聞其恩信即殺¶
弩中修者餘悉皆降散言曰自爲彭君故降不爲太守服¶
也¶
魏志曰閻温字伯儉天水西城人守上邽令馬超奔上邽¶
郡人任養等舉衆迎之温止之不能禁乃馳還州超復圍¶
州甚急乃遣温宻岀告急於夏侯淵賊圍數重温夜從水¶
中潛岀明日賊見其跡遣追逐得之執温還&KR0855;超解其&KR0350;¶
謂曰今成敗可見&KR0002;從吾言反謂城中東方無救此轉禍¶
<pb:KR3k0012_SBCK_420-8b>¶
爲福之計也不然今爲戮矣温僞許之超乃載温&KR0855;城下¶
温向城大呼曰大軍不過三日至勉之超怒數之曰足下¶
不爲命計耶温曰夫事君有死無貳而公乃欲令長者出¶
不義之名吾豈苟生者乎超遂殺之¶
又曰董卓遷帝長安幽州牧劉虞署田疇爲從事奉使得¶
報馳還未至虞已爲公孫瓉所害疇至謁&KR0021;虞墓陳發章¶
表哭泣而去瓉聞之大怒購求&KR0023;疇謂曰汝何哭劉虞墓¶
而不送章報於我疇荅曰漢室衰頽人懷異心唯劉公不¶
失忠節音報所言於將軍未美恐非所樂聞故不進也且¶
將軍方舉大事以求所欲旣㓕無罪之君又讎守義之臣¶
誠行此事則燕趙之士將皆東海而死豈忍從將軍者瓉¶
壯其對不誅¶
又曰&KR0004;濟隂王思與梁習俱爲西曹令史思直日白事失¶
<pb:KR3k0012_SBCK_420-9a>¶
太祖㫖太祖大怒教召主者將加重辟時思近出習代徃¶
對巳&KR0013;收執思乃馳還自陳巳罪罪應受死太祖歎息之¶
不言嗟思之識分曰何意吾軍中有義士二人乎¶
又曰牽招字子經&KR0061;紹辟招爲督軍從事紹卒又事子尚¶
後遼東送&KR0061;尚首懸在馬市牽招覩之悲感設&KR0021;頭下太¶
祖義之¶
又曰龐濟字子異&KR0004;以涼州刺史從事守破羗長㑹武威¶
太守張猛反殺刺史邯鄲啇猛令敢有臨䘮死不赦濟聞¶
之棄官晝夜奔走號哭䘮所訖誼猛門懷匕首欲因見以¶
殺猛猛知其義士勑遣不殺由是以忠烈聞¶
魏略下脂習除大醫令與孔融親善㑹融&KR0013;誅當時許中¶
與融善者莫敢收恤而習獨徃撫而哭之曰文舉卿捨我¶
而死復當與語者哀歎無巳大祖&KR0053;習欲理之尋以其事¶
<pb:KR3k0012_SBCK_420-9b>¶
直見原¶
蜀志曰曹公東征擒&KR0028;羽以歸拜爲偏將軍禮之甚渥曹¶
公壯羽爲人而察其無乆留意謂張遼曰卿試以情問之¶
遼以問羽羽歎曰吾極知曹公待我厚然吾受劉將軍恩¶
誓以共死不可背之吾終不留吾要當立効以報曹公而¶
後乃歸遼以羽言報曹公公曰事君不忘其夲天下義士¶
也度何時去遼曰受公恩必効力而後去也及羽殺顔良¶
曹公知其必去重加賞賜羽拜書告辭而奔先主左右欲¶
追之曹公曰彼爲其主勿追也¶
吴志曰陸琩同郡徐愿居㑹稽素不相識臨死遺琩書託¶
&KR0012;琩爲起墳收導其子飬之¶
王隱晉書曰鄧攸遭石勒亂&KR0018;母妻行入草遇賊失牛馬¶
攸語其妻吾弟早亡唯有遺民今當歩擔兩兒便當盡死¶
<pb:KR3k0012_SBCK_420-10a>¶
不如自棄兒抱遺民吾後猶當有兒婦乃從之¶
又曰趙王倫害張華之時洛中震悚唯閻績詣東市號&KR0152;¶
弔屍而撫之曰早語君遜位而不肯去今果不免禍¶
于宝晉紀曰宣王討王陵發令狐遇冢&KR0064;屍兖州武吏東¶
平馬隆託廬三年種植松栢一州之士愧之¶
漢晉春秋曰文王誅鍾㑹爲功曹向雄收葬王召而責之¶
雄曰昔先王掩骸埋胔仁流枯骨當時豈先卜其功罪而¶
後葬哉今王誅旣加於法巳備雄感義&KR0053;葬法教無闕法¶
立於上教弘於下以此訓物雄曰可矣何必使雄背死違生¶
以立於時殿下讎忿枯骨&KR0162;之中野百歳之後爲臧獲所¶
&KR0015;豈仁賢所掩哉王恱與宴談而遣之¶
三十國春秋曰成都王㯋禦長沙王乂於建春門陸機敗¶
遁走㯋誅機及弟雲夷三族機呉人而在寵族之上人多惡¶
<pb:KR3k0012_SBCK_420-10b>¶
之成都王嬖人孟&KR0380;素不快於雲及機建門之敗機衆多¶
喪牽秀譛之於㯋言機持兩端孟&KR0380;復&KR0799;之於内使牽秀¶
斬機&KR0004;機之專征請孫承爲後軍司馬至是收承下獄考¶
捶數百兩髁骨見終言機&KR0072;吏知承義烈謂承曰二陸之¶
痛誰不知枉君何不愛身承仰天曰陸君兄弟世之竒士¶
有顧於吾吾危不能濟死復相誣非吾徒也乃夷三族承¶
門人費慈自詣潁明承之&KR0072;承喻之曰吾唯不&KR0018;二陸死¶
自吾分卿何爲尔邪慈曰僕又安&KR0018;君而求生乎固明承¶
&KR0072;&KR0380;又疾之亦并見害¶
太平御覽卷第四百二十¶
