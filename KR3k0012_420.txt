# -*- mode: mandoku-view -*-
#+TITLE: 太平御覽
#+DATE: 2015-09-23 10:14:02
#+PROPERTY: LASTPB  <md:KR3k0012_SBCK_419-1a>
#+PROPERTY: JUAN 421

<md:KR3k0012_SBCK_419-9b>¶
<md:KR3k0012_SBCK_420-1a>¶
<pb:KR3k0012_WYG_420-1a>
欽定四庫全書
　太平御覽卷四百二十¶
　　　　　　　　　　　　宋　李昉等　撰
　　人事部六十一¶
　　　義上¶
釋名曰義者宜也裁制事物使合宜也¶
說文曰義者已之威儀也¶
易下繫曰理財正辭禁民為非曰¶義
<pb:KR3k0012_WYG_420-1b>
尚書曰以義制事¶
左傳隱公曰君子曰石碏純臣也大義滅親¶
論語里仁曰君子喻於義小人喻於利(喻猶/曉也)¶
又曰君子之於天下也無適也無莫也義之與比¶
又曰見義不為無勇也¶
史記曰趙朔將下軍娶晉成公姊為夫人景公三年屠
岸<md:KR3k0012_SBCK_420-1b>¶賈欲誅趙氏賈始有寵於靈公至景公時為司寇將
作難¶乃治靈公之賊韓厥告趙朔趨亡朔不肯曰子必
<pb:KR3k0012_WYG_420-2a>
不絶趙¶祀朔死不恨韓厥許諾稱疾不出賈不請而擅
與諸將攻趙氏於¶下宫殺趙朔趙同趙括趙嬰齊皆滅
其族趙朔妻成公姊¶有遺腹走公宫匿趙朔客曰公孫
杵&KR0875;杵&KR0875;謂朔友人程¶嬰曰胡不死程嬰曰朔之婦有
遺腹若幸而男吾奉之即女¶也吾徐死耳居無何而朔
婦免身生男屠岸賈聞之索於宫¶中夫人置兒袴中祝
曰趙宗滅乎若號即不滅若無聲及¶索兒竟無聲已脫
程嬰謂公孫杵&KR0875;曰今一索不得后必¶且復索之奈何
<pb:KR3k0012_WYG_420-2b>
杵&KR0875;曰立孤與死孰難程嬰曰死易立孤難耳杵臼¶曰
趙氏先君遇子厚子彊為其難者吾為其易者請先死
乃¶謀取他人嬰兒負之衣以文葆匿山中程嬰出謬謂
諸將¶曰嬰不肖不能立趙孤予我千金吾告其處諸將
皆喜<md:KR3k0012_SBCK_420-2a>¶許之發師隨程嬰攻公孫杵&KR0875;殺之諸將以為趙
氏孤兒¶已死皆喜然趙氏真孤乃反在程嬰卒與俱匿
山中居十¶五年晉景公疾卜之大業之後不遂者為祟
景公問韓厥知¶趙孤在乃曰大業之後在晉絶祀者其
<pb:KR3k0012_WYG_420-3a>
趙氏乎夫自中衍者皆¶嬴姓也中衍人面鳥噣降佐殷
帝大戊及周天子皆有明¶德下及幽厲無道而叔帶去
周適晉事先君文侯至於成¶公世有立功未嘗絶祀今
吾君獨滅趙宗國人哀之故見¶龜策唯君圖之景公問
趙尚有後乎韓厥具以實告景公¶乃與韓厥謀立趙孤
兒召而匿之宫中諸將入問疾景公¶因韓厥之衆以脅
諸將見趙孤趙孤名曰武諸將不得已乃曰昔下¶宫之
難屠岸賈為之矯以君命並命羣臣非然孰敢作難㣲
<pb:KR3k0012_WYG_420-3b>
君之疾¶羣臣固且請立趙後今君有令羣臣之願也於
是召趙武¶程嬰遍拜諸將諸將遂反與趙武程嬰攻屠
岸賈滅其族<md:KR3k0012_SBCK_420-2b>¶復與武田邑如故及趙武冠為成人程嬰
乃辭諸大夫謂趙武曰¶昔下宫之難皆能死我非不能
死我思立趙氏之後今趙¶武既立成人復故位我將下
報趙宣孟與公孫杵臼趙武啼¶泣頓首固請曰武願苦
筋骨以報子至死而子忍去我死¶乎程嬰曰不可彼以
我為能成事故先我死今我不報是以我事為不成遂
<pb:KR3k0012_WYG_420-4a>
自殺¶趙武服齊衰三年為之祭邑春秋祀之世世勿絶¶
又曰項王已死楚地皆降漢獨魯不下漢乃引天下兵
欲¶屠之為其守禮義為主死節乃持項王頭示魯父兄
乃降漢¶以魯公禮塟項王¶
又曰樂毅去燕之趙趙王欲圖燕毅泣曰臣事昭王猶
事¶大王若獲戾施在他國終身不敢謀趙之徒𨽻況燕
昭王¶後嗣乎¶
又曰欒布梁人也彭越為家人時常與布遊及漢誅彭
<pb:KR3k0012_WYG_420-4b>
越<md:KR3k0012_SBCK_420-3a>¶夷三族梟首雒陽下詔有收視者輒捕之布時為越
使齊¶還奏事彭越頭下祠而哭之吏捕以聞上召布罵
曰若與彭¶越反耶吾禁人勿收若獨祠而哭之與反明
矣趣烹之方¶提趣湯布顧曰願一言而死上曰何言布
曰方上之困彭城¶敗滎陽成臯間項王所以遂不能西
徙以彭越居梁地與¶漢合從苦楚也當是之時彭王一
顧與楚則漢破與漢則¶楚破且垓下之㑹㣲彭王項氏
不亡天下已定彭王剖符¶受封亦欲傳之萬世今漢一
<pb:KR3k0012_WYG_420-5a>
徵兵於梁彭王病不得從而¶疑以為反反形未見以苛
案誅之臣恐功臣人人自危也今¶彭王已死臣生不如
死請就烹於是上乃釋布拜為都尉¶
漢書曰樓䕶有故人吕公無子歸䕶託身䕶與吕公及
妻¶吕嫗同食䕶妻子頗厭吕公䕶聞之流涕責子曰吕
公以¶窮老託身於我義所當奉遂養吕公終身<md:KR3k0012_SBCK_420-3b>¶又曰衛青日衰而霍去病日貴青故人門下多事去病
輒¶得官爵唯獨任安不去
<pb:KR3k0012_WYG_420-5b>
又曰卜式河南人初以田畜為事弟竒忽請於式欲分
財¶異居式便脫身出獨取羊百頭遂入山放牧經十餘
年十¶倍於初却買田宅居焉弟竒悉破其産矣式輒復
分與之¶
漢書曰李固被誅梁冀乃露固尸於四衢令有敢臨者¶
加其罪固弟子汝南郭亮年始成童遊學洛陽左提章
越右秉鈇鑕¶詣闕上書乞收固屍不許因徃臨哭陳辭
於前遂守喪¶不去夏門亭長呵之曰李杜二公為大臣
<pb:KR3k0012_WYG_420-6a>
不能安上納忠而興造無端卿曹何等腐生公犯詔書
干試有司乎亮曰亮含隂陽以生戴乾履坤義之¶所重
豈知性命何為以死相懼太后聞而不誅乃聽得襚¶斂
歸葬之¶
又曰梁冀諷有司劾杜喬遂執繫之死獄中與李固俱
暴¶屍於城北故人莫敢視者喬故掾陳留楊匡聞之號
哭星<md:KR3k0012_SBCK_420-4a>¶行到洛陽乃著故赤幘託為夏門亭吏守衛屍喪
驅獲蠅蟲積十二日都官從事執¶之以聞梁太后義而
<pb:KR3k0012_WYG_420-6b>
不罪匡於是帶鈇鑕詣闕上書乞杜李¶二公骸骨太后
許之成禮殯殮送喬喪還家葬送行服隱匿¶不仕
又曰袁中子秘為郡門下議生黄巾起秘從太守趙謙
擊¶之軍敗秘與功曹封觀等七人以身扞刃皆死於陣
謙以¶得免詔復秘等門閭號曰七賢¶
又曰陳蕃既被害友人陳留朱震時為銓令聞而棄官
哭¶之收塟蕃屍匿其子逸於甘陵界中事覺繫獄合門
桎梏¶震受拷掠誓死不言故逸得免
<pb:KR3k0012_WYG_420-7a>
又曰史弼遷河東太守斷絶書屬中常侍侯覽遣諸生¶
齎書請之并求假鹽稅弼大怒乃付安邑獄拷殺之覽
遂¶詐作飛章下司𨽻誣弼誹&KR0618;檻車徵人莫敢近者唯
前孝廉裴瑜送到崤澠之間大言於道傍曰明府摧折
虐臣選德報國如其獲罪足以垂名竹帛願不憂不懼
弼曰誰謂荼苦其甘如薺昔人刎頸九死不恨及下廷
尉詔獄平原吏人奔走詣闕訟之又前孝廉魏劭毁變
形¶服詐為家僮瞻䕶於弼弼遂受誣事當棄市邵與同
<pb:KR3k0012_WYG_420-7b>
郡人<md:KR3k0012_SBCK_420-4b>¶賣郡邸行賂於覽得減死罪一等論輸左校時人
或譏曰¶平原行貨以免君無乃蚩乎陶邱洪曰文王羑
里閎散懷金¶史弼遭患義夫獻寳亦何疑焉於是議者
乃息¶
又李爕字德公初李固既策罷知不免禍乃遣三子歸¶
鄉里時爕年十三有頃難作下郡收固三子二兄受害
爕¶姊文姬乃告父門生王成曰君執義先公有古人之
節今委君以六尺之孤李氏存¶滅其在君矣成感其義
<pb:KR3k0012_WYG_420-8a>
乃將爕乘江東下入徐州界内令變名姓為酒家傭而¶
成賣卜於市各為異人隂相徃來爕從受學酒家異之
意非恒人以女妻爕爕專精經學十餘年間梁冀既誅
而災𤯝屢見明年史官¶上言宜有赦令又當存錄大臣
寃死者子孫於是求固後¶爕乃以本末告酒家酒家具
車重厚遣之皆不受後王成卒爕以¶禮塟之感傷舊恩
每四節為設上賔之位而祠焉¶
又曰李膺門生故吏及其父兄並被禁錮時侍御史蜀
<pb:KR3k0012_WYG_420-8b>
郡景毅子顧為膺門徒而未有¶錄牒故不譴毅乃慨然
曰本謂膺賢遣子師之豈可以漏脫<md:KR3k0012_SBCK_420-5a>¶名籍苟安而已遂
自表免歸時人義之¶
後漢段熲討羌凉州刺史郭閎貪其功稽留熲軍義從
者¶日役久戀鄉悉反叛郭閎罪歸熲熲坐徵下獄輸作
左校羌凉覆¶沒營場吏人守闕訟熲以千數朝廷知熲
為郭閎所誣詔問其狀熲謝罪不敢言枉京師稱之¶為
長者焉
<pb:KR3k0012_WYG_420-9a>
又曰雷義字仲翁為尚書郎同時郎坐事當居刑義黙¶
自表取罪論免同臺郎覺之委位白上乞贖義罪順帝
皆¶除其罪¶
東觀漢記曰杜林弟成物故隗囂乃聽林持喪東歸既
遣¶而悔追令刺客楊賢於隴坻遮殺之賢見林身推鹿
車載¶致弟喪乃歎曰當今之世誰能行義我雖小人何
忍殺義士¶因亡去¶
又曰鮑永字君長為司𨽻校尉行縣到京兆灞陵過更<md:KR3k0012_SBCK_420-5b>¶
<pb:KR3k0012_WYG_420-9b>
始冡引車入陌欲下從事諫止之曰親北面事過其墓¶
雖以獲罪司𨽻不辭也遂下車哭盡哀西至右扶風推
牛¶上荀諫冡上問公卿曰奉使如此何如時大中大夫
張湛¶對曰仁者百行之宗忠者禮義之至也仁不遺舊
忠不忘¶君行之高者也上悅¶
又曰肅宗崩廉范奔赴敬陵時廬江郡掾嚴麟奉章弔
國俱¶㑹於路麟乘小車塗深馬死不能自進范見而愍
然命從¶騎下馬與之不吿而去麟事畢不知馬所歸緣
<pb:KR3k0012_WYG_420-10a>
蹤訪之或¶謂麟曰故蜀郡太守廉叔度好賙人窮今奔
國喪獨當是耳¶麟亦素聞范名以為然即牽馬造門謝
而歸之世伏其好¶義¶
又曰李善字次孫南陽人本同縣李元蒼頭建武中疫
病¶元家相繼死沒唯孤兒續始生數旬而有資財千萬
諸奴<md:KR3k0012_SBCK_420-6a>¶私共計議欲謀殺續分其財産善乃潜負續逃亡
隱山陽¶瑕邱界中親自哺養乳為生湩推燥居濕備嘗
艱勤續雖在孩抱奉之不異長君有¶事輒長跪請白然
<pb:KR3k0012_WYG_420-10b>
後行之閭里感其行皆相率脩義續年¶十歲善與歸本
縣脩理舊業吿奴婢於長吏悉收殺之時¶鍾離意為瑕
邱令上書薦善行狀¶
又曰索盧放字君陽東郡人署郡門下椽更始時使者
督行¶郡國太守有事當斬放前言曰今天下苦王氏之
虐政¶戴仰漢德傳車所過未聞恩澤而斬郡守恐天下
惶懼各¶自疑也使有功不如使有過遂解衣而前願代
太守斬使¶者義而赦之由是顯名
<pb:KR3k0012_WYG_420-11a>
又曰魏譚字少聞王莽末政亂盜賊起人民相食譚為
夷¶所得等輩數十皆縛束當梢就噉見譚貌謹勅獨放
令主¶炊養有夷長公哀譚謂曰汝曹皆當以次死哀縱
汝急此<md:KR3k0012_SBCK_420-6b>¶去譚不肯去叩頭曰我常為諸君主炊養食馨
肉飢香餘¶皆菜食羸痩肉腥臊不可食願先等輩死長
公義之即相¶謂此兒有義可哀縱也賊遂皆放之數十
人皆得脫¶
又曰更始即位舞隂大姓李氏擁城不下更始遣柱天
<pb:KR3k0012_WYG_420-11b>
將¶軍李寳降之不肯云聞宛之趙氏有孤孫喜信義著
聞願¶得降之更始徵喜使詣舞隂李氏遂降¶
又曰桓典字公雅舉孝廉為郎居無㡬㑹國相王吉以
罪¶被誅故人親戚莫敢至者典獨棄官收斂歸塟服喪
三年¶負土成墳為立祠堂盡禮而去¶
又曰劉平字公子楚郡人更始時天下亂平弟仲為賊
所¶殺其後賊復忽然而至平扶侍其母奔走逃難抱仲
遺腹女¶而棄其子母欲還取之平不聽曰力不能兩活
<pb:KR3k0012_WYG_420-12a>
仲不可以¶絶類遂去不顧與母俱匿野澤中平朝出求
食逢餓賊將<md:KR3k0012_SBCK_420-7a>¶烹之叩頭曰今旦為老母求菜老母待曠
為命願得歸食¶母畢還就死因涕泣賊哀而遣之平還
食母訖因白曰属與¶賊期義不可欺遂還詣賊衆皆大
驚相謂曰常聞烈士今¶乃見之子去矣吾不忍食子於
是得全¶
又曰汝南王琳字巨尉年十餘歲弟季出遇赤眉賊將
為¶所哺琳自縛請先季死賊矜而放之
<pb:KR3k0012_WYG_420-12b>
謝承後漢書曰天下亂人相食趙孝弟禮為餓賊所得
孝¶聞之即自縛詣賊曰禮久饑羸痩不如孝肥飽賊大
驚放¶之謂曰可歸更持米糒來孝求不能得復徃報賊
願就烹¶衆異之遂不害¶
又曰姜肱字伯淮彭城人肱與二弟仲海季江俱以孝
著¶聞肱常與季江謁郡夜於道遇盜欲殺之肱兄弟爭
死賊遂¶兩釋但奪衣資而已既至郡中見肱無衣服怪
問其故肱託以他辭終<md:KR3k0012_SBCK_420-7b>¶不言盜聞而感悔後乃就精廬
<pb:KR3k0012_WYG_420-13a>
求見徵君肱與相見皆叩¶頭謝罪而還所略物肱不受
勞以酒食而遣之¶
又曰謝翊字子相陳國人張季禮嘗弔師喪大氷寒車¶
毁牛病不能進罷曵道路翊行於汝南界中逢之素與
䟽¶濶下馬與語便推所乘牢車强牛與之供其資粮不
吿姓¶名¶
又曰梁國車章為縣功曹令黄拳為人所誣章証其無
罪¶當下筆立辭乃以斧砍右手五指閉口死獄中
<pb:KR3k0012_WYG_420-13b>
又曰㑹稽戴就為郡倉曹掾太守為州所奏見收持吏
以¶鐵針刺手爪中使以把土就十爪皆墮地終無撓辭¶
又曰張儉為東部督郵時中常侍矦覽家在防東殘暴
百姓所為不軌儉舉劾¶覽及其母罪惡請誅之遏絶章
表並不得通由是結仇覽等鄉人朱並素性佞邪為儉
所棄並懷怨恚遂上書吿儉與同郡二十四人為¶黨於
是刋章討捕儉得亡命困迫遁走望門投止莫不重其
名行破家相容復流轉東萊止李篤家外黄令毛欽操
<pb:KR3k0012_WYG_420-14a>
兵到門篤引欽謂<md:KR3k0012_SBCK_420-8a>¶曰張儉知名天下而亡非其罪縱儉
可得寧忍執之乎欽¶因起撫篤曰蘧伯玉耻獨為君子
足下如何自專仁義篤¶曰篤雖好義明公今日載其半
矣欽歎息而去¶
又曰彭修州辟從事時賊張子林等數百人作亂郡言
州請修守呉令修與太¶守俱出討賊賊望見車馬競交
射之飛矢雨集修以身障¶扞太守而為流矢所中死太
守得全賊素聞其恩信即殺¶弩中修者餘悉降散言曰
<pb:KR3k0012_WYG_420-14b>
自為彭君故降不為太守服¶也¶
魏志曰閻温字伯儉天水西城人守上邽令馬超奔上
邽¶郡人任養等舉衆迎之温止之不能禁乃馳還州超
復圍¶州甚急乃遣温密出告急於夏侯淵賊圍數重温
夜從水¶中潛出明日賊見其跡遣人追遮之於顯親界
得温執還詣超超解其縛¶謂曰今成敗可見若從吾言
反謂城中東方無救此轉禍<md:KR3k0012_SBCK_420-8b>¶為福之計也不然今為戮
矣温偽許之超乃載温詣城下¶温向城大呼曰大軍不
<pb:KR3k0012_WYG_420-15a>
過三日至免之超怒數之曰足下¶不為命計耶温曰夫
事君有死無貳而公乃欲令長者出¶不義之名吾豈苟
生者乎超遂殺之¶
又曰董卓遷帝長安幽州牧劉虞署田疇為從事奉使
得¶報馳還未至虞已為公孫瓚所害疇至謁祭虞墓陳
發章¶表哭泣而去瓚聞之大怒購求獲疇謂曰汝何哭
劉虞墓¶而不送章報於我疇荅曰漢室衰頽人懷異心
唯劉公不¶失忠節章報所言於將軍未美恐非所樂聞
<pb:KR3k0012_WYG_420-15b>
故不進也今¶將軍方舉大事以求所欲既滅無罪之君
又讐守義之臣¶誠行此事則燕趙之士將背東海而死
豈忍有從將軍者乎¶瓚壯其對不誅¶
又曰初濟隂王思與梁習俱為西曹令史思直日白事
失<md:KR3k0012_SBCK_420-9a>¶太祖㫖太祖大怒教召主者將加重辟時思近出習
代徃¶對已被收執思乃馳還自陳已罪罪應受死太祖
歎習之¶不言嗟思之識分曰何意吾軍中有義士二人
乎
<pb:KR3k0012_WYG_420-16a>
又曰牽招字子經袁紹辟招為督軍從事紹卒又事紹
子尚¶後遼東送袁尚首懸在馬市牽招覩之悲感設祭
頭下太¶祖義之¶
又曰龎濟字子異初以凉州刺史從事守破羌長㑹武
威¶太守張猛反殺刺史邯鄲商猛令敢有臨喪死不赦
濟聞¶之棄官晝夜奔走號泣喪所訖詣猛門懷匕首欲
因見以¶殺猛猛知其義士勅遣不殺由是以忠烈聞¶
魏略下脂習除太醫令與孔融親善㑹融被誅當時許
<pb:KR3k0012_WYG_420-16b>
中¶與融善者莫敢收恤而習獨徃撫而哭之曰文舉卿
捨我¶而死吾何以生為哀歎無已太祖收習欲理之尋
以其事<md:KR3k0012_SBCK_420-9b>¶直見原¶
蜀志曰曹公東征擒雲長以歸拜為偏將軍禮之甚渥
曹¶公壯其為人而察其無久留意謂張遼曰卿試以情
問之¶遼以問焉雲長曰吾極知曹公待我厚然吾受劉
將軍恩¶誓以共死不可背之吾終不留吾要當立効以
報曹公而¶後乃歸遼以其言報曹公公曰事君不忘其
<pb:KR3k0012_WYG_420-17a>
本天下義士¶也度何時去遼曰受公恩必効力而後去
也及後殺顔良¶曹公知其必去重加賞雲長拜書告辭
而奔先主左右欲¶追之曹公曰彼為其主勿追也¶
呉志曰陸瑁同郡徐原居㑹稽素不相識臨死遺瑁書
託¶孤瑁為起墳收導其子養之¶
王隠晉書曰鄧攸遭石勒亂負妻子行入草遇賊失牛
馬¶攸語其妻吾弟早亡唯有遺民今當步擔兩兒便當
盡死<md:KR3k0012_SBCK_420-10a>¶不如自棄兒抱遺民吾後猶當有兒婦乃從之
<pb:KR3k0012_WYG_420-17b>
又曰趙王倫害張華之時洛中震悚唯閻續詣東市號
哭¶吊屍而撫之曰早語君遜位而不肯去今果不免禍¶
干寳晉記曰宣王討王陵發令狐遇冡暴屍兖州武吏
東¶平馬隆託廬三年種植松柏一州之士愧之¶
漢晉春秋曰文王誅鍾㑹為功曹向雄收塟王召而責
之¶雄曰昔先王掩骨埋胔仁流枯骨當時豈先卜其功
罪而¶後塟哉今王誅既加於法已備雄感義收塟於教
無闕法¶立於上教𢎞於下以此訓物雄曰可矣何必使
<pb:KR3k0012_WYG_420-18a>
雄背死違生¶以立於時殿下讐懟枯骨捐之中野百歲
之後為臧獲所¶笑豈仁賢所掩哉王悅與宴談而遣之¶
三十國春秋曰成都王頴禦長沙王乂於建春門陸機
敗¶遁走頴誅機及弟雲夷三族機呉人而在寵族之上
人多惡<md:KR3k0012_SBCK_420-10b>¶之成都王嬖人孟玖素不快於雲及機建門之
敗機衆多¶喪牽秀譖之於頴言機持兩端孟玖復構之
於内使牽秀¶斬機初機之專征請孫拯為後軍司馬至
是收拯下獄拷¶捶數百兩髁骨見終言機寃吏知拯義
<pb:KR3k0012_WYG_420-18b>
烈謂拯曰二陸之¶死誰不知枉君何不愛身拯仰天曰
陸君兄弟世之竒士¶有顧於吾吾危不能濟死復相誣
非吾徒也乃夷三族拯¶門人費慈自詣頴明拯之寃拯
喻之曰吾唯不負二陸死¶自吾分卿何為爾耶慈曰僕
又安負君而求生乎固明拯¶寃玖乂疾之亦并見害¶
　
　
　太平御覽卷四百二十
