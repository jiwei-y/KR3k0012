# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:15.883276
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 328
#+PROPERTY: FILE SB11n0727-328太平御覽-卷之三百二十八.
<pb:KR3k0012_SBCK_328-1a>¶
太平御覽卷第三百二十八　兵部五十九¶
　　從軍　羽書　占&KR0049;¶
詩曰伯也執殳爲王前驅自伯之東首如飛蓬豈無膏沐¶
誰&KR0244;爲容¶
又曰鳵羽刺君子下從征役不得養父母也肅肅鳵羽集¶
于苞栩王事靡盬不遑啓處¶
漢書張良曰良性多病未嘗持兵將常爲畫䇿臣時從行¶
後漢書曰周嘉字惠文仕郡爲主簿王莽未群盗入汝陽¶
嘉從太守何敞討賊爲流矢所中賊圍十重白刃交集嘉¶
以身捍之曰嘉請以死贖君命後太守㓂恂舉爲孝廉拜¶
侍郎引見問遭難之事詔嘉尚公主嘉稱疾不肯當¶
梁書曰曹景宗爲竟陵太守及帝起兵景帝聚族并率五¶
<pb:KR3k0012_SBCK_328-1b>¶
服内子弟三百人從軍¶
後魏書曰張衮字洪龍上谷沮陽人也好學有文才太祖¶
爲代王選爲左長史决䇿幃幄太祖器之禮遇優厚¶
又曰韓茂從討平凉當茂所衝莫不應&KR0076;而殪由是丗祖¶
壯之〇又曰張衮從太祖破賀訥登勿居山聚石爲峰以¶
記功徳命衮爲文¶
又曰豆代田從討平凉擊破赫連定得奚斤等世祖以定¶
妻賜之詔斤𦞃行授酒於代田勑斤曰全尓命者代田功¶
也進爵長廣公¶
隋書曰郭榮遼東之役以功進位左光禄大夫明年帝復¶
事遼東榮以爲中國疲敝万乗不冝屢動乃言於帝曰戎¶
狄失禮臣下之事臣聞千鈞之弩不爲鼷䑕發機豈有親¶
辱大駕以臨小㓂帝不納復從軍攻遼東城榮親蒙矢石¶
<pb:KR3k0012_SBCK_328-2a>¶
晝夜不釋甲胄¶
王粲從軍詩曰下舡登髙防草露霑我衣𢌞身赴床寢此¶
愁當告誰身服干戈事豈得念所私¶
又曰從軍有苦樂但問所從誰所從神且武焉得乆勞師¶
鮑明逺東武吟曰始隨張校尉召募到河源後逐李輕車¶
追虜窮塞垣〇曹子建詩曰從軍度凾谷馳馬過西京¶
嵇叔夜贈秀才入軍詩曰良馬旣閑麗服有輝風馳霓逝¶
躡景追飛凌厲中原頋盻生姿¶
陸機從軍行曰朝食不免胄夕息常&KR0018;戈苦哉逺征人附¶
心悲如何¶
薛瑩荅華永先詩曰桴鼔常在側筆研永欲&KR0162;卷衮不復¶
開干戈以爲權¶
劉義恭擬古詩曰束甲辝京洛&KR0018;戈事烏孫後軍齊太河¶
<pb:KR3k0012_SBCK_328-2b>¶
築壘&KR0058;陽屯旦聞羽檄飛夕見邊驛奔¶
　　　　　羽書¶
史記曰齊使魯連爲書以箭射之遺燕將曰吾聞之知者¶
不背時而弃利勇士不怯死而滅名忠臣不先身而後君¶
忠廢名滅後代無稱非智也且吾聞效小莭者不能行大¶
威𢙣小恥者不能立榮名昔管仲曹沬二公者非不能効¶
小莭死小恥也以爲殺身絶代功名不立非智也故業與¶
王覇争流名與天壤相弊公其圗之燕將自殺¶
漢書髙紀曰武臣自立爲趙王沛令欲以沛應之恐有変¶
欲誅蕭曹恐踰城保髙祖乃書帛射城中與沛父老父老¶
乃殺沛令開門迎髙祖¶
後漢書曰隗&KR0349;檄告州郡言王莽之罪楚越之竹不足以¶
書其惡¶
<pb:KR3k0012_SBCK_328-3a>¶
魏志曰閞羽圍行征南將軍曹仁於樊趙儼以議郎叅仁¶
軍事儼謂軍將曰今賊猶盛我徒卒單少而仁隅絶不得¶
同力前軍逼圍遣謀通仁使知外救以勵將士然後表裏¶
俱發破楚必矣諸將皆喜便作地道射箭飛書與仁消息¶
晉書曰&KR0004;安南將軍甘卓與左將軍隋王承書勸使固守¶
當以兵出[沔-丏+丐]口断王敦歸路則湘圍自解承荅其書略曰¶
足下&KR0002;能卷甲電赴猶或有濟&KR0002;其狐疑求我枯魚之肆¶
矣¶
梁後略曰己酉上自長沙寺移住天居寺是日北軍射書¶
城内今者行兵不貪城隍圡地不貪子女玉帛志存救弊¶
濟此生民廣訪民人擇善而立梁朝士庶尚未相領解蟻¶
聚窮城寂無求問㝷此異卜良用到惑¶
又曰禇蘿率其下五百人乗大艦於鹿頭後湖以輝水戰¶
<pb:KR3k0012_SBCK_328-3b>¶
北軍聚而觀蘿乃掉艦向岸北軍引去蘿亦廻歸上乃射¶
書北軍大開賞募有能斬送賊帥者封五千户侯賜絹万¶
疋¶
　　　　　占候¶
孫子曰天者隂陽寒暑莭制也(謂順天行誅因隂陽四時/剛柔之制故司馬法日冬)¶
(夏不興師所以兼受愛吾人&KR0002;細雨沐軍臨機必有捷廻/風相觸道還而無功雲𩔖羊群必走之道氣如驚鹿必敗)¶
(之勢黒雲出壘赤氣臨軍皆敗之兆&KR0002;烟非煙此&KR0159;雲也/必勝&KR0002;霧非霧是泣軍也必敗是知風雲之占其來乆矣)¶
孫子占曰三軍將行其旌旗從容以向前是爲天送必亟¶
擊之得其大將三軍將行其旍旗墊(音/店)然&KR0002;雨是謂天霑¶
其師失三軍將行旍旗乱於上東西南北無所主方其軍¶
不還三軍將陣雨甚是爲浴師勿用陣戰三軍將戰有雲¶
其上而赤勿用陣先陣戰者莫復其迹三軍方行大風飄¶
起於軍前右周絶軍其將亡右周中其師得粮¶
<pb:KR3k0012_SBCK_328-4a>¶
左傳曰晉侯圍上陽問於卜偃曰何時克之對曰童謡云¶
丙子之辰龍尾伏辰均服振振取&KR0593;之旗鶉之賁賁天䇿¶
焞焞火中成軍&KR0593;公其奔其九月十月之交乎¶
韓詩外傳曰武王伐紂到刑兵軛折爲三天雨三日不休¶
武王懼召太公而問之曰紂未可伐乎太公曰不然軛折¶
爲三者軍當分爲三也天雨三日者欲洒吾兵也¶
後漢書曰韓遂屯羙陽董卓與戰輙不利十一月夜有流¶
星如火光長十餘丈照遂營中馿馬盡鳴賊以爲不祥¶
欲歸金城卓聞之喜明日乃與右扶風鮑鴻等并兵俱攻¶
大破之斬首數千級¶
又曰王㝷王邑攻南陽積弩乱發矢下如雨城中&KR0018;户而¶
汲王鳯等乞降不許㝷邑自以爲功在漏刻意氣甚逸夜¶
有流星墜營中晝有雲氣如壞山當營而隕不及尺而散¶
<pb:KR3k0012_SBCK_328-4b>¶
吏士皆厭伏(續漢志曰雲如壞山所謂營頭之星也占曰/營頭之所墜其下覆軍殺將血流千里厭音)¶
(一業/反)¶
晉書載記曰劉曜咸和三年曜夢三人金靣丹脣東向逡¶
廵不言而退曜拜而履其跡旦召公卿巳下議之朝臣咸¶
賀以爲&KR0123;祥唯太史令任義進曰三者歴運統之極也人¶
爲震位王者之始次也金爲兊位物衰落也脣丹不言事¶
之畢也逡廵揖讓退舎之道也爲拜者屈伏於人履跡而¶
行愼勿出壃也東井𥘿分也五車趙分也𥘿兵必暴起亡¶
主衆師留敗趙地逺至三年近至七百日應不逺願陛下¶
思而防之曜大懼¶
又曰石季龍攻張重華謝艾拒之艾建牙旗盟將士有西¶
北風吹旌東南指日風爲令今旗指之天所賛也破之必¶
矣軍次神鳥王擢與前鋒戰敗遁還河南還討叛虜斯骨¶
<pb:KR3k0012_SBCK_328-5a>¶
眞万餘落破之¶
又天文志曰水與金合爲變謀爲兵夏入太白中上出破¶
軍殺將¶
又曰元興年八月庚子太白犯歳星在上將¶
又曰永興二年四月丙子太白犯狼星占曰大兵起九月¶
歳星守東井占曰有兵井又𥘿分野是年苟師破公師蕃¶
張方破苑陽王虓𨵿西諸將攻河間王顒奔走東海王迎¶
殺之永和十四年十二月慕容儁遂據臨漳盡有幽并青¶
兾之地縁河諸將奔散河津隔絶¶
又曰戊子月犯牽牛大星占曰牽牛天將也¶
又曰義熈十四年十月癸巳熒惑入太微犯西蕃上將乃¶
順行至左振門¶
又曰辰星甞出不出是謂擊卒兵大起在於房心間地動¶
<pb:KR3k0012_SBCK_328-5b>¶
又曰凢有蝕五星其國皆止歳以飢熒惑以亂鎭以弑太¶
白以強國戰辰星以女亂¶
又曰辰星不出太白爲客其出太白爲主出而與太白不¶
相從乃各出一方爲格野雖有軍不戰¶
隋書曰長孫晟以邊功授上開府儀同三司復遣還大利¶
安撫新附仁壽元年晟表奏曰臣夜登城樓望見磧北有¶
赤氣長百餘里皆如雨足下垂&KR0013;地謹驗兵書此名灑血¶
其下之國必且破亡欲滅匈奴冝在今日詔楊素爲行軍¶
元帥晟爲受降使者北伐二年軍次北河值賊帥思力侯¶
斤等領兵拒戰與大將軍梁黙擊走之轉戰六十餘里賊¶
衆多降¶
唐書曰武徳中淮南道行臺僕射輔公祏據丹陽反遣趙¶
郡王恭爲行軍元帥討之將發與諸將宴集命取水忽變¶
<pb:KR3k0012_SBCK_328-6a>¶
爲血在座中皆失色恭舉止自&KR0002;諭之曰禍福無門唯人¶
自召自頋無&KR0018;於物諸君何憂懼之&KR0055;公祏惡積禍&KR0313;今¶
承廟筭以致討盆中之血乃公祏授首之徴遂盡歡而罷¶
時人服其識度而能安衆竟平公祏焉¶
又曰李晟之將復京師也時熒惑守歳乆之方退賔介或¶
勸晟曰今熒惑巳退皇家之利也可速出兵晟曰天子外¶
次人臣當死節垂象玄逺吾安知天道至是謂叅佐曰前¶
者公勸晟出兵非敢拒也且軍士可用之不可使知之甞¶
聞五緯&KR0313;縮無准懼復來守歳則我軍不戰而自潰矣叅¶
佐歎服皆非所及也㝷拜晟爲司徒兼中書令¶
三國典略曰十一月癸未梁主閱戎干津陽門外立二城¶
南爲呉地北爲虜城西北風甚急&KR0270;天昬暗幡旗南靡乃¶
移虜軍度南城呉軍度北城以順風也俄而驟雨暴降梁¶
<pb:KR3k0012_SBCK_328-6b>¶
王輕輦還宫至城而霽觀者怪之¶
又曰太原郡王髙洋督兵攻王思政䧟于潁川遂入東魏¶
先是長社夜有聲如車&KR0016;從西北向城居二日黒風起於¶
乹地吹水入城城壞風羊角而上¶
又曰侯瑱敗王琳于梁山琳及蕭莊並奔于齊&KR0004;東𨵿水¶
舟艦得通琳引合肥之衆相次而下瑱與琳合戰琳軍少¶
却退保西岸及夕東北風大起吹其舟艦没于沙中夜有¶
流星墜於琳營及旦風静琳入浦脩舡以鹿角繞岸不敢¶
復出¶
六韜曰周武王伐紂師至泥水牛頭山風雨甚疾鼔旗毀¶
折王之&KR0406;乗惶震而死¶
太公曰用兵者順天道未必&KR0123;逆之不必凶&KR0002;失人事三¶
軍敗亡且天道&KR0017;神視之不見聽之不聞智將不發而愚¶
<pb:KR3k0012_SBCK_328-7a>¶
將拘之&KR0002;乃好賢而能用舉事而得此則不看時曰而事¶
利不暇卜筮而事&KR0123;不禱祝而福從遂命駈之前進周公¶
曰今時逆太歳龜灼凶卜筮不&KR0123;星變爲災請還師太公¶
怒曰今紂刳比干囚箕子以飛廉爲政伐之有何不可枯¶
草朽骨安可知乎乃焚龜折&KR0433;援抱而鼔率衆先渉河武¶
王從之遂滅紂¶
又曰從孤擊虚髙人無餘一女子當百夫風鳴氣者賊存¶
在十里鳴條百里揺技四百里雨霑衣裳者謂潤兵不霑¶
者謂泣兵金噐自鳴及焦氣者軍疲也¶
又曰武王使散冝生卜伐殷鑚龜龜不兆下占於地數&KR0433;¶
&KR0433;交而折祖行之日雨輜軍至&KR0942;行至之日幟折爲三冝¶
王曰二四凶不祥不可舉事太公進曰退非子之所及也¶
聖人生天地之間承衰亂而起龜者枯骨&KR0433;者折草何足¶
<pb:KR3k0012_SBCK_328-7b>¶
以辯&KR0123;凶祖行之日雨輜車至&KR0942;是洗濯甲兵也行之日¶
幟旗爲三是軍分爲三如此斬紂之首&KR0123;也¶
抱朴子曰晉太康二年京邑始亂三國舉兵攻長沙王人¶
小民張昌反於荆州奉劉尼爲漢主乃遣石水擊定楊州¶
屯於建業宋道衝&KR0003;冰求爲丹陽太守到郡發兵以攻冰¶
召余爲貯兵都尉余年二十一見軍旅不得巳而就之宋¶
侯不用吾計數敗吾令宋侯從月建住華盖下遂収合餘¶
燼從吾計破石冰焉¶
又曰凢戰觀雲如走鹿形者敗軍之氣也¶
兵法秘訣曰鎭星所在之𪧐其國不可伐又彗星見大明¶
臣下縱撗民流亡無所食父子坐離夫婦不相得四維有¶
流星前如瓮後如火光竟天如雷聲名曰天狗其下飢荒¶
民疾疫群臣死流星東北行名天岡天海之口必有大水¶
<pb:KR3k0012_SBCK_328-8a>¶
土功又四維有流星入以後有白氣如雲&KR0250;似車輪是謂¶
齧食其下大兵中國多盗賊又有星如&KR0720;見北斗名爲旬¶
始天下大亂諸侯争雄¶
玄女兵法曰凢行兵之道天地大寳得者全勝失者必&KR0018;¶
北斗之中禽有旬始&KR0250;像雄雞制百兵之母能得其術何¶
神不使九地九天各有表裏三竒六合王威軍事¶
又曰黄帝攻&KR0214;尤三年城不下募求術士乃得伍&KR0487;與之¶
言曰今日余攻&KR0214;尤三年城不下與咎安在伍骨曰此城¶
中之將爲人必白色商音帝始攻時得無以秋之東方行¶
乎今皇帝爲人蒼色角音此雄軍也以戰爲之黄帝曰善¶
爲之&KR0002;何伍&KR0487;曰臣請攻&KR0214;尤三日城必下黄帝大喜其¶
中黄直日帝積三年攻&KR0214;尤而城不下今予欲以三日下¶
之何以爲明伍&KR0487;曰不如臣言請以軍法論黄帝曰子欲¶
<pb:KR3k0012_SBCK_328-8b>¶
以何時臣請朱雀之日日正中時立赤色徴音絳衣之軍¶
于南方以輔角軍臣請以青龍之日平旦時立青色角音青¶
衣之軍于東方以輔羽軍臣請以玄武之日人定時立黒¶
色羽音黒衣之將于北方以輔啇軍臣請以白虎之日日¶
入時立白色啇音白衣之將于西方以輔宫軍四將以立¶
臣請爲帝以黄龍之日日中建黄旗於中央以制四方五¶
軍巳具四靣攻&KR0214;尤三日其城果下黄帝即封&KR0487;丗丗不¶
絶○又曰戰闘不法當從九天之上擊九地之下衆士黙¶
黙人無見者九天者春在青龍夏在朱雀秋在白虎冬在¶
玄武四神爲九天其衝爲九地¶
星占曰太白出髙用兵&KR0055;入敢戰者&KR0123;星出東方中國大¶
利蠻夷大敗○兵書曰氣聚如龍如鵠尾者其下軍兵破¶
敗也　︻太平御覽卷第三百二十八¶
