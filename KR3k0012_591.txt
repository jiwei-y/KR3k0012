# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:32.104764
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 591
#+PROPERTY: FILE SB11n0727-591太平御覽-卷之五百九十一.
<pb:KR3k0012_SBCK_591-1a>¶
太平御覽卷第五百九十一¶
　文部七¶
　　　　　御製上¶
尚書臯陶曰帝庸作歌曰勑天之命惟時惟幾乃歌曰股¶
肱喜哉元首起哉百工熈哉臯陶拜手稽首颺言曰念哉¶
率作興事愼乃憲欽哉屢省乃成欽哉乃&KR4535;載歌曰元首¶
明哉股肱良哉庶事康哉又歌曰元首叢脞哉股肱隋哉¶
萬事隳哉¶
漢書曰髙祖還歸過沛置酒沛宫悉召故人父老子弟佐¶
酒發沛中兒得百二十人教之歌酒酣髙祖擊筑自爲歌¶
曰大風起兮雲飛揚威加海内兮歸故郷安得猛士兮守¶
四方¶
又曰武帝求賢詔曰盖有非常之功必待非常之人故馬¶
<pb:KR3k0012_SBCK_591-1b>¶
或奔踶而致千里士或有&KR0018;俗之累而立功名夫泛駕之¶
馬弛斥之士亦在御之而巳(泛覆也方腫反/弛廢也斥逐也)其令州縣察¶
吏民有茂才異等可爲將相及使絶國者¶
又曰武帝幸河東祠后&KR0095;顧帝京欣然中流與群臣宴飲¶
上歡甚乃自作秋風辭云秋風起兮白雲飛草木黃落兮¶
鴈南歸蘭有秀兮菊有芳携佳人兮不能忘泛樓舡兮濟¶
汾河橫中流兮揚素波蕭皷鳴兮發棹歌歡樂極兮哀情¶
多少壯幾時兮柰老何¶
後漢書東平憲王蒼傳曰顯宗以所自作光武本紀示蒼¶
蒼因上丗祖受命中興頌上甚善之令校書郎賈逵爲之¶
訓解¶
又曰顯宗自制五家要&KR0003;章句令桓郁定於宣明殿(華嶠/書日)¶
(帝自制五行章句此言/五家即謂五行之家也)¶
<pb:KR3k0012_SBCK_591-2a>¶
魏志曰武帝御軍三十餘年手不捨書晝講軍䇿夜則思¶
經傳登髙必賦遇物必詩及造詩&KR0013;之管弦皆成樂章¶
魏志曰文帝行幸廣陵故城臨江觀兵戎卒十餘萬旌旗¶
數百里帝馬上爲詩曰觀兵臨江水水流何湯湯戈矛成¶
山林玄甲曜日光猛將懷暴怒膽氣正縱橫誰云江水廣¶
一葦可以航不戰能屈敵戢兵稱賢良古公宅歧邑實始¶
剪殷商孟子營虎牢鄭人懼稽顙充國務耕植先零自破¶
亡興農淮甸間築室都徐方量運冝權略六軍咸恱康豈¶
如東山詩悠悠多悲傷¶
魏文帝紀曰帝好文學以著述爲務自所勒成垂百篇又¶
使諸儒撰集經傳隨&KR0011;柤從凢百篇號曰皇覽¶
晉書曰殷仲堪爲黃門郎孝武嘗示仲堪詩曰勿以巳才¶
而&KR0015;不才¶
<pb:KR3k0012_SBCK_591-2b>¶
宋書曰髙祖過彭城置酒命&KR0083;筆爲詩曰先蕩臨淄穢却¶
清河洛塵華陽有逸&KR0185;桃林無伏輪於是群才並作也¶
後魏書曰孝文帝雅好讀書手不釋卷五經之義覽之便¶
講學不師授探其精奥史傳百家無不該涉才藻冨贍好¶
爲文章詩賦銘頌有興而作有大手筆馬上口授及其成¶
也不改一字自太和巳後詔䇿皆帝文也自餘文章百有¶
餘篇¶
三國典略曰周明帝㓜而好學詞彩温麗捃摭衆書自羲¶
農巳來訖于魏末叙爲丗譜凢百卷所著文章十卷行於¶
丗¶
後周書曰明帝三年秋九月幸同州過故宅賦詩曰玉燭¶
調秋氣金輿歴舊宫還如過白水更似入新豐霜潭漬晚¶
菊寒井落踈桐舉盃延故老令聞歌大風¶
<pb:KR3k0012_SBCK_591-3a>¶
梁書曰武帝賜張率詩曰東南有才子故能服官政余雖¶
慙夙昔得人斯爲盛率氶詔徃復六首¶
又曰髙祖製春景明志詩五百字勑在朝辭人沈約巳下¶
同作髙祖以王僧孺詩爲工¶
隋書曰陳禎明&KR0004;後主作新歌詞甚哀思令後宫羙人習¶
而歌之其辭曰玉樹後庭花花開不復乆時人以歌䜟此¶
其不乆兆¶
又曰大業三年幸榆林啓民可汗奉觴上壽拜伏甚恭帝¶
大恱賦詩曰鹿塞鴻旗駐龍庭翆輦廻氊惟望風舉穹廬¶
向日開呼韓稽顙至休屠繼踵來索辦擎羶肉韋韝獻酒¶
杯何如漢天子空上單于臺¶
國朝傳記曰煬帝善屬文而不欲人出其右司&KR0032;薛道衡¶
由是得罪後因事誅之曰更能作空梁落鷰泥否煬帝爲¶
<pb:KR3k0012_SBCK_591-3b>¶
鷰歌行文士皆和著作郎王胄獨不下帝帝毎衘之　竟¶
坐此見害而誦其警句曰庭草無人隨意緑復能作此語耶¶
又曰牛&KR0042;煬帝之在東宫也數有詩書遺&KR0042;&KR0042;亦有荅及¶
嗣位之後嘗賜&KR0042;詩曰晉家山吏部魏丗盧尚書莫言先¶
哲異竒才亦佐余學行敦時俗道素乃冲虚納言雲閣上¶
禮儀皇運&KR0004;彞倫欣有叙垂拱事端居¶
唐書曰太宗以武功定海内櫛風沐雨不暇於詩書洎于¶
嗣業進引忠良銳精思政朝多孜孜求之&KR0002;不及數年之¶
後天下晏和遂於聽覽之暇留精文史叙事言懷時有制¶
作天才宏麗興記&KR0007;逺著作鄧隆請編次之詔不許¶
又曰太宗著金鏡述以示群臣其辭曰朕以萬機暇日遊¶
心前文仰六代之髙風觀百王之遺跡興亡之運可得言¶
焉每至軒昊之無爲唐虞之至治未甞不留連賛詠不能巳¶
<pb:KR3k0012_SBCK_591-4a>¶
矣及於夏殷末丗&KR0087;漢暴君使人凛然競懼如履朽薄然¶
人君皆欲其永享萬乗之尊以垂百王之後而得失異迹¶
興滅不同何也盖短於自見不聞逆耳之言至於滅亡終¶
身不悟豈不懼哉觀理亂之本原足爲明鏡之鍳戒亂未¶
常不任不肖理未嘗不任忠賢任忠賢則享天下之福用¶
不肖則受天下之禍社稷臨危之主各師其臣&KR0002;使&KR0116;悟¶
安有危亡之禍特由不留心於任使翻屬意於遨遊豈不¶
哀哉以遨遊將爲任使以任使將爲遨遊豈不善哉古人¶
言舜禹不愛於聲不貪於色予謂不然將爲愛也人云桀¶
紂躭於聲色子將爲不好也何以然桀紂命不終於天年¶
樂不終於一丗以此知爲不好也舜禹命壽於終樂畢於¶
丗予謂之愛也且夫人有寛躁強柔之志愁樂貪慾之心¶
性有善不善者也由是觀之堯舜禹湯躬行仁義治致隆¶
<pb:KR3k0012_SBCK_591-4b>¶
平此禀其善性也幽厲桀紂乃爲炮烙之刑刳孕婦割人¶
心斮朝渉脯&KR0017;侯造酒池糟丘爲長夜之飲此其受於不¶
善之性也夫立身之道在於折&KR0168;不在於偏躭呉起曰昔¶
桑氏之君脩德廢武以滅其國有扈之君恃衆好勇以䘮¶
社稷仲尼曰寛濟猛猛濟寛仁義之道猶不得偏何况於¶
左道乎况於不仁乎爲君之道處至極之尊以億兆爲心¶
以萬&KR0022;爲意安民必以文德防邊必以武功孔子曰夫文¶
之所加者深武之所服者大德之所施者愽則威之所制¶
者廣不可以武威安民不可以文德備塞大鯨岀水必廢¶
遊波之功鴻鵠沉泥定無凌空之効&KR0002;各令遂志並不失¶
其能古人云構大厦者先擇木然後簡材治國者先擇佐¶
然後定民大匠構屋必以大材爲棟梁小材爲榱撩苟有¶
所中尺寸之木無棄此善理木者也非獨屋有棟梁國家¶
<pb:KR3k0012_SBCK_591-5a>¶
亦然大德爲宰相亦國之棟梁也予思三代以來君有¶
所好民必從之在上留心臺榭竒巧之人必至致情遊¶
獵馳騁之人逺臻存意管&KR0076;鄭衛多進降懷脂粉燕趙¶
斯來塞切直之路爲忠者少少開謟䛕之道爲佞者必¶
多古人云君猶器也民猶水也方圎在於器不在於水¶
以此而言足爲永戒夫玉不&KR0355;不成器人不學不知道¶
仲尼好於郯子文王學於虢叔聖人且猶如此何况於¶
凢人乎治主思賢如農夫之望&KR0010;哲后求人&KR0002;旱苗之¶
思雨亂君嫉勝巳如讎視不肖如子懷之中心何日暫¶
忘王莽僞行仁義之道有始無終孫皓權施恩惠之風¶
有&KR0004;無末二子猶舡之汎巨浪毁在不遥&KR0002;駑焉之奔¶
千里困其將至古人云&KR0155;量不以盛碩小智不可謀大¶
巧詐不如拙誠信無謬矣有明主有暗主漢祖攝衣於¶
<pb:KR3k0012_SBCK_591-5b>¶
酈生比干剖心於辛紂殷湯留情於伊尹龍逢&KR0013;戮於¶
夏桀楚莊暇&KR0169;而懷憂武侯罷朝而含喜闇主護短而永¶
愚明主思短而長善覩漢祖殷湯仰其有德行譬&KR0002;隂陽¶
調四時㑹法令均萬民樂則騏驎呈其祥漢祖殷湯豈非¶
騏驎之&KR0011;乎觀夏癸商辛嗟其悖惡之甚猶政令不行寒¶
暄失序則猛獸肆毒螽螟爲害夏癸商辛豈非猛獸之儔¶
乎予以此觀之豈非天道也雖曰天時抑亦人事成湯之¶
丗有七年之旱剪髪爲犧千里雨降太戊之時桑穀生朝¶
懼而脩德遂使十有六國重譯而來此豈非人事者也或¶
云爲君難爲臣不易君處尊髙之位執賞罰之權録人之¶
材因人之力何爲不成何求不得此言似易論之實難何¶
者輕凌天地衆精顯其妖忽慢神靈風雨應其暴是以帝¶
乙有雷震之禍殷紂致分砂之災多營池觀逺求異寳民¶
<pb:KR3k0012_SBCK_591-6a>¶
不得耕女不得蚕田荒業廢兆庶凋殘見其飢寒不爲之¶
哀覩其勞苦不爲之戚苦民之君也非治民之主也薄賦¶
輕傜百姓家給上無急命之徴下有謳歌之詠屈一身之¶
欲樂四海之民憂國之主也樂民之君也此其所以爲難¶
也且用人之道又爲未易巳之所賢未必盡賢衆之所毀¶
未必全惡知能不舉即爲失才知惡不黜則爲禍胎又人¶
才互有長短不必兼通是以公綽優於大國之卿子産善¶
爲小&KR0022;之相綘侯木訥卒安劉氏之宗嗇夫利口不任上林¶
之令捨短從長然後爲羙夫人剛柔之情各異曲直之性¶
不同不可不察也逆主耳而履道戮孔懷以安國周公是¶
也順上心以安身隨君情而殺之易牙是也棄巳之命存¶
君之身紀信是也挾國謀事以報公讎&KR0061;盎是也&KR0162;身而¶
執節&KR0012;立而自毁屈原是也外顯和穆之端内懷湯火之¶
<pb:KR3k0012_SBCK_591-6b>¶
意宰嚭是也忠謟之道以此觀之足以永鏡白起爲&KR0087;平¶
趙乃&KR0013;昭王所殺亞夫定七國之亂卒爲景帝所誅文種¶
設䇿滅呉翻遭越王之戮五貟竭誠爲國終罹賜劒之禍¶
乃君之過也非臣之罪焉至如趙髙韓信黥布陳狶之儔¶
此自貽厥釁非君之濫刑之也髙祖失於存功之能光武¶
獲於置將之妙臣安君社稷之國君處臣危亡之地豈是¶
相酬之道也爲天下之君處萬民之上安可易乎背道違¶
禮非惟損已乃爲賢人之所&KR0015;卑身厲行實爲君子又爲¶
凢夫之所譏越品進官其&KR0011;必爲深怨偏與人語衆以爲¶
曲&KR0059;任使賢良則謂偶委伏凢才則言愚闇數言則謂太¶
繁辭寡則謂道薄恣情忿怒則朝野戰慄留心寛恕則法¶
令不行民樂則官苦官樂則民勞四海之内莫非王&KR0095;要¶
荒爲枝葉畿内爲根本古人云皮之不存毛將安傅深根¶
<pb:KR3k0012_SBCK_591-7a>¶
固本之内相而伊尹傅&KR0003;丗所希逢至如鎭積氷之塞守¶
飛雪之邊而魏尚李牧當今罕遇遣人逺撫則眷戀而不¶
忍&KR0598;而不遺則枝葉而不存二冝之間致心何所是以晨¶
興夕&KR0357;無忘斯事爲上猶然何况臣下易云書不盡言言¶
不盡意今畧陳梗槩以示心之所存耳古語云勞者必歌¶
其事朕非故煩翰墨以見天藻但學以爲巳聊書所懷想¶
逹見群賢不以爲嗤也¶
又曰太宗思隋氏失道皇運開基因而序之以明誡愼神¶
筆書石命工刻之以賜皇太子其詞曰昔隋季崩離天綱¶
㢮紊波濤沸四海氣霧塞三光&KR0017;哭石言人怨神怒丁壯¶
疲於兵甲老弱斃於飢寒㸑骨百城流血千里宮闕變爲¶
禾黍中原化爲㓂塲余以弱齡屬當厄運思靜大難以濟¶
蒼生秣馬揮戈風驅電掃尅平八表臨撫萬方聊因暇景¶
<pb:KR3k0012_SBCK_591-7b>¶
載懷興亂歴想前代暗君庸王莫不恃其智力則輕侮聖¶
賢騁其文才則不尊道德縱其口辯以飾非肆其姦言以¶
拒諫昏迷酒色習近䜛邪暴疾&KR0058;元窮其轍跡傾危莫悟¶
以至滅亡明鏡不逺於焉自鑒¶
又曰魏徴葬日太宗登&KR0080;西樓臨路哭&KR0021;太宗復爲製碑¶
文并御書公卿士庶競來摸冩車馬塡噎日有數千時人¶
號其碑爲二絶文與書也¶
又曰太宗幸積翠池宴五品以上太宗曰今兹年榖大登¶
水潦不能爲害天下旣安邊方靜息因此農隙與公等舉¶
酒酒旣酣各冝賦一事太宗賦尚書其詞曰日&KR0628;翫百篇¶
臨登&KR0013;五典夏康旣逸預商辛亦流湎恣情昬主多尅巳¶
明君鮮滅身資累惡成名由積善¶
又曰太宗征髙麗廻次營州詔遼東戰死骸骨並集栁城¶
<pb:KR3k0012_SBCK_591-8a>¶
東南有司設太牢以&KR0021;之大宗臨哭盡哀從臣無不流淚¶
帝親爲文&KR0021;之曰忠烈盖世徃賢明䡄忘身徇國先哲良¶
規惟&KR0539;等懷忠立節重義輕生奮劒提戈摧城䧟陣冐鋒¶
刃而不頋赴湯火以如歸殞命戰塲殘形宼壘膏原潤&KR0207;¶
身喪名存揺落寒關遂非生入蒼茫雷野無復餘蹤山川¶
宛其不殊存亡䬃焉非昔然則身者今之所重名者後之¶
所貴身乃常有而愚夫怯焉功則難立惟烈士成焉去一¶
生之短期收千載之令譽此聖賢之操也豈直忠勇者乎¶
所以按轡停輿撫膺一慟嘉乃誠節痛&KR0539;遺靈酒爼旣陳¶
䰟其斯享¶
又曰貞觀十一年太宗幸洛陽遣使&KR0021;漢太師楊震墓太¶
宗自爲文曰惟君資華巖之竒氣禀金方之秀質艶忠篤¶
以成性應時運而挺生彈冠賛務弼諧帝道正色立朝周¶
<pb:KR3k0012_SBCK_591-8b>¶
行以肅坐槐爕理鼎餁載調值安德不昇政由近習氣舛¶
玉衡日微黃道君&KR0099;然忠憤乃心王室昌言正議屢犯於¶
逆鱗霜簡且繩志祛於時蠧而運屬陵夷道消賢哲不納¶
嘉猷遂嬰嚴網方弘至治遽夭天年英傑云亡&KR0022;國彌瘁¶
斯乃緬想髙蹤可爲長歎朕省方班瑞言事東廵瞻墳&KR0940;¶
於道周想風徽於前代&KR0002;使九原可作吾將與歸千載如¶
存依然何逺行潦致屬君其饗之¶
又曰髙宗製元首前星維城股肱等誡以示侍臣禮部尚¶
書弘文館學士許敬宗又上表請揔名爲天訓并請注解¶
許之及注畢敬宗爲之序¶
又曰咸亨中上自製樂章有上元二儀三材四時五行六¶
律七政八風九宫十洲得一慶雲之曲以示群臣令太常¶
行用之¶
<pb:KR3k0012_SBCK_591-9a>¶
又曰咸亨中御書飛白書賛以賜中書門下三品户部尚¶
書戴至德詞曰汎洪源俟舟楫中書侍郎郝處俊曰飛九¶
霄假六翮吏部侍郎李敬玄曰資啓沃罄丹誠中書侍郎¶
崔知悌曰竭忠節賛皇猷議者以戴郝寛厚而李崔忠勤¶
故上以此言褒羙之¶
又曰顯慶中上以琴中雅曲古人歌之近代巳來此聲頓¶
絶令所司簡樂工解琴笙者脩習舊曲冬十月辛亥太常¶
上書謹案禮記及家語云舜彈五弦之琴歌南風之詩是¶
知琴操曲弄皆合於歌¶
又張華&KR0054;物志云白雪是太帝使素女皷五十絃琴曲名¶
又楚大夫宋玉對襄王云有客於郢中歌揚春白雪國中¶
和者數十人是知白雪琴曲本冝合歌以其調髙人和遂¶
寡自宋玉巳來迄今千祀未有能歌白雪曲臣今准勑依¶
<pb:KR3k0012_SBCK_591-9b>¶
於琴中舊曲定其宫商然後教習並合於歌輙以御製雪¶
詩爲白雪歌詞又按古今樂府奏正曲之後皆別有聲君¶
唱臣和事彰前史輙取侍中許敬宗等奉和雪詩以爲送¶
聲各十六節令悉教訖並皆諧　韻上善之乃付太常編¶
於樂府¶
又曰&KR0007;宗製令長新誡一篇頒賜天下縣令其詞曰我求¶
令長保義下人人之所爲必有所因侵漁浸廣賦役不均¶
使夫離散莫保其身徴諸善理&KR0009;尔良臣與之革故政在¶
惟新調風變俗背僞歸真教先爲冨惠恤於貧無大無小¶
以躬以親青旌勸農其唯在勤墨綬行令孰不攸遵&KR0154;云¶
&KR0013;之我澤如春¶
又曰玄宗親製春臺望一章二十八句起居舎人蔡孚奏¶
曰伏見所製氣雄詞羙德音相屬鄙炎漢之奢侈徇有唐¶
<pb:KR3k0012_SBCK_591-10a>¶
之儉陋知作勞而居逸念中人之家産用心如此天下斯¶
安臣職在司言請宣示百寮及編國史¶
又曰端午日&KR0007;宗自賦詩曰端午臨中夏時清日復良鹽¶
梅巳佐鼎麴蘖且傳觴事古人留迹年深縷續長當軒知¶
槿荗向水&KR0116;蘆香億兆同歸壽群公共保昌忠貞如不替¶
貽厥後昆芳¶
又曰&KR0007;宗幸寧王憲宅與諸王宴探韻賦詩上詩曰魯衛¶
情先重親賢受轉多冕旒豐暇日乗景蹔經過戚里申髙¶
宴平臺奏雅歌復㝷爲善樂方驗保山河¶
又曰天寳八載九月甲午是日皇太子生日上製仁孝詩¶
六章親札於歩障以賜太子令中官髙力士以示朝臣¶
<pb:KR3k0012_SBCK_591-10b>¶
太平御覽卷第五百九十一¶
<pb:KR3k0012_SBCK_591-11a>¶
