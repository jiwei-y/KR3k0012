# -*- mode: mandoku-view -*-
#+TITLE: 太平御覽
#+DATE: 2015-09-23 10:14:02
#+PROPERTY: LASTPB  <md:KR3k0012_SBCK_442-1a>
#+PROPERTY: JUAN 445

¶
<md:KR3k0012_SBCK_444-1a>¶
<pb:KR3k0012_WYG_444-1a>
欽定四庫全書
　太平御覽卷四百四十四¶
　　　　　　　　　　　宋　李昉等　撰
　　人事部八十五¶
　　　知人下¶
唐書曰王珪㓜孤性雅澹少嗜慾志量沉深能安於貧
賤¶體道履正交不苟合叔父頗當時通儒有人倫之鑒
嘗謂¶所親曰門戸所寄惟在此兒耳
<pb:KR3k0012_WYG_444-1b>
又曰裴行儉有人倫之鑒自掌選及為大總管凡遇賢
俊¶無不甄採每制敵摧兇必先期揵日時有後進楊炯
王勃¶盧照隣駱賔王並以文章見稱吏部侍郎李敬元
盛為言¶譽以示行儉行儉曰才名有之爵禄盖寡楊應
至令長¶餘並鮮能令終是時蘇味道王勮未知名因調
選行儉一¶見深禮異之仍謂曰有晩年子息恨不見其
成長二公十¶數年當居衡石願記識此軰其後相繼為
吏部皆如其言<md:KR3k0012_SBCK_444-1b>¶行儉嘗所引偏禆有程務挺張䖍朂崔
<pb:KR3k0012_WYG_444-2a>
之𧦬王方翼党金¶毘劉敬同郭待李多祚黒齒之盡為
名将位至刺史将¶軍者數十人其所知賞多此類也¶
又曰狄仁傑受汴州判佐時工部尚書閻立本為河南道¶黜
陟使仁傑為吏人誣告立本見而謝曰仲尼云觀過知¶仁矣
足下可謂海曲之明珠東南之遺寳薦授并州都督¶法曹¶
又曰張守珪儀形瓌荘善騎射性慷慨有節義時盧齊
卿¶為幽州刺史深禮遇之常共榻而坐謂曰足下數
年外必¶節度豳凉為國之良将方以子孫相託豈得以
<pb:KR3k0012_WYG_444-2b>
僚属常禮¶相與耶¶
又曰李勉以故吏前宻縣尉王晬(子對/切)勤幹俾攝南鄭
令¶俄有詔處死勉問其故乃為權倖所誣勉詢将吏曰
上方<md:KR3k0012_SBCK_444-2a>¶藉牧宰為人父母豈以譛言而殺不辜乎即停詔
拘晬飛¶表上聞晬遂獲宥而勉竟為執政所排追入為
大理少卿¶謁見面陳王晬無罪政事修舉盡力吏也肅
宗嘉其守正¶即日除太常少卿王晬後以推擇拜大理
評事龍門令終¶有能名時稱知人
<pb:KR3k0012_WYG_444-3a>
又曰李晟徳宗之幸山南既入駱谷謂渾瑊曰渭橋在
賊¶腹内兵勢懸隔李晟可辨事乎瑊對曰李晟秉義執
志臨¶事不可奪以臣計之破賊必矣帝意始安¶
又曰楊嗣復字繼之僕射於陵之子也初於陵十九登
進¶士第二十再登愽學宏詞科調補潤州句容尉浙西
觀察¶使韓滉有知人之鑒見之甚悅滉有愛女方擇佳
婿謂其¶妻柳氏曰吾閱人多矣無如楊生貴而壽生子
必為宰相¶於陵秩滿寓居楊子而生嗣復後滉見之撫
<pb:KR3k0012_WYG_444-3b>
其背曰名位<md:KR3k0012_SBCK_444-2b>¶果踰於父楊門之慶也因字曰慶門竟如
其言¶
又曰于邵傳云樊澤嘗舉賢良方正邵一見之於京師
謂¶樊将相之材也不五年澤為節度¶
又曰李徳裕與牛僧孺有隙或以韋温厚於牛僧孺言
於¶徳裕徳裕曰此人堅正中立君子也¶
又曰劉三復長慶中李徳裕拜浙西觀察使三復以徳
裕¶禁宻文臣以所業文詣郡干謁徳裕閲其文倒屣迎
<pb:KR3k0012_WYG_444-4a>
之乃¶辟為從事¶
後魏書曰崔亮傳云崔亮字敬儒清河東武城人也時
隴¶西季冲當朝任事亮從兄言之於充充與亮語因謂
亮曰¶比見卿仙人相命語使人胸中無復促廹之念竒
之延為¶舘客冲謂兄子竒曰大崔寛和篤雅汝冝友之
小崔生峭¶整清徹汝冝敬之二人終将大至<md:KR3k0012_SBCK_444-3a>¶孔叢子曰魏安釐王問子順馬回之為人雖少文然梗
直¶有丈夫之節吾欲以為相可乎答曰知臣莫若君何
<pb:KR3k0012_WYG_444-4b>
有不¶可至於亮直之節臣未之明也曰何故荅曰臣聞
諸孫卿¶其為人長目而永視者必體方而心圓每以其
法相人千¶百不失一臣見回非不偉其體幹然甚疑其
目王卒用之三¶月回果以諂得罪¶
淮南子曰寗戚欲干齊桓公困窮無以自逹於是為商
旅¶将牛車暮宿於郭門之外桓公郊迎客夜爝火甚盛
從者¶甚衆戚飯牛車下望見桓公而悲擊角而習商歌
桓公聞¶之撫其僕之手曰異哉歌者非常人也命後車
<pb:KR3k0012_WYG_444-5a>
載之賜衣¶冠¶
説苑曰楚令尹虞丘子復相荘王曰臣聞奉公行法可
以¶得榮能淺行薄無望上位臣為令尹十年矣國政不
治獄<md:KR3k0012_SBCK_444-3b>¶訟不息臣竊選國俊士孫叔敖秀才多能其性無
欲君舉¶而授之政則國可使寜而士民可使附荘王從
之賜虞丘子¶采田三頃號曰國老以孫叔敖為令尹虞
丘子家干法叔¶敖執而戮之虞丘子喜曰叔敖果可使
持政矣
<pb:KR3k0012_WYG_444-5b>
傅子曰昭烈襲蜀丞相椽趙㡬曰𤣥徳其不濟乎拙於
用¶兵每戰每敗奔亡不暇何以圖人徴士傅朝曰𤣥德
寛仁¶有度能得人死力諸葛亮逹治知變正而有謀而
為之相¶翼德雲長勇而有義皆萬人之敵而為之将此
三人者皆¶人傑也以𤣥德之畧三傑佐之何為而不濟
也¶
郭子曰兾州刺史楊淮字彦清二子喬髦有識俱總角
為¶成噐淮與裴頠樂廣友善遣見之頠謂淮曰喬當及
<pb:KR3k0012_WYG_444-6a>
卿髦¶小减也廣謂淮曰喬自及卿髦尤精出淮笑曰我
二兒之¶優劣乃裴樂之優劣議者許之<md:KR3k0012_SBCK_444-4a>¶又曰王仲祖云真長知我勝我自知¶
又曰王渾妻鍾生女甚賢明令武子為妺擇嘉婿而未
有¶其人兵家子有才欲以妻之獨與母議初不告事定
乃白¶母曰誠是地也自可貴要當令我見之於是武子
令此兵¶與羣小雜處使母微察之母曰刑衣者汝可㧞
乎武子曰¶是母曰此才足以㧞萃然地寒非長年不足
<pb:KR3k0012_WYG_444-6b>
展其才用觀¶其形骨恐不可與婚數年果死¶
吕氏春秋曰魏公叔痤疾惠王往問之曰公叔之病甚
矣¶将奈社稷何對曰臣之中庶子鞅也願王以國聽之
若不¶能聽勿出境王不應出而謂左右曰豈不悲哉以
叔之¶賢而今謂寡人以國聴鞅也公叔死公叔鞅西遊
秦秦孝¶公聽之秦果強魏果弱¶
竹林七賢論曰山濤與阮籍𥞇康皆一面而契若金蘭
濤<md:KR3k0012_SBCK_444-4b>¶妻韓氏嘗以問濤濤曰當年可為友者唯此二人耳
<pb:KR3k0012_WYG_444-7a>
妻曰¶負羇之妻亦觀狐趙意欲一窺之可乎濤曰可也
二人至¶妻勸濤留之宿具酒食夜穿牖而窺之濤入曰
所見何如¶吾妻曰君才殊不如也正當以識度相友濤
曰然伊軰亦¶常以我度為勝¶
世説曰袁宏少貧常為人傭載靈運出鎮西常夜泊舟
江渚¶清風明月聞賈客舫上有詠聲甚有清致聽所詠
詩又所¶未嘗聞嘆美不能已即遣人委曲訊問乃是袁
宏自誦其¶詠史詩遂厚相賞重
<pb:KR3k0012_WYG_444-7b>
又曰郄太尉遺門生與王丞相書求女婿曰請往東齊
中¶選之門生歸白郄云王家諸郎亦皆可然聞覔女婿
咸自¶矜持唯有一郎在東床上坦腹食如不聞郄云此
正嘉婿¶既而訪焉乃逸少也<md:KR3k0012_SBCK_444-5a>¶又曰顧和始為揚州從事月旦當以停車州門外周侯
詣¶丞相厯和車邉過和覔虱夷然不動周既過反還指
顧心¶曰此中何所有顧擇虱如故徐應曰此中最是難
量地周¶侯既入語丞相曰卿州吏有一令僕才
<pb:KR3k0012_WYG_444-8a>
語林曰夏少明在東國不知名聞裴逸民知人乃裹粮
寄¶載入洛從之未至裴家少許見一人着黄皮袴褶乘
馬将¶獵夏問逸民家逺邇荅君何以問夏曰聞其名知
人故從¶㑹稽來投之裴曰身是逸民明可更來明往逸
民果知之¶又嘉其志局乃用為西門侯於此遂知名¶
又曰魏武将見匈奴使自以形陋不足雄逺國使崔季
珪¶代乃自捉刀立牀頭坐既畢使試問曰魏王如何使
荅曰¶魏王固自雅望非常然牀頭捉刀人此乃英雄魏
<pb:KR3k0012_WYG_444-8b>
王聞之¶追殺此使<md:KR3k0012_SBCK_444-5b>¶世説曰王濬冲裴叔則二人於總角時詣鍾士季湏臾
去¶後客問向二童子是誰曰裴王客曰何如鍾曰裴楷
清通¶王戎簡要湏三十年此二賢當為吏部尚書兾爾
時天下¶無復滯才¶
崔鴻前燕録曰慕容廆㓜而魁岸美姿貎身長八尺雄
傑¶有大度晋司空張華一見竒之謂廆曰君長必為命
世之¶器定難濟時者也遺廆冠簮以結殷勤
<pb:KR3k0012_WYG_444-9a>
崔鴻前秦録曰姜宇字子居天水兾人也少孤貧為河
北¶陳不識家牧羊年十五身長七尺九寸聰慧美風儀
每夜¶專讀書睡則懸頭于屋梁逹旦而止不識竒之将
妻以女¶其妻弗聽不識乃置酒引宇令女潜觀之問女
曰姜宇人¶士才明吾欲以汝妻之汝母難宇家之牧人
汝意云何女¶曰觀宇之姿才豈復為人牧羊也遂妻之
宇後厯位京兆<md:KR3k0012_SBCK_444-6a>¶尹御史中丞¶
郭林宗别傳曰郭㤗字林宗入潁川則友李元禮至陳
<pb:KR3k0012_WYG_444-9b>
留¶則結符偉明之外黄則親韓子助過蒲亭則師仇季
智止¶學舍則收魏徳功觀耕者則㧞茅季偉皆為名士
至汝南¶見袁閎不宿而去從黄憲三日乃去過新蔡薛
懃問之曰¶足下見袁奉髙不宿而去從黄叔度乃彌日
何也㤗曰奉¶髙之流雖清而易挹叔度汪汪若千頃之
波澄之不清撓¶之不濁難測量也¶
何顒别傳曰顒字伯求有人倫鑒同郡張仲景總角造
顒¶顒謂曰君用思精而韻不髙将為良醫卒如其言
<pb:KR3k0012_WYG_444-10a>
顧和别傳曰和自君孝總角時顧榮曰此吾家𩦸興衰
宗¶必此子也顧珠亦有令聞榮謂珠曰卿速歩君孝超
卿矣¶
孟嘉别傳曰&KR0067;亮㧞孟嘉為勤學從事禇裒為豫章太
守<md:KR3k0012_SBCK_444-6b>¶出朝亮正旦大㑹州府人士率嘉集坐第甚逺問亮
曰江¶州有孟嘉其人何在亮曰在坐卿但自覔褒歴觀
之乆指¶嘉謂亮曰此人少異将無是乎¶
衛玠别傳曰劉真長謝仁祖並知名時人商畧中朝人
<pb:KR3k0012_WYG_444-10b>
士¶或問𢎞治可得方衛洗馬不謝曰安得相比其間可
容數¶人¶
三輔决録曰龎知伯名勃為郡小吏東平衛農為書生
窮¶乏乃客鍜於勃家知伯知其賢尤加禮待顧直過償
及去¶送十里過舅家復貸錢贈之農不肯受勃曰不受
令勃不¶安農乃受曰為馮翊乃相報後果為馮翊太守
勃子為門¶下書佐¶
又曰游殷字㓜齊與司𨽻校尉胡&KR0942;有隙輕誣構殺之
<pb:KR3k0012_WYG_444-11a>
初¶殷為郡功曹有童子張既者時未知名為郡書佐殷
察異<md:KR3k0012_SBCK_444-7a>¶之既過家具設賔饌及既至殷妻笑曰君甚勃乎
張徳容¶童昏小兒何異殷曰卿勿怪乃方伯之噐也殷
遂與論¶霸王之事饗訖以妻子託之&KR0942;害殷月餘得病
目脫但言¶伏罪游㓜齊将鬼來於是遂死諺曰生有知
人之明死有¶鬼靈之驗¶
又曰王諶字子嗣博學有才辨洛陽仲景伯武厚吳季
髙¶未知名諶數稱二人於朱伯厚有宰輔之噐退語二
<pb:KR3k0012_WYG_444-11b>
人曰¶卿必為公後景伯至司徒季髙至司空世以是服
諶之知¶人也¶
㑹稽典録曰盛憲字孝章常出行逄一童容貌非常憲
怪¶而問之是魯國孔融融時年十餘嵗憲下車執手載
以歸¶舍與融談宴知其不凡便結為兄弟因升堂見親¶
汝南先賢傳曰薛勤字恭祖仕郡功曹陳仲舉時年十
五<md:KR3k0012_SBCK_444-7b>¶為父賫書詣勤勤見而察之明日往造焉仲舉父出
見勤¶勤曰足下有不凡子吾來候之不從卿也言議盡
<pb:KR3k0012_WYG_444-12a>
日乃歎¶曰陳仲舉有命世才王佐之具又見黄叔度於
童㓜云當¶為世盛徳其後二賢英名並耀於世¶
又曰謝甄禀氣聰爽明識逹理見許子将兄弟弱冠之
嵗¶曰平與之淵有二龍出焉察其盼昩則賞其心覩其
顧步¶則知其道¶
襄陽耆舊記曰昭烈訪世事於司馬徳操操曰儒生俗
士¶豈識時務哉此間自有伏龍鳯雛備問誰曰諸葛孔
明龎¶士元也並用為軍師中郎
<pb:KR3k0012_WYG_444-12b>
又曰潘記見温習十數嵗時曰此兒名士必為吾州里
議¶主勅子弟與善温後果為荆州太守¶
又曰李衡字叔平漢末父将走入吳以下户調為武昌
度<md:KR3k0012_SBCK_444-8a>¶民聞羊衜有人物往與之衜曰多士之世尚書劇曹
郎才¶也勸習筮仕以女配之¶
　
　
　太平御覧卷四百四十四
