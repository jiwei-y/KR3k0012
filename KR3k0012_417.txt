# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:21.096766
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 417
#+PROPERTY: FILE SB11n0727-417太平御覽-卷之四百一十七.
<pb:KR3k0012_SBCK_417-1a>¶
太平御覽卷第四百一十七¶
　人事部五十八¶
　　　　忠勇¶
左傳莊公曰齊侯田于貝丘墜于車傷足䘮屨反誅屨於¶
徒人費(誅責/也)弗得鞭之見血走岀遇賊于門刧而束之費¶
曰我奚御哉袒而示之背信之費請先入(昨欲/助賊)伏公而岀¶
鬪死于門中¶
又文公上曰戰於殽也晉梁弘御戎萊駒爲右戰之明日¶
晉㐮公縳秦囚使萊駒以戈斬之囚呼萊駒失戈狼瞫取¶
戈以斬囚禽之從公乗遂以爲右箕之役先軫黜之而立¶
續簡伯狼瞫怒其友曰盍死之瞫曰吾未獲死所其友曰¶
吾與汝爲難瞫曰周志有之勇則害上不登於明堂死而¶
不義非勇也共用之謂勇吾以勇求右無勇而黜亦其所¶
<pb:KR3k0012_SBCK_417-1b>¶
也謂上不我知黜而冝乃知我矣子姑待之及彭衙旣陳¶
以其屬馳秦師死焉晉師從之大敗秦師¶
又宣公下曰楚圍宋宋人告急于晉使解楊如宋使無降¶
楚曰晉師悉起將至矣鄭人囚而獻諸楚楚子厚賂之使反¶
其言(反言晉/不救)不許三而許之登諸樓車使呼宋人而告之¶
遂致其君命楚子將殺之使與之言曰爾旣許不榖而反¶
之何故非我無信女則棄之速即爾刑對曰臣聞之君能¶
制命爲義臣能承命爲信信載義而行之爲利謀不失利¶
以衛社稷民之主也義無二信信無二命君之賂臣不知¶
命也受命以岀有死無霄又可賂乎臣之許君以成命也¶
死而成命臣之禄也寡君有信臣下臣獲考(考成/也)死又何¶
求楚子舎人以歸¶
又成公上曰鞍之戰齊逢丑父使公下如華泉取飲鄭周¶
<pb:KR3k0012_SBCK_417-2a>¶
父御佐車宛茷爲右載齊侯以免韓厥獻丑父郤獻子將¶
戮之呼曰自今無有代其君任患者有一於此將爲戮乎¶
郤子曰人不難以死免其君我戮之不祥赦之以勸事君¶
者乃免之¶
又昭公五年曰𥘉齊豹見宗魯於公孟爲驂乗焉將作乱¶
而謂宗魯曰公孟子不善子所知也勿與乗吾將殺之對¶
曰吾由子事公孟子假吾名焉故不吾逺也雖其不善吾¶
亦知之抑以利故不能去是吾過也今聞難而逃是僭子¶
也(使子言/不信也)子行事吾將死之以周事子(周終/也)齊氏周戈擊¶
公孟宗魯以背蔽之斷肱以中宗魯之肩皆殺之¶
國語曰晉文公誅觀(駢脅之/狀以伐)鄭(鄭復敕曹觀公駢/脅之狀故見伐也)鄭人以¶
名寳行成公不許曰與我詹而師還(詹鄭大夫/叔詹伯也)詹請徃鄭¶
伯不許詹固請曰一臣可以赦百姓君何愛鄭人以詹與¶
<pb:KR3k0012_SBCK_417-2b>¶
晉人晉人將烹之詹曰臣欲盡辭而公聽其辭詹曰天降¶
鄭禍使滛觀狀臣曰不可夫晉公子賢明若使復國而得¶
志於諸侯禍不赦矣今禍及矣尊明勝患智也殺身贖國¶
忠也乃就烹據鼎而疾號曰自今以徃忠以事君者與詹¶
同乃不殺厚爲之禮而歸之¶
史記曰漢之三年項王圍漢王於滎陽漢將紀信說漢王¶
曰事巳急矣請爲王誑楚王可間出於是漢王夜岀女子¶
滎陽東門𬒳甲二千人楚兵四面擊之紀信乗黄屋車傳¶
左纛(季裴曰纛毛羽/幢在乗與車衡)曰城中食盡漢王降楚軍皆呼萬歳¶
漢王與數十騎從城西門岀走城臯項王燒殺紀信¶
漢書曰莾何羅(夲姓馬明帝馬后恐其/先人有反者易曰莾也)與江充相善及充¶
敗衛太子後上知太子冤乃夷㓕充宗族黨與何羅懼及¶
金日磾視其志意非常心疑之隂獨察其動静與俱上下¶
<pb:KR3k0012_SBCK_417-3a>¶
何羅亦覺日磾意以故乆不得發是時上行幸林光宫(服/虔)¶
(曰甘泉一名林光臣瓉案/林光夲秦離宫在甘泉)日磾小疾卧廬何羅矯制發兵¶
明旦上卧未起何羅從外入日磾心動立入卧内户下湏¶
臾何羅裒白刃從東廂上見日磾色變走趍卧内欲入行¶
逆觸寳瑟僵日磾得抱何羅因傳曰莾何羅反上驚起左¶
右拔刃欲格之上恐并中日磾止勿格日磾投何羅殿下¶
得擒縛之窮治皆伏辜¶
東觀漢記曰王郎遣將攻信都信都大姓馬寵等開城内¶
之收太守宗廣及李忠母妻子皆繫獄而令親属招呼忠¶
時寵弟從忠爲校尉忠即時召見責數以背恩反城因格¶
殺之諸將皆驚曰家属在人手中殺其弟何猛也忠曰若¶
縱賊不誅則二心也上聞而美之謂忠曰今吾兵巳成也¶
將軍可歸救老母妻子忠曰䝉明公大恩思得効命誠不¶
<pb:KR3k0012_SBCK_417-3b>¶
敢内顧宗親¶
又曰信都反爲王郎所置信都王捕繫邳彤父弟妻子使¶
爲手書呼&KR0686;曰降者封爵不降族滅彤涕泣報曰事君者¶
不得顧家¶
又曰張歩攻耿弇時上在魯聞弇爲歩所攻自徃救之未¶
至陳俊謂弇曰虜兵盛可且閇營休士以湏上來弇曰乗¶
輿且到臣子當擊牛釃酒以待百官反欲以賊虜遺君父¶
耶乃出大戰自旦及昏復大破之後數日車駕至臨淄自¶
勞軍也¶
范曄後漢書曰温序字次房太原人爲護羗校尉行部至¶
襄武爲隗囂別將苟宇等所刧宇謂序曰子若與我并威¶
同力天下可圖也序曰受國重任分當效死義不貪生¶
茍背恩德宇等復曉譬之序素有氣力大怒叱宇等曰虜¶
<pb:KR3k0012_SBCK_417-4a>¶
何敢迫脅漢將因以節撾殺數人賊衆争欲殺之宇止之¶
曰此義士有死節可賜以釼序受釰衘鬢于口顧左右曰¶
旣爲賊所殺無令鬢汙土遂伏釰而死¶
英雄記曰王允誅董卓卓部曲將李&KR1336;郭氾不自安遂合¶
謀攻圍長安城䧟吕布奔走布駐馬青璅門外招允曰公¶
可以去乎允曰若國家社稷之靈上安國家吾之願也如¶
其不獲則奉身以死之¶
漢雜事曰景帝時吴楚七國反齊孝王狐疑膠西濟北二¶
國圍齊齊使路中大夫於天下還報曰堅守比至二國圍¶
齊數重無從入二國與路中大夫盟曰若反言漢巳破大¶
夫許之至城下望見齊王曰漢巳發兵百萬使太尉周亞¶
夫擊破吴楚方引兵救齊齊必堅守二國誅之¶
魏志曰許渚從征袁紹於官渡徐他等謀爲逆以禇常侍¶
<pb:KR3k0012_SBCK_417-4b>¶
左右憚之不敢發伺禇休下日他等懷刀入禇至下舎心¶
動即還侍他等不知入帳見禇大驚禇覺之即擊殺他等¶
太祖益親信之¶
又曰諸葛恪圍合肥新城城中遣士劉整岀圍傳消息爲¶
賊所得栲問所傳語賊謂整曰諸葛公欲活汝汝可具服¶
整罵曰我當必死爲魏國鬼不茍求活逐汝去也終無他¶
辭又遣使鄭像岀城傳消息恪遣騎尋跡得像歸面縛¶
繞城令整像大呼言大將軍巳還洛不如早降像更呼城中¶
大軍近在圍外壯士努力賊以刀築口不使得語遂大呼¶
令城中聞詔追賜整像爵關中侯¶
又曰王修字叔治北海人魏國旣建爲大農郎中令徙爲¶
奉常其後嚴才反與其徒属數十攻掖門修聞變召車馬¶
未至便將官属歩至宫門太祖在銅爵臺望見之曰彼來¶
<pb:KR3k0012_SBCK_417-5a>¶
者必王叔治也相國鍾繇謂修曰舊京城有變九卿各居¶
其府修曰食其禄焉避其難居府雖舊非赴難之義也¶
又曰諸葛誕爲鎮東將軍殺楊州刺史樂綝據壽春反遣¶
司馬昭征之斬誕誕麾下三百人不降昭令曰不降皆斬¶
衆咸曰願從諸葛公死不恨矣每斬一人諸人顔色不變¶
時人謂之後代田撗¶
蜀志曰鄧艾伐蜀遣書誘諸葛曕若降者必表爲瑯瑘王¶
瞻怒斬艾使遂戰大敗臨陣死時年三十七衆皆散瞻長¶
子尚與瞻俱殁¶
又曰先主奔荆州曹公追之先主棄妻子走使張飛將二¶
十騎距後飛據水斷橋瞋目撗矛曰我張益得也可來共¶
決無敢近者¶
又曰嚴顔巴郡人益州牧劉璋使顔守巴郡劉備入蜀圍¶
<pb:KR3k0012_SBCK_417-5b>¶
成都璋岀降備諸郡皆伏唯顔守而不屈使將張飛攻巴¶
郡生擒顔呵曰汝見將軍至何得不降今逆戰乎顔曰卿¶
等無狀奪我州我但有斷頭將軍無降將軍飛怒令左右¶
斬之顔曰斫頭便斫何怒耶飛壯其忠節釋之¶
王隱晉書曰嵇紹以天子蒙塵奔詣行在所值王旅不振¶
敗績於湯隂百官左右皆奔散唯紹儼然端冕以身扞衛¶
兵交御輦飛箭雨集遂以見害¶
晉中興書曰譙王承爲湘州刺史王敦遣叅軍桓羆說承¶
以劉隗專寵令討之請承爲軍司馬承歎曰吾其死矣地荒¶
民飢勢孤援絶赴君難忠也死王事義也得忠與義亦復¶
何求便唱義衆府長史長沙人虞悝慷慨有志節共盟誓¶
囚桓羆馳檄湘川於是一州之内並皆同赴¶
又曰蘇峻反桓彛爲宣城内史徃赴朝廷長史禆惠等咸¶
<pb:KR3k0012_SBCK_417-6a>¶
以冝且桉甲以謀湏衆力齊集彛厲色曰夫見無禮於其¶
君者誅之如鷹鸇之逐鳥雀今社稷之難而欲逡廵將何¶
以云衆力雖寡義無寧處長驅徃進㝷王師敗績彛慷慨¶
流涕皆勸僞同以紓交至之禍如其不然重兵必至彛曰¶
吾受國厚恩不能死節焉能忍辱與之通問如其不濟此¶
郎命也遣俞縱進軍左右以力不敵勸縱退軍縱曰吾承¶
桓侯厚遇吾之不可負桓侯猶桓侯不可負國也遂力戰¶
而死峻遣韓晃因進軍討彛力屈𬒳害¶
又曰易雄長沙瀏陽人爲舂陵令聞王敦作逆譙王承檄¶
至雄馳檄逺近列敦罪惡俄而王師敗績敦得肆暴收雄¶
姑熟以檄示焉雄曰有之惜雄位微力弱不能救國難安¶
以生爲今日即戮得爲忠鬼乃其願也○沈約宋書曰劉胡¶
叛淮南定陵人賈襲宗夲縣巳爲胡所得率三十人救沈¶
<pb:KR3k0012_SBCK_417-6b>¶
攸之沈攸之言於建安王休仁休仁拔爲司徒叅軍督護¶
使還郷里招集爲胡所擒以火炙之問臺軍消息一無所¶
言瞋目謂胡曰君稱兵内侮窺覦神器未聞竒謨逺略而¶
爲炮烙之刑僕夲以身奉義死亦何有胡乃斬之¶
後魏書曰河間公元齊烈帝之玄孫也少雄傑魁岸丗祖¶
愛其勇壯引侍左右從征赫連昌丗祖馬蹶賊衆逼帝齊¶
以身蔽捍決死擊賊乃退丗祖得上馬示曰微齊以身蔽¶
捍㡬至危殆乃賜爵浮陽侯¶
又曰叔孫俊字醜肆少聦敏年十五内侍左右朱提王恱¶
懷刃入禁欲爲大逆俊覺恱舉動有異便引掣之乃於恱¶
懷中得兩匕首遂執恱殺之¶
范亭燕書曰孟髙字弘義長壯有雄姿慕容暐即位左遷¶
衛將軍出避難將向龍都禁衛四散唯髙及殿中將女㓪¶
<pb:KR3k0012_SBCK_417-7a>¶
等十餘騎從行逹福禄逢賊髙獨力戰賊射殺之¶
唐書曰劉感歧州鳯泉人武德𥘉以驃騎將軍鎭涇州薛¶
仁果率衆圍之感嬰城拒守城中糧盡遂殺所乗馬以分¶
將士感一無所噉唯煑馬骨取汁和木屑食之城垂䧟者¶
數矣長平王叔良援兵至仁果解圍而去感與叔良出戰¶
爲賊所擒仁果復圍涇州令感語城中云援軍巳敗徒守¶
孤城何益也冝早出降以全家室感許之反至城下大呼¶
曰逆賊饑餓亡在朝夕秦王率數十萬衆四面俱集城中¶
勿憂各冝自勉以全忠節仁果大怒執感於城邊埋脚至¶
膝馳騎射殺之¶
又曰張廵守雎陽在圍中每戰皆登城大呼以助軍勢皆¶
血流面牙齒皆咬碎城將䧟廵西向拜曰臣不能全孤城¶
今爲賊凌逼誓願爲鬼與賊爲厲以荅聖明及城䧟尹子¶
<pb:KR3k0012_SBCK_417-7b>¶
竒入城見廵問曰聞公毎督戰皆裂嚙碎牙齒因以大刀¶
剔其口見其存者不過三數將存之廵大詈之賊黨皆曰¶
此人必不爲我用又得衆死心不可留故害之¶
五代史曰後唐應順末少帝失位自洛渉河與數百騎欲¶
奔鄴時晉髙祖改鎭常山亦自郡詣闕夜與帝遇於獲嘉¶
東遂俱入衛郡郵舎中是夜少帝伏甲欲與徒臣謀害晉¶
髙祖詐屏人對語方坐於亭廡帝宻遣御士石敢䄂鎚立¶
其後伏甲者俄起左右驚優敢素有勇力擁晉髙祖入一¶
室以巨木墓門敢力當其鋒㝷死焉¶
吕氏春秋曰荆莊襄王獵於雲夢射隨兕中之申公子培¶
刼而奪之王曰何其暴而不敬也命吏誅之左右大夫皆¶
進諌曰子培賢者也又爲王百倍之臣此必有故願王察¶
之也不出三月子培疾而死荆興師戰於兩棠大勝晉歸¶
<pb:KR3k0012_SBCK_417-8a>¶
而賞有功者申公子培之弟進請賞於吏曰人之有功也¶
於軍旅臣之兄有功也於車下王曰何謂也對曰臣之兄¶
犯暴不敬之名觸死亡之罪於王之側愚以忠於君王之¶
身而特千歳之壽也臣之兄甞讀故記曰殺隨兕者不出¶
三月是以臣之兄驚懼而争之故伏其罪而死王令人發¶
平府而視之於故記果有乃厚賞之申公子培其忠也可¶
謂穆行矣(穆美/也)穆行之意人知之不爲勸人不知之不爲¶
沮行無髙乎此者¶
又曰人殺衛懿公熒澤盡食其肉獨舎其肝弘演使還哭¶
畢呼天而號盡哀而止曰臣請爲襮(愽卜/二音)因自出其肝内¶
懿公之肝(襮表/也)¶
新序曰崔杼殺莊公申蒯漁於海將入死之其御止之曰¶
君無道聞於天下不可死也申蒯曰安得食亂君之禄而¶
<pb:KR3k0012_SBCK_417-8b>¶
死治君之事乎申蒯至門曰請入吊門者以告崔杼杼令¶
勿内申蒯曰汝疑我乎吾與汝臂乃斷左臂以與門者以¶
示崔杼杼陳八列令其入申蒯拔劒呼天闘殺七列未及¶
崔子一列而死¶
又曰楚有士申鳴者在家而養其父孝聞於楚國王欲授¶
之相申鳴辭不受其父曰王欲相汝汝何不受乎申鳴對¶
曰捨父之孝子而爲王之忠臣何也其父曰使有禄於國¶
立義於庭汝樂吾無憂矣吾欲汝之相也申鳴曰喏遂入¶
朝楚王因授之相居三年白公爲亂殺司馬子期申鳴將¶
徃死之父止之曰棄父而死其可乎申鳴曰聞夫仕者身¶
歸於君而禄歸於親今去子事君得無死其難乎遂辭而¶
徃因以兵圍之白公謂石乞曰申鳴者天下之孝子也徃¶
刧其父以事兵申鳴聞之必來來與之語白公曰善則徃¶
<pb:KR3k0012_SBCK_417-9a>¶
取其父持之以兵告申鳴曰子與吾吾與子分楚國子不¶
與吾子父則死矣申鳴流涕而應之曰始吾父之孝子也¶
今吾君之忠臣也吾聞之也食其食者死其事受其禄者¶
畢其能今吾已不得爲孝子矣乃君之忠臣也吾何得以¶
全身援桴鼔之遂殺白公其父亦死王賞之百斤金申鳴曰¶
食君之食避君之難非忠臣也定君之國殺臣之父非孝¶
也名不可兩立行不可兩全也如是而生何面目立於天¶
下遂自殺¶
襄陽耆舊傳曰魏伐蜀羅獻爲巴東太守得劉禪委質定¶
問乃帥所部臨于都亭三日吴聞蜀巳敗遂起兵西上外¶
託援救内欲襲獻城以固其國遣盛㬅等水陸到說獻以¶
合同之計獻乃㑹議曰今夲朝傾覆吴爲同盟不恤我難¶
而邀其利可主降於北臣求福於東乎今守孤城百姓未¶
<pb:KR3k0012_SBCK_417-9b>¶
定冝一決戰以定衆心遂衘枚夜擊破㬅旋軍保城告誓¶
將士厲以節義莫不用命¶
襄陽記曰劉備以習珎爲零陵北部都尉孫權遣潘濬討¶
珎珎帥數百人登山自將濬乃單將左右自到山下交語¶
珎謂曰我必爲漢鬼不爲吴臣矣濬攻珎圍守月餘糧箭¶
並竭珎謂群下曰珎受漢中王厚恩不得不報之以死諸¶
君何爲者耶乃伏劒自裁¶
又曰晉伐吴張悌渡江戰吴軍大敗諸葛靚過迎悌悌不¶
肯去垂泣曰仲思今是我死日且我作兒童便爲卿家丞¶
相所扶常恐不得其死負名賢知故今身殉社稷復何所¶
遁¶
華陽國志曰曹公察關羽不安使張遼以情問之曰極知¶
曹公待我厚然吾受劉將軍恩不可背之要當立効報公¶
<pb:KR3k0012_SBCK_417-10a>¶
公聞而美之是歳袁紹遣顔良攻東郡太守劉延於白馬¶
公使遼羽爲先鋒羽望見麾䇿馬刺良於萬衆之中斬其¶
首還遂解延圍公即表封羽壽亭侯重加賞賜羽盡封其¶
物拜書告辭而歸先主〇周處別傳曰玄賊齊萬年爲亂乃¶
以處爲建威將軍進軍大戰奮劍慷旣仰天歎曰古者將¶
受賑鑿凶門以出盖有進無退我爲大臣以身殉國不亦¶
可乎遂戰死¶
<pb:KR3k0012_SBCK_417-10b>¶
¶
太平御覽卷第四百一十七¶
