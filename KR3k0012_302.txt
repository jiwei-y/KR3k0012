# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:14.484421
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 302
#+PROPERTY: FILE SB11n0727-302太平御覽-卷之三百二.
<pb:KR3k0012_SBCK_302-1a>¶
太平御覽卷第三百二¶
　兵部三十三¶
　　先鋒　殿　郷導¶
　　伏兵¶
　　　　　　先鋒¶
後漢書曰祭彤拜遼東太守至則厲兵馬廣斥候彤有勇¶
力能貫三百斤弓虜毎犯塞常爲士卒前鋒數破走之¶
東觀漢記曰賈復以偏將軍從上杖邯鄲擊青犢大戰日¶
中賊陣堅不却上傳召復曰吏士飢且可朝食復曰先破¶
之然後食耳於是𬒳羽先登所向皆靡諸將皆服其勇¶
魏志曰張遼字文逺爲征東將軍征孫權𬒳甲戰先䧟陣¶
銜壘入至麾下¶
晉書劉牢之傳曰太元𥘉謝玄北鎭廣陵時符堅方盛玄¶
<pb:KR3k0012_SBCK_302-1b>¶
多募牢之與東海何謙琅琊諸葛偘樂安髙衡東平劉軌¶
西河田洛晉陵孫無終等以驍猛應選玄以牢之爲叅軍¶
領精銳爲前鋒百戰百勝號爲北府兵敵人畏之¶
又曰元興𥘉㑹稽王道子將討桓玄詔司馬柔之兼侍中¶
以騶虞幡宣告江荆二州至姑熟爲玄前鋒所害¶
又載記曰髙勾麗及宇文政國等謀滅廆以分其野太興¶
𥘉三國伐廆廆曰彼軍𥘉其鋒甚銳若逆擊之落其計矣¶
又曰吕隆載記曰冝曜𥘉鋒示其威武彼以我逺來必決¶
死拒戰可一舉而平¶
宋書曰劉懷愼彭城人也少謹愼質直始叅髙祖鎭軍車¶
騎將軍事振武軍彭城内史從征鮮卑毎戰必先士卒及¶
尅廣固懷愼率所先登髙祖拒盧循於石頭屢戰剋捷¶
又張暢傳曰虜攻鼓城南門并放火暢躬自前戰身先士¶
<pb:KR3k0012_SBCK_302-2a>¶
卒¶
梁書曰宋武北伐廣固田子領偏師與龍驤將軍孟龍符¶
爲前鋒龍符戰没田子力戰破之¶
又曰孟龍符懷王第三子也驍勇有膽氣髙祖伐廣固以¶
龍符統歩騎爲前鋒賊數千圍統攻之以衆寡不敵遂見¶
害追贈青州刺史¶
又表曰龍符投𬒮義切前驅効命摧鋒三捷毎爲衆先及¶
西勦桓歆北殄索虜朝議爵賞未及施行㑹臣北伐復統¶
前旅臨照之戰氣冠三軍于時逆徒實繁控弦掩澤龍符¶
疋馬電躍所向摧靡奮伐深入知死不恡¶
後周書曰髙祖東伐齊王憲率所部先向晉州明日諸軍¶
揔集稍逼城下齊人亦大出兵陣於營南髙祖召憲馳徃¶
觀之憲返命曰易與耳請破而後食帝恱曰如汝所言吾¶
<pb:KR3k0012_SBCK_302-2b>¶
無憂矣内史柳昂私謂憲曰賊亦不少王安得輕之憲曰¶
憲受委前鋒情兼家國掃此逋㓂事等摧枯啇周之事公¶
所知也賊雖衆其如我何旣而諸軍俱進應時大潰其夜¶
齊主遁走憲輕騎追之¶
又曰李弼背侯莫陳恱以秦州歸國太祖謂弼曰公與吾¶
同心天下不足平破恱得金寳奴婢悉以好者賜之拜秦¶
州刺史從太祖平竇泰先鋒䧟敵太祖以所乗騅賜之及¶
泰所着牟甲亦賜之¶
唐書曰太宗擊王充選千餘騎爲竒兵皆皂衣玄甲分爲¶
左右隊建大旗令騎將秦叔寳程䶧金尉遲敬德翟長孫¶
等分統之毎臨㓂太宗躬𬒳玄甲先鋒率之候機而進所¶
向摧殄常以少擊衆賊徒氣懾¶
　　　　　殿¶
<pb:KR3k0012_SBCK_302-3a>¶
廣雅釋詁曰殿後也¶
桂苑曰殿鎭也軍後也¶
開元文字曰樂只君子殿天子之邦謂鎭也孟之反不伐¶
奔而殿言在軍後也前曰啓後曰殿傳曰公與石祁子玦¶
寗莊子矢使守曰以此賛國擇利而爲之與夫人繡衣曰¶
聽於二子渠孔御戎子伯爲右黄夷前驅孔嬰齊殿¶
又曰十一月丁夘朔入平隂遂從齊師夙沙衛連大車以¶
塞隧而殿此衛所欲守險者也殖綽郭最曰天殿國師齊¶
之辱也子姑先乎乃代之殿¶
又曰子儀之亂析公奔晉晉人寘諸戎車之殿以爲謀主¶
殿後軍也¶
又曰公侵齊門于陽州顔息射人中眉退曰我無勇吾志¶
其目也師退冉猛僞傷足而先其兄㑹乃呼曰猛也殿¶
<pb:KR3k0012_SBCK_302-3b>¶
又曰處父曰然則亂也必及於子先備諸與孟孫以壬辰¶
爲期陽虎前驅林楚御桓子虞人以鈹楯夾之陽越殿(越/陽)¶
(虎從/弟也)¶
又曰侯犯亡之曰謀免我乎侯犯請行許之駟赤先如宿¶
候犯殿¶
又曰夏衞公孟彄伐曹克郊還滑羅殿(羅衛/大夫)¶
又曰追鄭師姚般公孫林殿而射前列多死¶
又曰宋公伐曹將還禇師子肥殿曹人詬之不行(子肥宋/大夫)¶
又曰陳璀陳莊渉泗孟之側後入以爲殿(之側孟氏/族字反也)¶
論語曰孟之反奔而殿將入門䇿其馬曰非敢後也馬不¶
進也¶
史記絳侯丗家曰周勃沛人也髙祖之爲沛公以中㳙從¶
攻胡陵勃擊章邯車騎殿(如淳注云殿不進吕/瓉云在軍復曰殿也)¶
<pb:KR3k0012_SBCK_302-4a>¶
後漢書曰岺彭圍隗囂於西城囂將行廵周宗將蜀救兵¶
到囂得出還兾漢軍食盡燒輜重引兵下隴延弇亦相隨¶
而退囂出兵尾擊諸營彭殿爲後拒(尾謂异其後也凡軍/在前曰啓在後曰殿)¶
後周書曰髙祖伐齊還以齊王憲爲後拒齊主自率衆來¶
追至於髙梁橋憲以精騎二千阻水爲陣齊領軍叚暢直¶
進至橋隔水招暢與語語畢憲問暢曰若何姓名暢曰領¶
軍叚暢也公復爲誰憲曰我虞候大都督耳暢曰觀公言¶
語不是凡人今日相見何用隱其名位陳王純梁公侯莫¶
陳芮内史王誼等並在憲側暢固問不巳憲乃曰我天子¶
大弟齊王也指陳王巳下並以名位告之暢鞭馬而去憲¶
即命旋軍而齊人遽追之戈甲甚銳憲與開府宇文忻各¶
統精卒百騎爲殿以拒之斬其驍將賀蘭豹子山褥瓌等¶
百餘人齊衆乃退¶
<pb:KR3k0012_SBCK_302-4b>¶
又曰楊寛從天穆引軍趣成臯令寛與爾朱兆爲後拒㝷¶
以衆議不可乃廻赴石濟寛夜行失道後期諸將咸言寛¶
少與北海周旋今不來矣天穆荅曰楊寛非輕於去就者¶
也其所逗留必有他故吾當爲諸君保明之語訖候騎白¶
寛至天穆撫髀而笑曰吾固知其必來遽岀帳迎之握其¶
手曰是所望也¶
唐書曰胡賊掠冝君令竇䡄討之𥘉不利䡄斬其部將十¶
四人拔隊中小帥以代之䡄率數百騎殿於後令衆曰聞¶
鼓聲有不進者自後斬之旣鼓士卒爭進擊賊破之斬首¶
千餘級虜男女二萬餘口¶
　　　　　郷導¶
孫子曰不用郷導者不得地利(不任彼郷人而導軍者/則不能得道路之便利)先¶
知迃直之計者勝此軍爭之法也衛公兵法曰凡是賊徒¶
<pb:KR3k0012_SBCK_302-5a>¶
好相掩襲湏擇敢勇之夫選明察之士兼使郷導潜歴山¶
原宻其聲晦其迹或刻爲獸䟽而履於中途或上冠微禽¶
而幽伏於叢薄然後傾耳以遥聽竦目而深視專智以度¶
事機注心而候氣色見水痕則可以測敵濟之早晚觀樹¶
動則可以辨來㓂之驅馳也故烟火莫若謹而審旌幟莫¶
若齊而一爵賞必重而不欺刑戮必嚴而不捨止敵之動¶
靜而我必有其備彼之去就而我豈不保其全哉(必湏先/覘敵國)¶
(道路逺近水潦山林谿谷險阨城邑大小溝渠深淺畜/積多少兵革之數豪傑姓名審而知之用兵之要也)¶
　　　　　伏兵¶
易曰伏戎于莽三歲不興¶
左傳曰北戎侵鄭鄭伯患之曰彼徒我車懼其侵軼我也¶
(徒歩兵也/軼突也)公子突曰使勇而無剛者甞㓂而速去之(甞試/也勇)¶
(則能徃無其/剛不耻退也)君爲三覆以待之(覆伏/兵也)戎輕而不整貪而無¶
<pb:KR3k0012_SBCK_302-5b>¶
親勝不相讓敗不相救先者見獲後必務進進而遇覆必¶
速奔後者弗救則無繼矣乃可以逞從之戎人之前遇覆¶
者奔鄭將祝聃逐之衷戎師前後擊之盡殪(爲三部伏兵/祝聃帥勇而)¶
(無剛者先犯之戎而速奔以遇二伏兵至後伏兵伏兵起/戎還走祝聃返遂遂之戎前後及中三處受敵故曰衷戎)¶
(師殪死衷/丁仲切)¶
又曰呉侵楚楚將養由基奔命楚司馬子庚以師繼之養¶
由基曰呉乗我喪謂我不能師也必易我而不戒(戒/備)子爲¶
三覆以待我我請誘之子庚從之戰于庸浦(庸浦/楚地)大敗呉¶
師¶
又曰秋九月晉侯飲趙盾酒伏兵甲將攻之其右提彌明¶
知之(右軍/右也)趍登曰臣將侍宴過三爵非禮也遂扶跣以下¶
公嗾&KR0729;焉明摶而殺之鬪且出提彌死之¶
又曰衛侯在平壽(平壽衛/下邑)公孟有事於蓋獲之門外(有事/祭也)¶
<pb:KR3k0012_SBCK_302-6a>¶
(蓋獲衛/郭門也)齊氏惟於門外而伏甲焉(齊豹/之家)¶
後漢書曰馮異招集諸營保數萬人與賊約期㑹戰使壯¶
士變服與赤眉同伏於道側且曰赤眉使萬人攻異前部¶
異裁岀兵以救之(裁小出兵所/以示弱也)賊見勢弱遂悉衆攻異乃¶
縱兵大戰日&KR0628;賊氣衰伏兵卒起衣服相亂赤眉不復識¶
别衆遂驚潰追擊大破於崤底降男女八萬人¶
通典曰後漢末荆州牧劉表遣劉備北侵至鄴曹公遣將¶
李典與夏侯惇距之備一旦燒屯去惇率諸軍追擊之典¶
曰賊無故退疑必有伏南道穿狹草木深不可追也惇不¶
聽與將于禁追之典與惇等果入賊伏衷戰不利典徃救¶
備救至乃退¶
又曰後漢末吕布從東緡與陳宫將萬餘人來與曹公戰¶
時兵皆出取麥在者不數千人屯營不固曹公乃令婦人¶
<pb:KR3k0012_SBCK_302-6b>¶
守陳悉將兵距之屯西有大堤其南樹木幽深布疑有伏¶
乃相謂曰曹操多詐勿入伏中引軍南七十餘里明日復¶
來曹公隱兵堤裏岀半兵堤外布益進乃令輕兵挑戰旣¶
合伏兵乗堤歩卒並進遂大破之¶
晉書曰鎭南將軍杜元凱伐呉樂郷城晉牙門管定周旨¶
等伏兵樂郷城外呉都督孫歆先遣車岀拒晉將王濬於¶
上流大敗而還旨等發伏兵隨歆軍入歆不覺直至帳下¶
虜歆於是進逼江陵呉都督將伍延僞請降而列兵登陴晉¶
師攻剋之¶
十六國春秋曰後晉石季龍攻晉將劉演于廪丘晉將邵¶
續使文鴦救演季龍退止盧關津以避之文鴦弗能進屯¶
于景亭兖州豪右張平等起兵救演季龍夜弃營設伏于¶
外揚聲將歸河北張平以爲信然入于空營季龍迴擊敗¶
<pb:KR3k0012_SBCK_302-7a>¶
之遂䧟廪丘¶
又曰夏赫連勃進屯依力川後秦姚興來伐至三城勃勃¶
率騎禦之興遣其將姚文宗拒戰勃勃僞退設伏以待之¶
興將姚榆生等追之伏兵夾擊皆擒之¶
北齊書曰叚韶與右丞相斛律光率師伐後周五月攻服¶
秦城周人於姚襄城南更起城鎭東接定陽又作深塹斷¶
絶行道韶乃宻抽壯士從襲之又遣潜渡河告姚襄城中¶
令内外相應度者千有餘人周人始覺於是合戰大破之¶
諸將咸欲攻其新城韶曰此城一面阻河三面地險不可¶
攻縱令得之一城地耳不如更作一城壅其要路破服秦¶
城併加以圖定陽計之長者將士咸以爲然遂圍定陽其¶
城主楊範固守不下韶登山以觀城勢乃縱兵急攻之七¶
月屠其外城韶謂光曰此城三面重澗險阻並無走路唯¶
<pb:KR3k0012_SBCK_302-7b>¶
慮東南一處耳賊若突圍必從此岀但簡精兵專守自是¶
成摛光乃令壯士千餘人設伏於東澗口其夜果如所䇿¶
賊遂出城伏兵擊之大潰範等面縛盡獲其衆¶
後魏書曰万俟醜奴作亂關中魏將賀㧞岳率兵討之岳¶
以輕騎八百北渡渭殺略其民以桃之醜奴大將遲菩薩¶
果率歩騎三萬至渭北岳以輕騎數千餘菩薩隔水交言¶
岳稱楊國威菩薩自言強盛徃復數返時巳逼暮於是各¶
還兵宻於渭南傍水分精騎數十爲一處隨地形便置之¶
明日自將百餘騎隔水與賊相見岳漸前進先所置騎隨¶
岳而集騎旣漸増賊不復測其多少行二十許里至水淺¶
可濟之處岳便馳馬東岀以示奔遁賊謂岳走乃棄歩兵¶
南渡渭之輕騎追兵東行十餘里依横崗設伏待之賊以¶
路險不得齊進前後繼至半度崗東岳乃迴與賊戰身先¶
<pb:KR3k0012_SBCK_302-8a>¶
士卒急擊之賊便退走岳號令所部賊下馬者皆不聽殺¶
賊顧見之便悉投馬俄而虜獲三千人馬亦無遺遂擒菩¶
薩乃度渭北降歩卒萬餘¶
隋書曰煬帝征吐谷渾至覆袁川時吐谷渾王與數騎而¶
遁其名王詐爲渾主保車我眞山帝令將張定和率師擊¶
之定和旣與賊相遇輕其衆少呼之命降賊不肯定和不¶
𬒳甲挺身登山賊伏兵於巖石之下發矢中之而斃¶
唐書曰武德中太宗圍王丗充於東都竇建德自河北率¶
兵十二萬來救太宗自率騎二千五百歩卒千人趣武牢¶
四月建徳自滎陽西上築壘于板渚太宗以五百騎岀武¶
牢東二十餘里將挑戰先伏李勣程齩金秦叔寳等(齩五/巧切)¶
令尉遲敬德執矟造建德壘下大呼致師賊衆大驚擾岀¶
兵數千騎太宗逡廵漸却遂引以入伏内李勣等奮擊大¶
<pb:KR3k0012_SBCK_302-8b>¶
破之獲其大將殷秋石瓉斬首數百級¶
又曰羅士信仕王充率千餘人奔于穀州髙祖以爲新安¶
道行軍揔管使圖丗充士信進居前鋒退居後殿凡所虜¶
獲悉分士卒以此爲常身未曽自取人有功者解衣下馬¶
而賞之然持兵嚴暴有不用命者無問親友必皆斬決由¶
是下不附而畏之及大軍至洛陽士信以兵圍丗充千金¶
堡其中人大罵之士信怒夜遣百餘人將嬰兒數十從南¶
而來至于堡下詐言從東都來投羅揔管也因令嬰兒啼¶
譟旣而陽驚曰此千金堡吾輩錯矣忽然而去堡中謂是¶
東都逃人遽岀兵追之士信伏五千人於路側候其開門¶
而奮擊遂破之殺無遺類也¶
又曰武德中菀君璋及突厥吐屯設來㓂馬邑髙蒲政設¶
三伏以待之突厥至城下伏兵發大破之斬首二百餘級¶
<pb:KR3k0012_SBCK_302-9a>¶
以滿政爲朔州㹅管曲赦馬邑¶
又曰王君廓從大軍討別下轘轅羅山二縣王充遣將魏¶
隱率兵拒之君廓撤營僞遁設伏以待之隱縱兵疾進發¶
伏破之¶
又曰太宗𥘉爲右元帥揔兵十萬徇東都軍屯西苑營於¶
三王陵自三月而旋太宗俄而隋將叚逹率萬餘人自後¶
而至太宗發伏以擊之賊師大敗親自追奔至金城下斬¶
四十餘級¶
又曰王君廓亡命聚徒數千人轉掠長平進逼夏縣河東¶
郡丞丁榮以兵拒之又遣使慰諭君廓見其使謬爲恭敬¶
稱欲歸首榮心輕之於是曜兵登山下十餘里君廓悉匿¶
其衆於山谷中榮無所見引兵而退纔至山下君廓追擊¶
大破之¶
<pb:KR3k0012_SBCK_302-9b>¶
呉越春秋曰公子光伏甲於私室中具酒而王僚乃𬒳棠¶
夷之甲三重使兵衛陳於道專諸置魚腹而進之刺王僚¶
貫脾逹背王僚立死¶
丗說曰桓玄伏甲設饌廣延朝士因此欲誅謝安王坦之¶
王甚遽問謝謝之寛容愈表於皃望階趣席方作洛生詠¶
諷浩浩洪流桓憚其曠逺乃起解兵王謝舊齊名於此始¶
別優劣¶
太平御覽卷第三百二¶
<pb:KR3k0012_SBCK_302-10a>¶
