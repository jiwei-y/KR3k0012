# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:21.948232
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 432
#+PROPERTY: FILE SB11n0727-432太平御覽-卷之四百三十二.
<pb:KR3k0012_SBCK_432-1a>¶
太平御覽卷第四百三十二¶
　人事部七十三¶
　　　慈愛　恭敬　智　聦敏　強記¶
　　　　　慈愛¶
&KR0003;文曰慈愛也¶
釋名曰慈字也¶
韓詩外傳曰夫爲人父者心懷慈仁之愛以畜飬之愛子¶
不詈髦子不笞¶
禮記學記曰夫慈者所以使衆也¶
左傳昭五年曰子産卒仲尼聞之出涕曰古之遺愛¶
孝經援神契曰母之於子也鞠養殷勤推&KR1003;居濕絶少分¶
甘(宗均曰少則/自絶甘則分)¶
家語曰孔子曰明君心寛&KR0073;以容其民慈愛以優柔之¶
<pb:KR3k0012_SBCK_432-1b>¶
漢書曰翟方進少爲郡小吏號遲鈍因病歸欲遊學後母¶
慜其志而怜其㓜隨之長安織履以給之¶
謝丞後漢書曰楊彪子循爲曹操所殺後見彪問曰公何¶
瘦之甚對曰愧無日磾先見之明猶懷老牛䑛犢之愛操¶
爲之改容¶
列女傳曰魏孟陽之女芒夘之後妻也有三子前妻之子¶
有五人皆不愛慈母前妻中子犯魏王令罪當死慈母憂¶
感悲哀帶因減赤人有謂慈母曰人不愛母何爲憂懼勤¶
勞如此母曰其父爲其孤也而使妾爲之繼母如爲人母¶
而不能愛其子何謂慈乎魏王聞之髙其義赦其子而復¶
其家自此之後五子親侍慈母¶
老子曰吾有三寳一曰慈¶
韓子曰愛子者慈於子重生者慈於生䝿功者於事仁¶
<pb:KR3k0012_SBCK_432-2a>¶
淮南子曰堯立孝慈使民如子弟¶
&KR0003;𫟍曰魏文侯封太子摯於中山三年使不徃來舎人趙¶
倉唐曰爲人子三年不聞父問不可謂孝爲人父三年不¶
聞子問不可謂慈臣願奉使侯何所好太子曰侯𥊏晨鳬¶
好北犬倉唐&KR1303;北犬奉晨鳬文侯賜太子衣一襲令以鷄¶
鳴時致之太子發筐視衣盡顛倒太子曰趣具駕君侯召¶
我也唐來不受太子曰詩曰東方未明顛倒衣裳顛之倒¶
之自公召之遂西至文侯大喜倉唐一使文侯爲慈父摯¶
爲孝子¶
潘岳西征賦曰夭赤子於西安坎路側而瘞之亭有千秋¶
之號子無七日之期雖逸厲於延呉實潜慟於余慈¶
蔡邕書曰邕薄祐早䘮二親年踰三十𩯭髮二色叔父親¶
之猶&KR0002;㓜童陸則對&KR1675;食則比豆¶
<pb:KR3k0012_SBCK_432-2b>¶
　　　　　恭敬¶
&KR0003;文曰恭肅也¶
釋名曰恭供也自持也亦言供給事人敬警也¶
易小過卦曰山下有雷小過君子以行過於恭(取過於禮/而不爲害)¶
易繫辭曰君子致恭以存其位¶
易文言曰敬以直内義以方外敬義立而德不孤¶
尚書五子歌曰居民上者奈何弗敬¶
毛詩小弃曰唯桑與梓必恭敬止¶
又曰敬之敬之天惟顯思¶
大戴禮曰昔禹見耕者五偶而式過十室之邑則下爲秉¶
德之士存焉¶
又曰昔武王踐祚入於户未甞越履徃來過之不履影¶
禮記曲禮曰君子恭敬蹲節退讓以明禮¶
<pb:KR3k0012_SBCK_432-3a>¶
又檀弓上曰𣈆獻公將殺其丗子申生公子重耳謂之曰¶
子盍言子之志於公乎丗子曰不可君安驪&KR0078;是我傷公¶
之心也曰然則盍行乎丗子曰不可謂君謂我欲殺君也¶
天下豈有無父之國哉吾何行如之使人辭於狐突曰君¶
老矣子少國家多難伯氏不出而圖吾君(圖/謀)伯氐茍出而¶
圖吾君申生受賜而死再拜稽首乃卒是以爲恭丗子也¶
又少儀曰賔客主恭𥙊祀主敬¶
又樂記曰中正無邪禮之質也莊破恭順禮之制也¶
又哀公問曰敢問何謂敬身孔子對曰君子過言則民作¶
辭過動則民作則君子言不過辭動不過則百姓不令而¶
恭敬如是則能敬其身能敬其身則能成其親矣¶
又經解曰恭儉莊敬禮教也¶
左傳宣上曰𣈆靈公不君趙宣子驟諌公患之使鉏麑賊¶
<pb:KR3k0012_SBCK_432-3b>¶
之晨徃寢門闢矣盛服將朝尚早坐而假寐麑退而歎曰¶
不忘恭敬民之主也賊民之主不忠觸槐而死¶
又襄(四/年)曰季氐以公鉏爲馬正(賈逵曰馬/正家司馬)愠而不出閔子¶
馬見之(閔子馬曽大/夫閔馬父也)曰爲人子者患不孝不患無所恭敬¶
父命何常之有公鉏然之敬恭朝夕恪居官次¶
又昭二曰正考父佐戴武宣(三人皆/宋君也)三命滋益恭(三命/上郷)故¶
其鼎銘云一命而僂再命而傴三命而俯(俯恭於傴/傴恭於僂)循墻¶
而走(言不敢/安行也)亦莫余敢侮¶
論語曰恭近於禮逺耻辱也¶
又曰司馬牛憂曰人皆有兄弟我獨亡子夏曰啇聞之矣¶
死生有命冨貴在天君子敬而無失與人恭而有禮四海¶
之内皆兄弟也¶
又曰樊遲問仁子曰居處恭執事敬與人忠雖之夷狄不¶
<pb:KR3k0012_SBCK_432-4a>¶
可弃¶
又曰子禽語子貢曰子之爲恭也仲尼豈賢於子乎¶
家語曰孔子曰恭則近禮堯舜篤恭以王天下¶
又曰顔淵將西遊宋問孔子曰何以爲身子曰恭敬而巳¶
矣恭則近於禮忠敬則人愛¶
史記曰子路爲蒲大夫辭孔子孔子曰蒲多壯又難治然¶
則吾語汝恭以敬可以執勇¶
漢書曰萬石君石奮其父趙亡徙温髙祖東擊項籍過河¶
内時奮年十五爲小吏髙祖與語愛其恭敬奮積功勞孝¶
文時太中大夫恭勤過宫闕門必下車趍見路馬必式子¶
孫爲小吏來歸謁萬石君必朝服見之¶
魏略曰常林少單貧帶經耕鋤其妻自擔餉餽之林雖在¶
田野其相敬過於賔客¶
<pb:KR3k0012_SBCK_432-4b>¶
呉書曰顧悌字子通待妻子有禮常夜入晨出希見其靣¶
常疾篤妻出看之悌命左右自扶起冠幘¶
王隱𣈆書曰&KR0067;衮執事有恪與弟子治藩跪而受條其人¶
曰今在隱屏先生胡不踞衮乃揖而延之正席而坐吿之¶
曰何以幽顯易其操者乎¶
樊英别傳曰英甞病卧便室中英妻遣婢拜問英荅拜或¶
問之英曰妻齊也¶
&KR0003;𫟍曰魯有恭士名曰机泥行年七十其恭甚益冬日行¶
隂夏日行陽一食之間三起見衣裘&KR0260;之士則爲之禮魯¶
君問曰机子年甚長矣不可釋恭平泥對曰君子好恭以¶
成其名小人學恭以除其刑斧鑚加於泥者何釋恭爲¶
又曰趙簡子乗弊車瘦馬衣設羊裘其宰諌曰車新則安¶
馬肥則徃來疾狐格之裘温且輕簡主曰吾非不知吾¶
<pb:KR3k0012_SBCK_432-5a>¶
聞君子服美則益恭小人服美則益倨我以自俻恐有小¶
人之心也¶
　　　　　智¶
易繋辭曰智周乎萬物而道濟天下¶
禮記中庸曰舜其大智也與舜好問而好察邇言¶
論語公冶長曰寗武子&KR0022;有道則智&KR0022;無道則愚其智可¶
及其愚不可及也(寗武子衛/大夫甯俞)¶
又雍也曰智者樂水¶
又曰智者動¶
爾雅曰歫齊州以南戴曰爲丹穴丹穴之人智¶
史記𥘿使王稽於魏知范雎賢載入秦至湖穰侯至勞稽¶
曰君得無與諸遊子俱來稽曰不敢即別去睢曰吾聞穰¶
侯智士也其見事遲向者疑車中有人忘索之於是下車¶
<pb:KR3k0012_SBCK_432-5b>¶
走行十餘里果使&KR0016;還索車中無人乃止¶
又曰摴里子名疾秦惠王弟也滑稽多智秦人號曰智囊¶
又曰&KR0303;錯以辯得幸太子太子家號曰智嚢¶
又曰項王謂漢王曰天下匈匈數歳者徒以吾兩人耳願¶
與漢王挑戰决雄雌漢王𥬇謂曰吾寧闘智不闘力¶
漢書曰陳嬰者東陽令史也少年殺其令相聚邑中從之¶
者得二萬人欲立嬰爲王嬰母謂曰吾爲乃家婦聞先故¶
未曽貴今暴得大名不祥不如有屬成猶得封侯事敗易¶
以亡亡爲世所指名也嬰乃不敢爲王¶
范曄後漢書曰魯恭祖父匡王莽時羲和有權數號曰智¶
囊¶
于寳𣈆紀曰桓範出赴曹爽宣王謂蔣濟曰智嚢徃矣¶
𣈆中興書曰王允之字淵猷年在揔角從伯敦深智之甞¶
<pb:KR3k0012_SBCK_432-6a>¶
夜飲允之辭醉先眠時敦將謀作逆因允之醉別牀卧夜¶
中與錢鳯計議允之巳醒悉聞其語恐或疑便於眠處大¶
吐衣靣並汚鳯旣出敦果照視見其眠吐中以爲大醉不¶
復疑之¶
華陽國志曰任文孫字文公閬中人&KR0004;武檐山石折文公¶
曰噫西方智士死吾其應之遂卒益部爲之諺曰任文公¶
智無𩀱¶
文子曰神者智之淵也神清則智明智者心之府也智公¶
則心平¶
莊子曰巧者勞智者憂¶
尹子曰兩智不能相救兩貴不能相臨兩辯不能相屈力¶
均勢敵故也¶
啇君書曰智者見於未萌¶
<pb:KR3k0012_SBCK_432-6b>¶
申子曰智均不相使力均不相勝¶
吕氏春秋曰目之見也籍於照心之智也籍於重¶
淮南子曰智之以智權者人英也¶
又曰禆諶出而智公成子産之事¶
新序曰魏文侯曰智士者國之器也國有智士則無諸侯¶
之憂¶
桓譚新論曰楊子雲何人耶荅曰才智開通能入聖道漢¶
興以來未有此也¶
論衡曰其智如傾其德如山智能之人湏三寸之舌一尺¶
之筆以乃能自通¶
又曰劉子駿漢朝智囊筆墨淵海¶
𡊮子正書曰楊子曰莊周何人哉𡊮子曰太而不儉重而¶
畏禍智人也¶
<pb:KR3k0012_SBCK_432-7a>¶
孫卿智賦曰血氣之釋也志意之榮也百姓待之是謂君¶
子之智¶
　　　　　聦敏¶
論語公冶長曰子謂子貢曰汝與回也孰愈對曰賜也何¶
敢望回回也聞一以知十賜也聞一以知二子曰弗如也¶
吾與汝弗如也¶
漢書曰桑弘羊雒陽賈人子以心計年十三爲侍中¶
謝承後漢書曰應奉讀書五行並下¶
九州春秋曰夏侯淵爲劉備所殺於陽平曹公自長安出¶
斜谷至陽平俻拒險守峽王欲還出令曰鷄肋官屬不知¶
所謂楊脩便曰夫鷄肋弃之可惜食之無所得以比漢中¶
王欲還也引還¶
呉志曰顧譚毎省簿書未甞下籌徒屈指心計盡發疑謬¶
<pb:KR3k0012_SBCK_432-7b>¶
後魏書曰祖瑩字元珎十二爲中書學生愽士張天龍講¶
尚書選爲都講生徒悉集瑩夜讀書勞倦不覺天曉催講¶
旣切遂誤持曲禮卷上座愽士嚴毅不敢復還仍置禮於¶
前誦尚書三篇不遺一字¶
沈約宋書曰劉穆之内惣朝政外供軍旅决斷如流事無¶
壅滯目覽辭訟手荅牋書耳行聽受口並酬應不相叅渉¶
益部𦒿舊傳曰何祇&KR0024;成都令使人投筭祇聽其讀而心¶
計不差升合其精如此¶
費禕别傳曰于時戰國多事衆務煩猥禕識寤過人毎續¶
書記粗舉目蹔視巳充其數接納賔客飲食嬉戯加之愽¶
弈毎盡人之歡事不廢也董允代禕爲尚書令欲則禕之¶
所行旬日之中事多紆滯允爲歎曰才力相懸&KR0002;此之逺¶
&KR0003;𫟍曰昔鄒忌爲齊相稷下先生淳于髠之屬七十二人¶
<pb:KR3k0012_SBCK_432-8a>¶
皆輕鄒忌爲設妙辭淳于三稱鄒忌三知之如應響淳于¶
等辭詘而去故所以尚干將莫耶者貴於立斷也所以尚¶
騏𩦸爲立至也是以聦明敏捷欲人之入也¶
世&KR0003;曰魏武嘗過曹娥碑下楊脩從碑背上題曰黃絹㓜¶
婦外孫韲&KR0875;魏武謂脩卿解不荅曰解魏武帝曰卿未可¶
言待我思之行三十里乃曰巳得令脩别記所知脩曰黃¶
絹色絲也於字爲絶㓜婦少女也於字爲妙外孫女子也¶
於字爲好韲臼受辛也於字爲辤所謂絶妙好辤帝亦記¶
之與脩同乃歎曰不如卿三十里¶
世&KR0003;曰人餉食魏武帝一杯酪魏武噉少許盖頭題上爲¶
合字以示衆莫之解次至楊脩使噉曰公教人一口何疑¶
　　　　　強記¶
禮記曲禮曰愽聞強識謂之君子¶
<pb:KR3k0012_SBCK_432-8b>¶
漢書曰上行幸河東甞云書一篋張安世憶記之後得書¶
以相校無所遺失安世長子千秋爲中郎將將兵隨渡遼¶
將軍范朋友擊烏桓還謁大將軍光光問千秋戰闘方略¶
山川形𫝑千秋口對兵事𦘕地成圗無所忘失¶
東觀漢記曰虞延字君大爲郡督郵光武東廵路由小黃¶
髙帝母昭靈后園陵在焉詔呼延引見問園陵之事延占¶
對可觀其陵株梓皆識其數爼豆犧牲頗暁其禮¶
謝承後漢書曰應奉常從彭城相𡊮賀時出行閉治車師¶
門内出半靣視奉奉即委去别後數十年於道路見車師¶
識而呼之¶
又曰呉郡陸續&KR0004;仕郡户曹史飢荒太守君興使續於都¶
亭賦民饘粥續悉簡閱其人訊以名氏事畢興問所幾因¶
&KR0003;六百餘人皆分别姓字無有誤謬¶
<pb:KR3k0012_SBCK_432-9a>¶
又曰王充字仲任上虞人家貧無書常遊洛陽肆閱所賣¶
書輙能誦憶¶
𡊮山松後漢書曰荀淑與陳寔神交及其弃朗陵而歸也¶
數命駕詣之淑御慈明從叔慈抱孫文&KR0002;而行寔亦令元¶
方侍側季方作食抱孫長文而坐相對怡然甞一朝求食¶
季方尚少跪曰髙聞大人荀君言甚善竊聽之甑壞飯成¶
糜寔曰汝聽談解乎諶曰唯因令與二慈&KR0003;之不失一辭¶
二公大恱¶
典略曰延篤字叔堅南陽　人&KR0004;從堂磎季度受春秋左¶
傳借夲便諷¶
魏志曰&KR0004;王粲與人共行讀道邊碑人問卿能誦否曰能¶
即暗誦之不差一字觀人棊局壞粲爲復之碁者不信以¶
帊盖局使更以他局爲之用相比校不誤一道其強記嘿¶
<pb:KR3k0012_SBCK_432-9b>¶
識如此¶
呉志曰朱桓強識與人一靣數十年不忘部曲妻子悉識¶
之¶
𣈆中興書曰陶&KR0754;明識過人武昌道上種楊栁人有竊之¶
殖于其家侃見而識之問何以盗官所殖乎時以爲神¶
益部𦒿舊傳曰張松識逹精異劉璋遣曹公楊脩以公所¶
撰兵書示松飲讌之間一省即便闇誦¶
禰衡别傳曰衡字正平黄射作章陵太守衡俱有所之見¶
蔡伯喈所爲碑正平一過視之歎之言好後各歸章陵自¶
恨不令使寫之正平曰吾雖一過皆識其所言唯第四行¶
中石盡磨滅兩字不分明因援筆書之&KR0004;無遺失唯兩字¶
不着¶
蔡琰別傳曰琰字文&KR0078;邕之女年六歳邕鼔琴弦絶琰曰¶
<pb:KR3k0012_SBCK_432-10a>¶
第一絃邕故斷其一絃問之琰曰第二絃邕故斷一絃琰¶
曰第四絃¶
世&KR0003;曰夏侯䇿魏文示其爵里刺一見之悉憶¶
俗&KR0003;曰桓宣城䘮後家至貧孔夫人疾患湏羊解神不能¶
得桓温以弟買得質羊羊主家富謂桓言僕乃不湏買得¶
郎爲質但郎家貧幸可爲郎飬買得郎耳車&KR0016;冲也後江¶
州出射堂射羊主東邊看射車&KR0016;猶識之呼來問公識我¶
否荅云不識桓公曰我是昔日買得郎也¶
太平御覽卷第四百三十二¶
<pb:KR3k0012_SBCK_432-10b>¶
