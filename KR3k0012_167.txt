# -*- mode: mandoku-view -*-
#+TITLE: 太平御覽
#+DATE: 2015-09-23 10:14:01
#+PROPERTY: LASTPB  <md:KR3k0012_SBCK_165-1a>
#+PROPERTY: JUAN 168

<md:KR3k0012_SBCK_166-12a>¶
<md:KR3k0012_SBCK_167-1a>¶
<pb:KR3k0012_WYG_167-1a>
欽定四庫全書
　太平御覽卷一百六十七¶
　　　　　　　　　　　　宋　李昉等　撰
　　州郡部十三¶
　　　山南道上¶
　　　荆州　　　　　　　峽州
　　　歸州　　　　　　　復州
　　　郢州　　　　　　　鳯¶州
<pb:KR3k0012_WYG_167-1b>
　　　成州　　　　　　　武州
　　　興州　　　　　　　宕州
　　　扶州　　　　　　　文¶州
　　　利州　　　　　　　䕫州
　　　開州　　　　　　　合州
　　　忠州　　　　　　　萬¶州
　　　閬州　　　　　　　果¶州
　　　　荆州
<pb:KR3k0012_WYG_167-2a>
十道志曰荆州江陵郡漢舊縣屬南郡¶
禹貢曰荆及衡陽惟荆州¶¶
春秋元命苞曰軫散為荆州分為楚國¶爾雅曰漢南曰荆州<md:KR3k0012_SBCK_167-1b>¶周官職方氏曰正南曰荆州其山鎮曰衡山其澤藪曰雲
夢¶其川江漢其浸潁湛其利丹銀齒革¶
晉元康地記曰荆州於古蠻服之地¶
漢書曰臨江閔王榮坐侵廟壖地為宫上徵榮榮行祖
於¶江陵北門既上車軸折車廢江陵父老流涕言曰吾
<pb:KR3k0012_WYG_167-2b>
王不¶返矣王至詣中尉府郅都責訊王王怒自殺¶
漢書地理志南郡江夏零陵桂陽武陵長沙漢¶中汝南楚分也¶
史記曰蘇秦說威王曰楚西有黔中巫郡東有夏州海
陽¶南有洞庭蒼梧北有涇塞郇陽地方五千餘里帶甲
百萬車¶千乘騎萬匹粟支十年此霸王之資也¶
淮南子曰楚地南卷沅湘北繞潁泗西包巴蜀東裹郯
邳潁¶汝以為泗江漢以為池垣之以鄧林綿之以方城
山髙尋<md:KR3k0012_SBCK_167-2a>¶雲霓深谿肆無景
<pb:KR3k0012_WYG_167-3a>
十二州志曰漢章帝建初二年徙鉅鹿王恭為江陵王
三¶公上言江陵在京師正南不可以封乃徙為安陸王¶
盛宏之荆州記曰元嘉中以京師根本之所寄荆楚為
重¶鎮上流之所總擬周之分陜晉宋以降此為西陵¶
釋名曰荆州取名荆山又曰荆警也南蠻數冦常置警¶¶
左傳曰楚子西沿漢泝江將入郢王在渚宫下見之¶
十道志曰當陽縣舊縣屬南郡廣陽思王子蓋之所封¶
荆州記曰當陽本楚之舊邑左氏傳云楚潘崇伐麏至
<pb:KR3k0012_WYG_167-3b>
于¶錫穴潁容釋例云麏在當陽¶
十道志曰公安縣漢孱陽縣地吳之南郡¶
荆州記曰蜀主敗于襄陽南奔荆州吳大帝擢為左將軍<md:KR3k0012_SBCK_167-2b>¶荆州牧城此而鎮之時號蜀主為左安軍故名其城曰公安¶
古今地名曰松滋縣古鳩兹地漢屬廬江郡¶
　　　　峽州¶
十道志曰峽州夷陵郡春秋戰國時並楚地秦置三十
六郡屬¶南郡魏武於此置江陵郡梁置宜州周武帝以
<pb:KR3k0012_WYG_167-4a>
州居三峽¶之口改為峽州¶
史記曰秦昭王二十九年秦將白起攻楚燒夷陵¶
吳録曰蜀昭烈皇帝立宜都郡於西陵¶
宜都記曰宜都郡陸抗攻歩闡於此¶
荆渚記曰夷陵郡居大江之上西通全蜀故夷陵有安¶
蜀古城¶
吳志曰陸遜上疏夷陵迺要害之地實國家之闗限若
失之非損¶一郡荆州亦可憂也<md:KR3k0012_SBCK_167-3a>¶
<pb:KR3k0012_WYG_167-4b>
十道志曰宜郡縣本漢夷陵縣屬南郡¶
袁山松宜都山川記曰南崖有山名荆門北崖有山名
虎¶牙故曰荆門虎牙即楚之西塞¶
　　　　歸州¶
十道志曰歸州巴東郡在周為䕫子國屬楚秦併天下
為¶南郡之地漢置秭歸縣唐武德二年割䕫州之秭歸
巴東¶二縣置歸州¶
袁山松記曰屈原此縣人既被流放忽然暫歸其姊亦
<pb:KR3k0012_WYG_167-5a>
來¶因名其地為秭歸(秭與/姊同)¶
三國志曰吳置建平郡即宜都之西部也晉王濬自蜀
江¶沿流伐吳守將吾彦表皓曰請増建平兵若建平不
下晉¶師終不敢過皓不從¶
　　　　復州<md:KR3k0012_SBCK_167-3b>¶十道志曰復州竟陵郡禹貢荆州之域春秋戰國時屬
楚¶秦兼天下屬南郡漢十三州在荆州部即江夏之竟
陵縣地¶唐武德五年為復州
<pb:KR3k0012_WYG_167-5b>
郡國志曰沔陽縣即楚王城也¶
圖經曰監利縣漢容縣乾谿章華臺在焉¶
　　　　郢州¶
十道志曰郢州富水郡厯代所屬與竟陵郡同二漢屬
江¶夏郡晉宋以來為竟陵郡地西魏屬安州後周武置
郢州¶隨廢唐武德六年為郢州¶
郡國志曰長壽縣武陵山春秋謂楚平王卒於樠木之
下¶即此山也
<pb:KR3k0012_WYG_167-6a>
　　　　鳯州¶
十道志曰鳳州河池郡土地所屬與金州同在秦隴西
郡<md:KR3k0012_SBCK_167-4a>¶地漢為故道縣地故道今兩當縣是漢武改雍為涼
後為¶涼州之地¶
水經曰兩當縣水出陳倉縣之大散嶺西南流入故道
川¶謂之故道水縣因水取名或云縣西有兩山相當故
名之¶
華陽國志曰河池一名仇池
<pb:KR3k0012_WYG_167-6b>
郭仲産秦州記云仇池山一名仇維山上有池似覆壺
前¶志云是縣以山得名¶
水經曰大散水流入黄花川黄花縣因水得名¶
　　　　成州¶
十道志曰成州同谷郡禹貢梁州之域古西戎地周省
梁¶入雍為白馬氐國¶
史記西南夷傳曰自筰以東北君長以什數冉駹最大自
冉¶駹以東北君長以什數白馬最大皆氐類<md:KR3k0012_SBCK_167-4b>¶也
<pb:KR3k0012_WYG_167-7a>
後漢書曰河池一名仇池地方百頃左右悉白馬氐¶
　　　　武州¶
十道志曰武州武都郡土地所屬與成州同亦白馬氐
之¶地¶
漢書西南夷傳曰漢誅且蘭君并殺筰侯冉駹等皆¶震
懼請臣置吏以為廣西部至元鼎六年以白馬氐為¶武
都郡¶
隴右記曰武都紫水有泥其色紫而粘貢之用封璽書
<pb:KR3k0012_WYG_167-7b>
故¶詔誥有紫泥之美¶
郡國志曰武帝沮水之西有角弩谷即蜀將姜維剿五¶
溪蠻之所
魚豢魏略曰文帝黄初元年徙武都於美陽在¶今雍州
好畤縣界武都故城是也¶
　　　　興州<md:KR3k0012_SBCK_167-5a>¶十道志曰興州順政郡戰國時白馬氐之東境秦併天
下¶為蜀郡地漢武元鼎六年置武都郡
<pb:KR3k0012_WYG_167-8a>
晉書曰懷帝永嘉中氐之人楊茂搜據武都郡子孫承
嗣¶為氐王¶
周地圖記曰郡有丙山山有穴即丙穴其口向丙因以
為¶名每春三月上旬有魚長八九寸或二三日聮緜從
穴出¶躍相傳名為嘉魚左太沖蜀都賦曰嘉魚出丙穴¶
　　　　宕州¶
十道志曰宕州懷道郡禹貢梁州之域古羌地周為雍
州¶之境秦漢魏晉諸羌據之
<pb:KR3k0012_WYG_167-8b>
後漢書曰梁彌忿者宕昌羌也其先帝為豪祖勒自稱¶
宕昌王彌忿世祖初求内附遂拜彌忿為宕昌王因封
其¶地為宕昌藩即今宕州<md:KR3k0012_SBCK_167-5b>¶　　　　扶州¶
十道志曰扶州同昌郡禹貢梁州之域實西戎之地周
省¶梁入雍為雍州地秦漢魏晉並屬蕃夷¶
後魏書曰廢帝前元年西逐吐谷渾定隂平於此置鄧
州¶及鄧寧郡取前羌部落所居為之名時又置帖夷縣
<pb:KR3k0012_WYG_167-9a>
屬封¶統郡以戎夷寧帖為義也¶
周地圖記曰後漢廢帝置同昌郡屬封統郡¶
　　　　文州¶
十道志曰文州隂平郡禹貢梁州之域周為雍州之境
戰¶國時氐羌據焉漢武時開西南夷置隂平道以統其
衆¶
蜀志曰鄧艾自隂平景谷步道懸兵束馬經江由出綿
竹
<pb:KR3k0012_WYG_167-9b>
華陽國志曰晉永平之後羌虜數叛遂立為郡以遏之¶
輿地志曰晉永嘉之末太守王鍳以郡降李雄晉人因
是<md:KR3k0012_SBCK_167-6a>¶悉流移於蜀漢其氐羌並屬楊茂梗化後不復為正
朔所頒¶
　　　　利州¶
十道志曰利州益昌郡土地所屬與金州同春秋戰國
時¶並屬蜀侯漢葭萌縣也¶
華陽國志曰昔蜀王封其弟於漢中號曰苴侯因命其
<pb:KR3k0012_WYG_167-10a>
地¶曰葭萌苴侯與巴王通好巴與蜀為讎故蜀王怒伐
苴苴¶奔巴求救於秦秦乃伐蜀遂滅蜀及巴苴置巴蜀
二郡¶
水經曰益昌有小劍城去大劍城戍三十里連山絶險
飛閣¶通衢故謂之劍閣也¶
蜀志曰先主使陳戎絶馬鳴閣魏武聞之喜曰此閣迺
漢¶中之平隂乃咽㗋之要路(馬鳴閣在/益昌縣)¶
　　　　䕫州
<pb:KR3k0012_WYG_167-10b>
十道志曰䕫州雲安郡春秋時為魚國秦併天下為巴
郡<md:KR3k0012_SBCK_167-6b>¶地漢為魚復縣¶
左傳曰庸蠻叛楚莊王伐之七遇皆北唯禆儵魚人實¶
逐之杜曰禆儵魚庸三邑魚魚復縣¶
漢志曰江闗都尉理魚復有橘官¶魚庸三邑魚魚復縣
郡國記曰白帝城即公孫述至魚復有白龍出井中因
號¶魚復為白帝城昭烈因改魚復為永安又後漢書公
孫述¶自以承漢土德故號曰白帝城
<pb:KR3k0012_WYG_167-11a>
蜀志曰羅憲為領軍守永安聞魏軍平蜀三日哭於都亭¶
荆州圖記曰永安宫南一里渚下平磧上有諸葛亮孔
明八¶陣圖聚細石為之各髙五尺皆棊布相當中間相
去九尺¶正中開南北巷悉廣五尺或為人散亂及為夏
水所沒至¶冬水退如故¶
荆州記曰壘西聚石為八行行八聚謂之八陣圖因曰
八<md:KR3k0012_SBCK_167-7a>¶陣既成自今行師不復敗後見莫能了之桓宣武伐
蜀見¶之曰此常山虵勢也
<pb:KR3k0012_WYG_167-11b>
　　　　開州¶
十道志曰開州盛山郡本漢朐䏰縣之地¶
　　　　合州¶
圖經記曰合州巴川郡秦漢屬巴郡宋置東宕渠郡西
魏置¶合州¶
　　　　忠州¶
十道志曰忠州南賔郡土地所屬與䕫州同譙周巴郡
地記曰¶後漢獻帝初平六年臨江縣屬永寧郡建安中
<pb:KR3k0012_WYG_167-12a>
改永寧為¶巴東郡臨江仍舊焉續漢志曰和帝永元中
分枳縣置平¶都縣¶
史記蘇代曰楚得枳而國亡<md:KR3k0012_SBCK_167-7b>¶　　　　萬州¶
十道志曰萬州南浦郡土地所屬與通州同漢為巴郡
朐¶䏰縣地¶
續漢志曰朐䏰屬巴郡
尋¶江源記曰梁山東西數千里望之若長雲垂天劍閣
<pb:KR3k0012_WYG_167-12b>
銘¶曰巖巖梁山積石峨峨¶
又曰丙穴有嘉魚其味甚美丙穴在梁山縣柏枝山¶
　　　　閬州¶
圖經曰閬州閬中郡禹貢梁州之域春秋為巴國之地
秦¶漢為巴郡¶
華陽國志曰巴子後理閬中¶
地形志曰閬中居蜀漢之半當東道要衝今郡城即古
之¶閬中城後謂之隆城是也<md:KR3k0012_SBCK_167-8a>¶
<pb:KR3k0012_WYG_167-13a>
後魏典略曰此州古有隆城堅險因置隆州尋又立盤
龍¶郡以郡中有盤龍山為名¶
三巴記曰閬中有渝水賨民銳氣喜舞故髙祖樂其猛
銳¶數觀其舞使樂人習之故樂府中有巴渝舞¶
　　　　果州¶
十道志曰果州南充郡禹貢梁州之域春秋戰國並屬
巴¶子國秦惠王滅巴蜀是為巴郡地自漢晉為安漢縣¶
華陽國志曰漢獻帝初元年劉璋分墊江縣為巴郡理
<pb:KR3k0012_WYG_167-13b>
此¶縣¶
周地圖記曰相如縣有司馬相如故宅因以名縣
郡¶國志曰馮緄為車騎將軍於此鐫崖十有餘處今果山
有¶車騎崖¶
益州記曰南充縣西有大昆井即古之鹽井也<md:KR3k0012_SBCK_167-8b>¶唐書曰貞元中謝真人於郡中之紫極宫上昇萬目所
覩郡郭¶是夕處處有虹霓雲氣¶
　太平御覽卷一百六十七
