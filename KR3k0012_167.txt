# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:07.456660
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 167
#+PROPERTY: FILE SB11n0727-167太平御覽-卷之一百六十七.
<pb:KR3k0012_SBCK_167-1a>¶
太平御覽卷第一百六十七¶
　州郡部十三¶
　　山南道上¶
　　　荆　峽　歸　復　郢　鳯¶
　　　成　武　興　宕　扶　文¶
　　　利　䕫　開　合　忠　萬¶
　　　閬　果¶
　　　　　荆州¶
十道志曰荆州江陵郡漢舊縣屬南郡¶
禹貢曰荆及衡陽惟荆州(北據荆山南/及衡山之陽)江漢朝宗于海(二/水)¶
(經此州而入/海有似於朝)厥土惟塗泥厥田惟下中¶
春秋元命苞曰&KR0942;散爲荆州分爲楚國(荆之爲言強也陽/盛物堅其氣急悍)¶
爾雅曰漢南曰荆州¶
<pb:KR3k0012_SBCK_167-1b>¶
周官職方氏曰正南曰荆州其鎮曰衡山其藪澤曰雲夢¶
其川江漢其浸潁湛其利丹銀齒革¶
晉元康地記曰荆州於古蠻服之地¶
漢書曰臨江閔王榮坐侵廟壖地爲宫上徴榮榮行祖於¶
江陵北門旣上車軸折車廢江陵父老流涕言曰吾王不¶
返矣王至詣中尉府郅都責訊王王恐自殺¶
漢書地理志曰今之南郡江夏零陵桂陽武陵長沙及漢¶
中汝南郡盡楚分也¶
史記曰蘇&KR0087;&KR0003;威王曰楚西有黔中巫郡東有夏州海陵¶
南有洞庭蒼梧北有陘塞郇陽地方五千里帶甲百萬車¶
千乗&KR0016;萬疋粟支十年此霸王之資也¶
淮南子曰楚地南卷沅湘北繞潁泗西苞巴蜀東裏郯邳潁¶
汝以爲泗江漢以爲池垣之以鄧林緑之以方城山髙㝷¶
<pb:KR3k0012_SBCK_167-2a>¶
雲霓&KR0055;谿肆無景¶
十三州志曰漢章帝建&KR0004;二年徙鉅鹿王恭爲江陵王三¶
公上言江陵在京師正南不可以封乃徙爲安六王¶
盛弘之荆州記曰元嘉中以京師根本之所&KR0009;荆楚爲重¶
鎮上流之所揔擬周之分陜晉宋以降此爲西陜¶
釋名曰荆州取名於荆山又曰荆驚也南蠻數㓂常置警¶
備¶
左傳曰楚子西㳂漢泝江將入郢王在渚宫下見之¶
十道志曰當陽縣舊縣屬南郡廣陽王　子益之所封¶
荆州記曰當陽本楚之舊邑左氏傳云楚潘崇伐麏至于¶
錫穴潁容釋例云麏在當陽¶
十道志曰公安縣漢孱陵縣地吴之南郡¶
荆州記曰劉備敗於襄陽南奔荆州吴大帝封爲左將軍¶
<pb:KR3k0012_SBCK_167-2b>¶
荆州牧城北而鎮之時人號備爲左公故名其城曰公安¶
古今地名曰松滋縣古鳩兹地漢屬廬江郡¶
　　　　峽州¶
十道志曰夷陵郡春秋戰國時並楚地&KR0087;置三十六郡屬¶
南郡魏武於此置臨江郡梁置冝州周武帝以州居三峽¶
之口改爲峽州¶
史記曰&KR0087;昭王二十九年&KR0087;將白起攻楚燒夷陵¶
吴録曰蜀昭烈皇帝立冝都郡於西陵¶
冝都記曰郡城即陸抗攻歩闡於此¶
荆渚記曰夷陵郡居大江之上即西通全蜀故夷陵有安¶
蜀古城¶
吴志曰陸遜上䟽夷陵要害實國家之&KR0028;限&KR0002;失之非損¶
一郡荆州亦可憂也¶
<pb:KR3k0012_SBCK_167-3a>¶
十道志曰冝都縣本漢夷縣屬南郡¶
&KR0061;山松冝都山川記南崔有山名荆門北對崖有山名虎¶
牙故曰荆門虎牙即楚之西塞¶
　　　　歸州¶
十道志曰歸州巴東郡在周爲䕫子國屬楚&KR0087;併天下爲¶
南郡之地漢置秭歸縣唐武德二年割䕫州之秭歸巴東¶
二縣置歸州¶
&KR0061;崧記曰屈原此縣人旣&KR0013;流放忽然暫歸其姉亦來¶
因名其地爲秭歸(稀與/姊同)¶
三國志曰吴置建平郡即冝都之西部也晉王濬自蜀江¶
㳂流伐吴守將吾彦表晧曰請増建平兵&KR0002;建平不下晉¶
師終不敢過皓不從¶
　　　　復州¶
<pb:KR3k0012_SBCK_167-3b>¶
十道志曰復州竟陵郡禹貢荆州之域春秋戰國時屬楚¶
&KR0087;兼天下屬南郡漢中十三州在州部即江夏之竟陵縣地¶
唐武德五年爲復州¶
郡國志曰&KR0198;陽縣即楚王地也¶
圖經曰&KR0101;利縣漢華容縣乾溪章華臺在焉¶
　　　　　郢州¶
十道志曰郢州冨水郡歷代所屬與竟陵郡同二漢屬江¶
夏郡晉宋以來爲竟陵郡地西魏屬安州後周武帝置郢州¶
隨廢唐武德六年爲郢州¶
郡國志曰長壽縣武陵山春秋謂楚平王卒於樠木之下¶
即此山也¶
　　　　鳯州¶
十道志曰鳯州河池郡土地所屬與金州同在&KR0087;隴西郡¶
<pb:KR3k0012_SBCK_167-4a>¶
地漢爲故道縣地故道今兩當縣是漢武改雍爲凉後爲¶
凉州之地¶
水經曰兩當縣水出陳倉縣之大散嶺西南流入故道川¶
謂之故道水縣因水取名或云縣西有兩山相當故名之¶
華陽國志曰河池一名仇池¶
郭仲産&KR0087;州記云仇池山一名仇維山上有池似覆壷前¶
志云是縣以山得名¶
水經曰大散水流入黄花川黄花縣因水得名¶
　　　　　成州¶
十道志曰成州同谷郡禹貢梁州之域古西戎地周省梁¶
入雍爲白馬氐國¶
史記西南夷傳曰自莋以東北君長數十冉駹爲大自冉¶
駹以西北君長數十白馬最大皆氐&KR0011;¶
<pb:KR3k0012_SBCK_167-4b>¶
後漢書曰河池一名仇池地方百頃左右悉白馬氐¶
　　　　武州¶
十道志曰武州武都郡土地所屬與成州同亦白馬氐之¶
地¶
漢書曰西南夷傳曰漢誅且蘭卭君并殺莋侯冉駹等皆¶
震懼請臣置吏以爲廣西部至元鼎六年以白馬氐地爲¶
武都郡¶
隴右記曰武都紫水有泥其色紫而粘貢之用封璽書故¶
詔誥有紫泥之美¶
郡國志曰武都沮水之西有角弩谷即蜀將姜維勦五部¶
溪蠻之所魚豢魏略曰文帝黄&KR0004;元年徙武都於美陽在¶
今雍州好畤縣界武都故城是也¶
　　　　興州¶
<pb:KR3k0012_SBCK_167-5a>¶
十道志曰興州順政郡戰國時白馬氐之東境&KR0087;併天下¶
爲蜀郡地漢元鼎六年置武都郡¶
晉書曰懷帝永嘉中氐之人楊茂搜據武都郡子孫丞嗣¶
爲氐王¶
周地圖記曰郡有丙山山有穴即丙穴其口向丙因以爲¶
名毎春三月上旬有魚長八九寸或二三日聮綿從穴出¶
躍相傳名爲嘉魚左太冲蜀都賦曰嘉魚出於丙穴¶
　　　　　宕州¶
十道志曰宕州懷道郡禹貢梁州之域古羗地周爲雍州¶
之境&KR0087;漢魏晉諸羗據之¶
後魏書曰梁弥忩者宕昌羗也其先常爲羌豪祖勤自稱¶
宕昌王弥忩丗祖&KR0004;求内附遂拜弥忩爲宕昌王因封其¶
地爲宕昌蕃(即今/宕州)¶
<pb:KR3k0012_SBCK_167-5b>¶
　　　　　扶州¶
十道志曰扶州同昌郡禹貢梁州之域實西戎之地周省¶
梁入雍爲雍州地&KR0087;漢魏晉並屬蕃夷¶
後魏書曰廢帝前元年西逐吐谷渾定隂平於此置鄧州¶
及鄧寜郡取前羗部落所居爲之名時又置怗夷縣屬封¶
統郡以戎夷寜怗爲義也¶
周地圖記曰後魏廢帝置同昌縣屬封統郡¶
　　　　　文州¶
十道志曰文州隂平郡禹貢梁州之域周爲雍州之境戰¶
國時氐羗據焉漢武時開西南夷置隂平道以統其衆¶
蜀志曰鄧艾自隂平景谷歩道懸兵束馬經油江出綿竹¶
華陽國志曰晉永平之後羗虜數叛遂立爲郡以遏之¶
輿地志曰晉永嘉之末太守王鑒以郡降李雄晉人因是¶
<pb:KR3k0012_SBCK_167-6a>¶
悉流移於蜀漢其氐羌並屬楊茂捜此後不復爲正朔所頒¶
　　　　　利州¶
十道志曰利州益昌郡土地所屬與金州同春秋戰國時¶
並屬蜀侯漢葭萌縣地¶
華陽國志曰昔蜀王封其弟於漢中號曰苴侯因命其地¶
曰葭萌苴侯與巴王通好巴與蜀爲讎故蜀王怒伐苴苴¶
奔巴求救於&KR0087;&KR0087;乃伐蜀遂滅蜀及巴苴置巴蜀二郡¶
水經曰益昌有小劔城去大劔城三十里連山絶險飛閣¶
通衢故謂之劔閣也¶
蜀志曰先主使陳戒絶馬鳴閣魏武聞之喜曰此閣過漢¶
中之平隂乃咽喉之要路(馬鳴閣在/益昌縣)¶
　　　　夔州¶
十道志曰夔州雲安郡春秋時爲魚國&KR0087;併天下爲巴郡¶
<pb:KR3k0012_SBCK_167-6b>¶
地漢爲魚復縣¶
左傳曰庸蠻叛楚楚莊王伐之七遇皆北唯禆儵魚人實¶
逐之杜曰禆儵魚三巴今魚復縣也¶
漢志曰江&KR0028;都尉理魚復　橘官¶
郡國記曰白帝城即公孫述至魚復有白龍出井中因號¶
魚復爲白帝城劉備因改魚復爲永安又後漢書公孫述¶
自以承漢土德故號曰白帝城¶
蜀志曰羅憲爲領軍守永安聞魏軍平蜀三日&KR0152;於都亭¶
荆州圖副曰永安宫南一里渚下平磧上有諸&KR0081;孔明八¶
陣圖聚細石爲之各髙五丈皆棊布相當中間相去九尺¶
正中開南北巷悉廣五尺或爲人散亂及爲夏水所没至¶
冬水退依然如故¶
荆州記曰壘西聚石爲八行行八聚謂之八陣圖因曰八¶
<pb:KR3k0012_SBCK_167-7a>¶
陣旣成自今行師不復敗後見莫能了之桓宣武伐蜀見¶
之曰此常山虵&KR0020;也¶
　　　　開州¶
十道志曰開州盛山郡本漢朐䏰縣之地¶
　　　　合州¶
圖經曰合州巴川郡&KR0087;漢屬巴郡宋置東宕渠郡西魏置¶
合州¶
　　　　忠州¶
十道志曰忠州南賔郡&KR0095;地所屬與&KR0490;州同譙周巴記曰¶
後漢獻帝&KR0004;平六年臨江縣屬永寜郡建安中改永寜爲¶
巴東郡臨江仍屬焉續漢志曰和帝永元中分枳縣置平¶
都縣(平者即今/豊都縣也)¶
史記&KR0171;代曰楚得枳而國亡¶
<pb:KR3k0012_SBCK_167-7b>¶
　　　　　萬州¶
十道志曰萬州南浦郡&KR0095;地所屬與通州同漢爲巴郡胊¶
䏰縣地¶
續漢志曰朐䏰屬巴郡(朐音蠢䏰/如尹切)¶
㝷江源記曰梁山東西數千里望之&KR0002;長雲垂天劔閣銘¶
曰巖巖梁山積石峨峨¶
又曰景穴有嘉魚其味甚美景穴在梁山縣栢枝山¶
　　　　閬州¶
圖經曰閬州閬中郡禹貢梁州之域春秋爲巴國之地秦¶
漢爲巴郡¶
華陽國志曰巴子後理閬中¶
地形志曰閬中居蜀漢之半當東道要衝今郡城即士之¶
閬中城後謂之隆城是也¶
<pb:KR3k0012_SBCK_167-8a>¶
後魏典略曰此州古有隆城堅險因置隆州㝷又立盤龍¶
郡以郡中有盤龍山爲名¶
三巴記曰閬中有渝水賨民銳氣喜舞故髙祖樂其猛銳¶
數觀其舞使樂人習之故樂府中有巴渝舞¶
　　　　果州¶
十道志曰果州南充郡禹貢梁州之域春秋戰國並屬巴¶
子國&KR0087;惠王滅巴蜀是爲巴郡地自漢至晉爲安漢縣¶
華陽國志曰漢獻帝&KR0004;平元年劉璋分墊江上爲巴郡理此¶
縣¶
周地圖記曰相如縣有相如坪相如故宅因以名縣郡¶
國志曰馮緄爲車&KR0016;將軍於此鐫崖十有餘處今果山有¶
車&KR0016;崖¶
益州記曰南充縣西有大昆井即古之塩井也¶
<pb:KR3k0012_SBCK_167-8b>¶
唐書曰貞元中謝眞人於郡紫極宫上昇萬目所覩郡郭¶
是夕處處有虹霓雲氣¶
太平御覽卷第一百六十七¶
