# -*- mode: mandoku-view -*-
#+TITLE: 太平御覽
#+DATE: 2015-09-23 10:14:03
#+PROPERTY: LASTPB  <md:KR3k0012_SBCK_598-1a>
#+PROPERTY: JUAN 600

<md:KR3k0012_SBCK_598-8b>¶
<md:KR3k0012_SBCK_599-1a>¶
<pb:KR3k0012_WYG_599-1a>
欽定四庫全書
　太平御覧卷五百九十九¶
　　　　　　　　　　　　宋　李昉等　撰
　　文部十五¶
　　　品量文章　　　　嘆賞
　　　改易　　　　　　詆訶¶
　　　　品量文章¶
後周書薛寘傳曰前中書監盧柔學業優深文藻華贍
<pb:KR3k0012_WYG_599-1b>
而¶寘與之方駕故世號曰盧薛焉¶
梁書曰何遜文章與劉孝綽並重時人謂之何劉梁元
帝¶著論云詩多而能者沈約文少而能者謝眺何遜¶
三國典畧曰劉逖字子長少好弋獵騎射後發憤讀書
頗¶工詩詠行臺尚書席毗常嘲之曰君輩詞藻譬若春
榮湏¶臾之翫非宏材也豈比吾徒千丈松柏常有風霜
不可凋¶悴逖報之曰既有寒木又發春榮何如也毗笑
曰可矣
<pb:KR3k0012_WYG_599-2a>
唐書曰富嘉謨雍州武功人也舉進士長安中累轉晉
陽<md:KR3k0012_SBCK_599-1b>¶尉與新安吳少微友善同官先是文士撰碑頌皆以
徐庾¶為宗氣調漸劣嘉謨與少微屬詞皆以經典為本
時人欽¶慕之史體一變稱為吳富體嘉謨作雙龍泉頌
千蠋谷頌¶少微撰崇福寺鍾銘詞最髙雅作者推重¶
又曰張鷟字文成凡八登甲科員外郎貟半千謂人曰
張子之¶文如青銅錢萬選萬中未聞退時時流重之目
為青錢學¶士
<pb:KR3k0012_WYG_599-2b>
又曰楊炯華州華隂人少與綘州王勃范陽盧照隣東
陽駱¶賓王皆以文詞知名海内稱為王楊盧駱亦號為
四傑炯¶聞之謂人曰吾愧在盧前恥居王後當時議者
亦以王勃文¶章宏逸有絶人之跡固非常流所及炯與
照隣可以企之¶盈川之言信矣張說謂人曰楊盈川
之文如懸河注水¶酌之不竭既優於盧亦不減王恥居
王後則信然愧在盧<md:KR3k0012_SBCK_599-2a>¶前謙也
又¶曰李華善屬文與蘭陵蕭頴士友善華舉進士時著
<pb:KR3k0012_WYG_599-3a>
含元殿¶賦萬餘言頴士見而賞之曰景福之上靈光之
下華文體¶温麗少宏傑之氣頴士詞鋒俊發華自以所
業過之¶疑其誣詞乃為祭古戰塲文燻汚之如故置於佛書
之閣華與頴士¶因閱佛書得之華謂之曰此文何如頴
士曰可矣華曰當¶代秉筆者誰及于此頴士曰君稍精
思便可及此華愕然¶而服
又曰元和詞人元稹論杜子美詩盖所謂上薄風騷下¶
該沈宋言奪蘇李氣吞曹劉掩顔謝之孤高雜徐庾之
<pb:KR3k0012_WYG_599-3b>
流¶麗盡得古今之體勢而兼昔人之所獨專矣則詩人
以來未¶有如子羙者是時山東人李白亦以文奇取稱
時人謂¶之李杜予觀其壯浪縱恣擺去拘束模寫物象
及樂府歌¶詩誠亦差肩於子美矣至若鋪陳終始排比
聲韻大或千<md:KR3k0012_SBCK_599-2b>¶言次猶數百詞氣豪邁而風調清深属對
律切而脫棄凡¶近則李尚不能厯其藩榦况堂奥乎¶
魏文帝典論曰文人相輕自古而然傅毅之於班固伯
仲¶之間耳而固小之與弟超書曰武仲以能屬文為蘭
<pb:KR3k0012_WYG_599-4a>
臺令¶史下筆不能自休夫人闇於自見而文非一體鮮
能備¶善是以各以所長相輕所短俚語曰家有弊帚享
之千¶金斯不自見之患也今之文人魯國孔融文舉廣
陵陳琳¶孔璋山陽王粲仲宣北海徐幹偉長陳留阮瑀
元瑜汝南¶應瑒德璉東平劉楨公幹斯七子者於學無
所遺於辭無¶所假咸自以騁騄驥於千里仰齊足而並
馳以此相服亦¶良難矣盖君子審己以度人故能免於
斯累而作論文王¶粲長於辭賦徐幹時有齊氣然粲之
<pb:KR3k0012_WYG_599-4b>
匹也如粲之初征登¶樓槐賦幹之𤣥猿漏巵圎扇橘賦
雖張蔡不過也然於<md:KR3k0012_SBCK_599-3a>¶他文未能稱是琳瑀之章表書
記今之俊也應瑒和而不¶壯劉楨壯而不密孔融體氣
高妙有過人者然不能持論¶理不勝辭至於雜以嘲戲
及其時有所善楊班之儔也常¶人貴逺賤近向聲背實
又患闇於自見謂己為賢夫文本¶同而末異盖奏議宜
雅書論宜理銘誄尚實詩賦欲麗此¶四科不同故能之
者偏也惟通才能備其體文以氣為主¶氣之清濁有體
<pb:KR3k0012_WYG_599-5a>
不可力强而致譬諸音樂曲度雖均節奏¶同檢至於引
氣不齊巧拙有素雖在父兄不能以移子弟¶盖文章經
國之大業不朽之盛事年壽有時而盡榮樂止¶乎其身
二者必至之常期未若文章之無竆是以古之作¶者寄
身於翰墨見意於篇籍不假良史之辭不託飛馳之¶勢
而聲名自傳於後故西伯幽而演易周旦顯而制禮不¶
以隱約而不務不以康樂而加思夫然則古人賤尺璧
而<md:KR3k0012_SBCK_599-3b>¶重寸隂懼乎時之過矣而人多不强力貧賤則懾於
<pb:KR3k0012_WYG_599-5b>
饑寒¶富貴則流於逸樂遂營目前之務而遺千載之功
日月逝¶於上體貌衰於下忽然與萬物遷化斯亦志士
之大痛也融¶等已逝惟幹著論成一家之言¶
傅子曰或問劉歆劉向孰賢傳子曰向才學俗而志忠
歆¶才學通而行邪詩之雅頌書之典謨文質足以相副
玩之¶若近尋之益逺陳之若肆研之若隠浩浩乎其文
章之淵¶府也¶
李充翰林論曰潘安仁之為文也猶翔禽之羽毛衣被
<pb:KR3k0012_WYG_599-6a>
之綃¶縠¶
抱朴子曰世謂王充一代英偉所著文時有小疵猶鄧
林¶枯枝蒼海流芥未易貶者¶
又曰歐陽生曰張茂先潘正叔潘安仁文逺過二陸或
曰<md:KR3k0012_SBCK_599-4a>¶張潘與二陸為比不徒步驟之間也歐陽曰二陸文
詞源¶流不出俗檢¶
又曰秦時不覺無鼻之醜陽翟憎無癭之人陸君深疾
文¶士放蕩流遁遂往不為虗誕之言非不能也陸君之
<pb:KR3k0012_WYG_599-6b>
文猶¶𤣥圃之積玉無非夜光也吾生之不別陸文猶侏
儒測海¶非所長也¶
　　　　嘆賞¶
晉書曰張載為濛汜池賦司𨽻校尉傳𤣥見而嗟嘆以
車¶迎之言譚盡日為之延譽遂知名¶
又曰張華字茂先阮籍見華鷦鷯賦許以王佐之才中
書¶郎成公綏亦推華文義勝己¶
又曰陸機弟雲嘗與機書云君苖見兄文輙欲燒其筆
<pb:KR3k0012_WYG_599-7a>
硯後葛¶洪著書稱機文猶𤣥圃之積玉無非夜光焉五
河之吐流<md:KR3k0012_SBCK_599-4b>¶泉源如一焉其靡麗英銳漂逸亦一代之絶乎¶
南史曰王筠字元禮善屬文沈約每見其文嘗咨嗟謂
曰¶昔蔡伯喈見王仲宣曰吾家書籍悉當相與僕雖不
敏請¶附斯言筠嘗以詩呈約報書嘆詠以為後進擅羙
約又嘗¶謂筠叔志曰賢弟子文章之羙可謂後來獨秀¶
又曰謝朓好奬人才㑹稽孔闓粗有文筆才未為時人
所¶知孔稚圭嘗令草讓表以示朓朓嗟嘆良久手自折
<pb:KR3k0012_WYG_599-7b>
簡寫¶之謂稚珪曰是子聲名未立應共奬成無惜齒牙
餘論其奬¶善如此¶
吳均齊春秋曰丘靈鞠善屬文宋孝武殷貴妃亡靈鞠
上¶挽歌詩云雲横廣階闇霜深高殿寒帝摘句咨嗟賞
之即¶轉為新安王北中郎叅軍¶
唐書曰封敖為翰林學士拜中書舍人敖搆思敏速語
近<md:KR3k0012_SBCK_599-5a>¶而理勝不務竒澁武宗深重之嘗草賜陣傷邉將詔
警句¶云傷居爾體痛在朕躬帝覧而善之賜之宫錦李
<pb:KR3k0012_WYG_599-8a>
德裕在¶相位定策破廻鶻誅劉稹議兵之際同列或有
不可之言¶惟德裕籌計指畫竟立奇功武宗賞之封衛
國公守太尉¶其制語有遏横議於風波定奇謀於掌握
逆稹盗兵壼闗¶晝鏁造膝嘉話開懐静思意皆我同言
不他惑制出敖往¶慶之德裕口誦此數句撫敖曰陸生
有言所恨文不逮意¶如卿此語秉筆者不易措言坐中
解其所賜玉𢃄以遺敖¶深禮重之¶
又曰馮定為太常少卿文宗每臨樂鄙鄭衛詔奉常習
<pb:KR3k0012_WYG_599-8b>
開¶元中霓裳羽衣舞以雲韶樂和之定統樂立於廷文
宗以¶其端凝若植問其姓氏翰林學士李珏奏定之名
文宗喜¶問曰豈非能為古章句者耶遂召昇階文宗自
吟送客西<md:KR3k0012_SBCK_599-5b>¶江詩吟罷益喜因錫以禁中瑞錦仍令大錄
所著古體詩¶以獻¶
世說曰孫興公作天台賦成以示范榮期曰卿試擲置
地¶要作金石之聲范曰恐子之金石非宫商中聲然每
至佳¶句輒云應是我軰語
<pb:KR3k0012_WYG_599-9a>
又曰左思字太冲作三都賦時人互有譏訾思意不甚
愜¶後示張華華曰此二京可三然君文未重於世以示
高名¶之士思乃請序於皇甫謐謐見之嗟嘆遂為作序
於是先¶相訾者莫不歛祍讃&KR0274;焉¶
又曰庾仲初作楊都賦成呈庾亮亮以親族之懐大為
其名¶賈云可三二京四三都於是人人競寫都下紙遂
為之貴¶
顔氏家訓曰劉孝綽當時既有重名無所與讓唯服謝
<pb:KR3k0012_WYG_599-9b>
朓常以謝詩置¶几案動靜輙諷味
　　　　改易¶
論語曰為命禆諶草創之世叔討論之行人子羽修飾
之東¶里子産潤色之¶
漢書曰兒寛善屬文張湯為廷尉廷尉府盡用文史法
律¶之吏而寛以儒生在其間見謂不習事不署曹除為
從史¶之北地視畜數年還至府上畜簿㑹廷尉時有疑
奏已再却¶矣掾史莫知所為寛言其意掾史因使寛為
<pb:KR3k0012_WYG_599-10a>
奏奏成讀之¶皆服以白廷尉張湯大驚召寛與語乃奇
其材以為掾¶上寛所作奏即時得可異日湯見上問
曰前奏非俗吏¶所及誰為之者湯言兒寛上曰吾固聞
之久矣湯由是嚮¶學以寛為奏讞掾¶
晉書曰袁宏從桓溫北伐又作北征賦皆其文之高者
嘗¶與王珣伏滔同在温坐温令滔讀其北征賦至聞所
傳於相傳云獲麟於此<md:KR3k0012_SBCK_599-6b>¶野誕靈物以瑞德奚授體於虞
者䆒尼父之洞泣似實慟¶而非假豈一性之足傷乃致
<pb:KR3k0012_WYG_599-10b>
傷於天下至此便改韻珣云¶此賦必傳千載無容率爾
今於天下之後便移韻徙事然¶於寫送之致似為未盡
桓温曰卿思益之宏應聲曰感不¶絶於予心愬流風而
獨寫珣諷味久之謂滔曰當今文章¶之羙當共推此生¶
宋書曰王誕字茂世有才藻晉孝武帝崩從叔尚書令
珣¶為哀策出本示誕曰猶少叙節物一句誕使攬筆益
之接¶其秋冬代變云霜繁廣除風囬髙殿珣嘆美因而
用之
<pb:KR3k0012_WYG_599-11a>
齊書曰張融作海賦文詞詭激獨與衆異後以示鎮軍
將¶軍徐覬之覬之曰卿此賦實超元虗但恨不道鹽耳
融即¶求筆注曰漉沙搆白熬波出素積雪中春飛霜暑
路¶
齊書劉繪傳曰魚復侯子響誅豫章王嶷欲求葬之召
繪<md:KR3k0012_SBCK_599-7a>¶為表湏臾便成嶷嘆曰禰衡何以過此惟足八字云
提携¶鞠養俯見成人¶
後魏書曰高祖晏侍臣於清徽堂遂令黄門郎崔光讀
<pb:KR3k0012_WYG_599-11b>
暮¶春羣臣應詔詩至彭城王勰詩高祖為改一字曰昔
祁¶奚舉子天下謂之至公今見勰詩始知中令之舉非
私也¶勰曰臣露此拙方見聖朝之私頼蒙神筆賜刋得
有令譽¶高祖曰雖雕琢一字猶是玉之本體勰曰臣聞
詩三百一言可¶蔽今陛下刋以一字足以價等連城¶
唐書文苑傳曰李商隠能為古文不喜偶對從令狐楚
學¶楚能章奏遂以其道授商隠自是始為今體章奏¶
三國典畧曰齊王在東山飲酒投杯怒赫召魏收於前
<pb:KR3k0012_WYG_599-12a>
立¶為書曰朕厯數在躬志清四海蕞爾秦隴久阻風化
混一¶之事期在今日必當訓旅誓衆天動雲臨朕已下
木汾流<md:KR3k0012_SBCK_599-7b>¶成船晉地便當躬先將士迅入玉璧徑掩長安
梟彼凶首朕¶與梁國舊敦好睦聞其奸計乃欲規謀冝
令上黨王渙緫¶勒熊羆星流風卷王者之言明如日月
宜宣内外咸使聞知¶書成齊王覧之於凶首下足二言
曰雖藏山沒水終不足¶赦於是遣渙南侵¶
曹植與楊修書曰世人之著述不能無病僕常好人譏
<pb:KR3k0012_WYG_599-12b>
彈其¶文有不善者應時改定昔丁敬禮常作小文使僕
潤飾之¶僕自以才不過若人辭不為也敬禮謂僕卿何
所疑難文¶之佳麗吾自得之後世誰知定吾文者即嘗
嘆此達言以為¶¶美譚¶
世說曰司馬景王令中書虞松作表再呈輙不可意令
松¶更定松思竭不能改心存之形於顔色鍾㑹察其憂
問松¶松以實答㑹取為定五字松恱服以呈景王景王
曰不<md:KR3k0012_SBCK_599-8a>¶當爾耶誰所定也曰鍾㑹向亦欲啟之㑹公見問
<pb:KR3k0012_WYG_599-13a>
不敢饕¶其能王曰如此可大用可令來㑹平旦入見王
獨撫手嘆息¶曰真王佐才也¶
　　　　詆訶¶
曹植與楊脩書曰劉季緒才不能逮於作者而好詆訶
文¶章掎摭利病¶
晋書曰左思字太冲齊國臨淄人也作三都賦搆思十
年¶門庭藩溷皆置筆硯遇得一句即便䟽之賦成思恐
時人¶未之見重先以示皇甫謐謐稱善為其賦序陸機
<pb:KR3k0012_WYG_599-13b>
入洛欲¶為此賦聞思作之撫掌而笑與弟書曰此間有
傖(助庚/反)¶父欲作三都賦須其成當以覆酒甕耳及思賦出
機絶嘆服以¶為不能加也遂輟筆焉¶
三國典畧曰齊有大儒劉晝不學属文方復緝綴作賦<md:KR3k0012_SBCK_599-8b>¶一首名為六合自謂絶倫魏收謂人曰賦名六合其愚
已¶甚及見其賦又愚於名¶
又曰邢邵嘗云江南任昉文體本踈魏收非直模擬亦
大¶偷竊收聞之乃言曰邵嘗於沈休文集裏作賊何意
<pb:KR3k0012_WYG_599-14a>
道我¶偷任語任沈俱有重名邢魏各有所好顔之推嘗
以二公¶之意問於祖珽珽曰見邢魏之臧否即任沈之
優劣¶
又曰魏收言及沈休文集毁短之徐之才怒曰卿讀沈
文¶半不能觧何事論其得失又謂收曰未屑與卿談收去
避¶之¶
隋書曰高搆以老病解職河東薛道衡才高當世每稱
搆¶有清鍳所有文筆必先以草呈搆而後出之搆有所
<pb:KR3k0012_WYG_599-14b>
詆訶¶道衡未嘗不嗟伏¶
又曰庾自直少好學屬文於五言詩尤善性恭慎不妄
交逰<md:KR3k0012_SBCK_599-9a>¶特為帝所愛帝有篇章必先示自直令其詆訶自
直所難帝¶輙改之至於再三俟其稱善然後方出其見
親禮如此¶
唐書文苑傳曰天寳末詩人杜甫與李白齊名而白自¶
負文格放達譏甫齷齪而有飯顆山頭之誚¶
國朝傳記曰梁常侍徐陵聘於齊時魏收文學北朝之
<pb:KR3k0012_WYG_599-15a>
秀錄¶¶其文集以遺陵令傳之江左陵濟江而沉之從者
以問¶陵曰吾為魏公藏拙¶
　
　
　
　
　
　
<pb:KR3k0012_WYG_599-15b>
　
　
　
　
　
　
　
　太平御覧卷五百九十九
