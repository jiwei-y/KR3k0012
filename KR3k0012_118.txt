# -*- mode: mandoku-view -*-
#+TITLE: 太平御覽
#+DATE: 2015-09-23 10:14:01
#+PROPERTY: LASTPB  <md:KR3k0012_SBCK_116-1a>
#+PROPERTY: JUAN 119

¶
<md:KR3k0012_SBCK_118-1a>¶
<pb:KR3k0012_WYG_118-1a>
欽定四庫全書
　太平御覽卷一百十八¶
　　　　　　　　　　　　宋　李昉等　撰
　　偏霸部二¶
　　　呉¶孫堅¶　　　　　　孫䇿¶
　　　孫權¶　　　　　　　孫亮¶
　　　孫休¶　　　　　　　孫皓¶
　　　　孫堅
<pb:KR3k0012_WYG_118-1b>
呉志曰堅字文臺呉郡富春人葢孫武之後也少為縣
吏府¶召署為校尉㑹稽妖賊許昌起於句章堅以郡司
馬募兵精勇¶得千餘人與州郡合討破之刺史臧旻列
上功狀詔書除<md:KR3k0012_SBCK_118-1b>¶堅鹽瀆丞又徙下邳丞中平元年黄巾
賊張角起於魏郡¶漢遣車駕將軍皇甫嵩中郎將朱雋
將兵討擊之雋表請堅為¶佐軍司馬堅又募精兵合千
許人與雋併力奮擊所向無前拜¶堅别部司馬中平三
年遣司空張温西討邉章韓遂温表請堅叅¶軍事屯長
<pb:KR3k0012_WYG_118-2a>
安温以詔書召董卓卓良久乃詣應對不順堅數卓三
罪¶勸温斬之温不忍發舉軍還拜堅議郎時長沙賊區
星自稱¶將軍以堅為長沙太守克破星等漢朝録前後
功封堅烏¶程侯靈帝崩董卓專擅朝政諸州郡並舉義
兵討卓堅亦舉¶兵北至南陽衆數萬人南陽太守張咨
晏然自若堅牽咨於¶軍門斬之郡中震慄無求不獲前
到魯陽與袁術相見術¶表堅行破虜將軍領豫州刺史
遂治兵於魯陽城進軍討¶卓卓憚堅猛壯乃遣將軍李
<pb:KR3k0012_WYG_118-2b>
傕等求和親堅曰卓逆天無¶道蕩覆王室今不夷汝三
族則吾死不瞑目豈<md:KR3k0012_SBCK_118-2a>¶與汝和親耶復進軍大谷距雒九
十里卓尋徙都西入關焚雒¶邑堅至雒修諸陵平塞卓
所發掘訖引軍住魯陽初平三年¶術使堅征荆州擊劉
表表遣黄祖逆於樊鄧之間堅破¶之追渡漢水遂圍襄
陽單馬行峴山為祖軍士所射殺追諡武¶烈皇帝兄子
賁帥將士衆還就術術復表賁為豫州刺史¶堅四子䇿
權翊匡
<pb:KR3k0012_WYG_118-3a>
　　　　孫䇿¶
呉志曰策字伯符堅初興義兵策母徙居舒與周瑜相
友¶江淮間人咸向之堅薨還葬曲阿已乃渡江居江都
策舅呉¶景時為丹陽太守䇿乃載母從曲阿興平元年
謁袁術術¶甚奇之以堅部曲還策太傅馬日磾持節安
集關東¶以禮辟策表拜懐義校尉術嘗嘆曰使術有子
如孫郎死復何¶恨先是劉繇為揚州刺史揚州舊治壽
春壽春術已據之<md:KR3k0012_SBCK_118-2b>¶繇乃渡江治曲阿時吳景尚在丹陽
<pb:KR3k0012_WYG_118-3b>
䇿從兄賁又為丹陽¶都尉繇至皆迫逐之景賁退舎溧
陽繇遣樊能等屯江津張¶英屯當利以拒術術以景為
督軍中郎將與賁共將兵擊¶英等連年不克䇿乃說術
乞助景等平定江東術表策為¶折衝校尉行殄㓂將軍
兵纔千餘騎數十疋賔客願從者數¶百人比至溧陽衆
五六千策又徙母阜陵渡江轉鬭所向皆¶破莫敢當其
鋒而軍令整肅百姓懐之策為人美姿顔好¶笑語闊達
聽受善于用人是以士民樂為致死劉繇軍¶遁迯諸郡
<pb:KR3k0012_WYG_118-4a>
守皆捐城奔走吳人嚴白虎等衆各萬餘處處¶屯聚策
引兵渡浙江據㑹稽乃攻破虎等盡更置長吏策自¶領
㑹稽太守彭城張昭廣陵張紘秦松等為謀主時袁術¶
僣號䇿以書責而絶之曹公表策為討逆將軍封為吳
侯¶後術死長史楊𢎞大將張勲等將其衆欲就策廬江
太守<md:KR3k0012_SBCK_118-3a>¶劉勲要擊悉虜之策輕軍晨夜襲拔廬江勲衆盡
降勲與數百¶人自歸曹公是時袁紹方强而策并江東
曹公乃以弟女¶配策小弟匡又為子彰取賁女又命揚
<pb:KR3k0012_WYG_118-4b>
州刺史嚴衆舉權¶茂才建安五年曹公與袁紹相拒于
官渡策隂謀襲許迎¶漢帝密治兵未發㑹為故吳郡太
守許貢客所刺傷瘡甚¶集張昭等謂曰中國方亂以吳
越之衆三江之固足觀成敗¶公等善相吾弟呼權佩以
印綬至夜卒時年二十六追諡¶曰長沙桓王¶
　　　　孫權¶
吳志曰孫權字仲謀兄策既定諸郡時權年十五以為
陽¶羨長郡察孝亷舉茂才行奉義校尉漢以䇿逺修貢
<pb:KR3k0012_WYG_118-5a>
職遣¶使者劉琬加錫命琬語人曰吾觀孫氏兄弟雖各
才秀明¶達然皆祿胙不終唯仲弟孝㢘形神竒偉體骨
不恒有大貴<md:KR3k0012_SBCK_118-3b>¶之表年又最壽策薨以事授權權哭未及
息策長史張昭謂¶權曰孝亷此寧哭時耶扶令上馬使
出巡軍曹公表權為討¶虜將軍領㑹稽太守屯吳建安
八年權西伐黄祖破其舟¶軍𤣥德表權行車騎將軍領
徐州牧十六年權徙治秣陵明¶年城石頭改秣陵為建
業二十一年冬曹公攻濡湏權令都¶尉徐祥詣曹公報
<pb:KR3k0012_WYG_118-5b>
使修好誓結婚姻二十三年十月權將如吳¶親乗馬射
虎馬為虎所傷權投以雙㦸虎却廢常從張世擊¶以戈
獲之二十四年關雲長圍曹仁于襄陽權内憚外欲以¶
為己功飛牋于曹公乞討雲長閏月權與戰遂定荆州
曹公¶表權為驃騎將軍持節領荆州牧封南昌侯權自
公安都¶鄂改名武昌魏文帝踐祚加權九錫封為吳王
初權外託事¶魏而誠心不欵魏欲遣侍中辛毗尚書桓
階往與盟誓并¶徴任子權辭譲不受遂改元為黄武元
<pb:KR3k0012_WYG_118-6a>
年臨江拒守權使<md:KR3k0012_SBCK_118-4a>¶太子大夫鄭泉聘蜀主于白帝使復
通好猶與魏文帝相¶往来至後年乃絶七年二月公卿
百司皆勸上尊號夏四¶月夏口武昌並言黄龍鳯凰見
丙申祭南郊即皇帝位是日大赦¶改元黄龍元年追尊
父破虜將軍堅為武烈皇帝母貝氏¶為武烈皇后兄討
逆將軍策為長沙桓王六月與蜀為盟¶九月遷都建業
嘉禾四年魏使以馬求易珠璣翡翠玳瑁權曰此¶皆孤
所不用而可得馬何苦而不聽其交易赤烏七年步隲
<pb:KR3k0012_WYG_118-6b>
朱然¶各上疏云自蜀還者咸言蜀欲背盟與魏交通宜
為之備¶權曰吾待蜀不薄無所負之人言若不可信朕
為諸君破家¶保之蜀竟無謀如權所籌太元元年權祭
南郊還寢疾二¶年四月薨時年七十一諡曰大皇帝𦵏
蒋陵
吳志評曰孫權¶屈身忍辱任才尚計有句踐之奇洵人
之英傑故能自擅江¶表成鼎峙之業然性多嫌忌果於
殺戮暨臻末年彌以滋<md:KR3k0012_SBCK_118-4b>¶甚至于讒說殄行𦙍嗣廢斃豈
<pb:KR3k0012_WYG_118-7a>
所謂貽厥孫謀以燕翼¶子者哉後中葉陵遲遂致覆國
未必不由此也¶
吳志曰權自陸口遂征合肥未下徹軍還兵皆就路¶權
與凌統甘寧等在津北為魏將張遼所襲統等以死得¶
權權乗駿馬越津渠得去¶
獻帝春秋曰張遼問吳降人向有紫髯將軍長上短下¶
便馬善射是誰降人荅曰是孫㑹稽也張遼及樂進相
遇言¶不早知之急追即獲舉軍嘆恨
<pb:KR3k0012_WYG_118-7b>
吳厯曰曹公出濡湏權數挑戰公堅守不出權乃自乗
船¶從濡湏口入公見舟船器仗軍伍整肅喟然嘆曰生
子當¶如孫仲謀權劉景昇兒子豚犬耳權為牋與曹公
説春水方生¶公宜速去别紙言足下不死孤不得安曹
公語諸將曰孫¶權不欺孤乃撤軍還<md:KR3k0012_SBCK_118-5a>¶江表傳曰堅為下邳丞時權生方頥大口目有精光堅
異¶之以為有貴象及堅亡策起事江東權常隨從性度
𢎞朗¶仁而多斷好養俠士始知名侔於父兄矣每叅問
<pb:KR3k0012_WYG_118-8a>
計謀策¶甚竒之自以為不及也每請㑹賔客顧權曰此
諸軍之將¶軍也¶
　　　　孫亮¶
呉志曰孫亮字子明權少子權春秋髙而亮最少故尤
留¶意姊全氏公主嘗譛太子和子母心不自安因倚權
意欲¶豫自結數稱述全尚女勸權為亮納為妃赤烏十
三年和廢¶權遂立亮為太子以全氏為妃權薨太子即
尊位大赦改¶元建興元年冬十月太傅諸葛恪率軍過
<pb:KR3k0012_WYG_118-8b>
巢湖城東興十¶二月魏使將軍諸葛誕等出騎七萬圍
東興恪以大兵赴¶敵大破魏軍太平元年以從弟偏將
軍綝為侍中<md:KR3k0012_SBCK_118-5b>¶武衛將軍領中外諸軍事二年四月亮臨
正殿大赦始親¶政事又料兵子弟十八已下十五已上
得三千餘人選¶大將子弟年少有勇力者為之將帥亮
曰吾立此軍欲與¶之俱長日於苑中習焉三年亮以綝
専恣與太常全尚將¶軍劉承謀誅綝九月綝以兵取尚
遣弟恩攻殺承於蒼龍¶門外召大臣㑹宫門黜亮為㑹
<pb:KR3k0012_WYG_118-9a>
稽王時年十六¶
呉厯曰亮出西苑食生梅使黄門至中藏取蜜蜜¶中有
鼠屎召問藏吏吏叩頭亮問吏曰黄門從汝求蜜耶吏¶
曰向求實不敢與黄門不服侍中刁𤣥張邠啟黄門藏
吏¶辭語不同請付獄推亮曰此易知耳令破鼠屎屎裡
燥亮¶大笑謂𤣥邠曰若久在蜜中中外當俱濕今裡燥
必黄門¶所為黄門首服左右莫不驚悚¶
　　　　孫休<md:KR3k0012_SBCK_118-6a>¶
<pb:KR3k0012_WYG_118-9b>
呉志曰孫休字子烈權第六子也年十三時從中書郎
謝慈¶郎中盛冲受學太元二年正月封琅琊王居虎林
四月權¶薨休弟亮承統諸葛恪秉政不欲諸王在濵江
兵馬之處¶徙休于丹陽郡太守李衡數以事侵休休上
書求徙他郡¶詔徙㑹稽居數嵗夢乘龍上天顧不見尾
覺而異之孫亮¶廢孫綝使宗正孫楷與中書郎董朝迎
休休初聞意甚疑¶楷朝共述所以奉迎本意留一日二
夜遂發行至曲阿有老公¶干休叩頭曰事久變生天下
<pb:KR3k0012_WYG_118-10a>
喁喁願陛下速行休善之是¶日進及布塞亭武衛將軍
孫恩行丞相事率百寮以乗輿¶法駕迎於永昌亭綝以
兵千人迎於半野拜於道側休下車答拜¶即日御正殿
大赦改元永安元年冬綝一門五侯皆典禁¶兵權傾人
主休聞綝逆謀隂與張布圖計十二月戊辰¶百寮朝賀
公卿升殿詔令武士縛綝即日伏誅五年以<md:KR3k0012_SBCK_118-6b>¶衞將軍濮
陽興為丞相休以丞相興及左將軍張布有舊恩¶委之
以事布典宫省興關軍國休鋭意於典籍欲畢覽百家
<pb:KR3k0012_WYG_118-10b>
之言又好射雉春夏之間常晨出夜還唯此時舎書休
欲¶與博士祭酒韋曜博士盛冲講論道藝曜冲素皆切
直布恐¶入侍發其隂失令已不得専國因妄飾説以拒
遏之休答曰¶孤之涉學羣書略徧所見不少也其明君
暗主奸臣賊子古¶今賢愚成敗之事無不見也今曜等
入但欲與講論書耳¶不為從曜等始更受學也縱復如
此亦何所損君特當以¶曜等恐道臣下奸變之事以此
不欲令入耳如此之事孤己¶自備之不須曜等然後乃
<pb:KR3k0012_WYG_118-11a>
解也此都無所損君意特有所¶忌故耳布得詔陳謝重
自序述又言懼妨政事休答曰書¶籍之事患人不好好
之無傷也此無所為非而君以為不¶宜是以孤有所及
耳王務學業其流各異不相妨也不圗<md:KR3k0012_SBCK_118-7a>¶君今日在事更
待此於孤也良所不敢布拜表叩頭休答¶曰聊相開悟
耳何至叩頭乎如君之忠誠逺近所知往者所¶以相感
今日之嵬嵬也詩云靡不有初鮮克有終終之實難¶君
其終之初休為王時布為左右将督素見信愛及至踐
<pb:KR3k0012_WYG_118-11b>
祚¶厚加寵待専擅國勢多行無禮自嫌瑕短懼曜冲言
之故尤¶患忌休雖解此㫖心不能恱更恐其疑懼竟如
布意廢其講¶業不復使冲等入七年七月休薨時年三
十謚曰景皇帝¶
江表傳曰休寢疾日不能言乃手書呼丞相濮陽興入
令¶子&KR1251;出拜之休把興臂指&KR1251;以托之也
襄陽記曰李¶衡為丹陽太守時休在郡治衡數以法繩
之妻習氏每諫¶衡不從㑹休立衡懼謂妻曰不用卿言
<pb:KR3k0012_WYG_118-12a>
以至於此遂欲奔¶魏妻曰琅琊王素好善慕名方欲自
顯於天下終不以私¶嫌殺君明矣可自囚詣獄如此乃
當逆見優饒非但直活<md:KR3k0012_SBCK_118-7b>¶而已衡從之果得無患又加威
逺將軍授以啟㦸¶
呉志曰休詔曰丹陽太守李衡以往事之嫌自拘有司
夫¶射鉤斬袪在君為君遣衡還郡勿令自疑¶
　　　　孫皓¶
呉志曰孫皓字元宗權孫和之子也一名彭祖字皓宗
<pb:KR3k0012_WYG_118-12b>
孫¶休立封皓為烏程侯遣就國西湖民景養相皓當大
貴皓¶隱而不敢泄休薨是時蜀初亡而交趾㩦叛國内
震懼¶貪得長君左典軍萬或者為烏程令與皓相善稱
皓才識¶明斷是長沙桓王之儔也又加之好學奉尊法
度屢言之於¶丞相濮陽興左將軍張布布興說休妃太
后朱欲以皓為¶嗣朱曰我寡婦人安知社稷之慮茍吳
國無隕宗廟有賴¶可矣於是遂迎立皓時年二十三改
元大赦皓既得志麄暴¶驕盈多忌諱好酒色大小失望
<pb:KR3k0012_WYG_118-13a>
興布竊悔之或以語皓十一<md:KR3k0012_SBCK_118-8a>¶月誅興布天紀三年冬晉命
鎮東將軍司馬伷安東將¶軍王渾揚州刺史周浚太尉
賈充為大都督量宜處要進¶軍以討之初皓每宴㑹羣
臣無不咸令沉醉置黄門郎十人特¶不與酒侍立終日
為司過之吏宴罷之後各奏其闕失罔¶有不舉大者即
加威刑小者輒以為罪後宫千數而采擇¶未已又激水
入宫宫人有不合意者輒殺流之或剥人之面或¶鑿人
之目岑昏險謏貴幸致位九列好興功役衆患所苦是
<pb:KR3k0012_WYG_118-13b>
以上下離心莫為皓盡力盖積惡已極不復堪命故也
晉¶軍所至則土崩瓦解而王濬順流將至司馬伷王渾
皆臨近境¶皓用光禄勲薛瑩中書令胡冲等計分遣使
奉書於濬濬¶最先到於是受皓之降解縳焚櫬延請相
見伷以皓致印綬於¶己遣使送皓舉家西遷以太康元
年五月丁亥集于¶京邑四月詔賜號為歸命侯進給衣
服車乗田三十頃嵗給<md:KR3k0012_SBCK_118-8b>¶糓五千斛錢五十萬絹五百疋
綿五百斤皓太子瑾拜中郎¶五年皓死於洛陽(吴録曰/皓以四)
<pb:KR3k0012_WYG_118-14a>
(年十二月死/時年四十二)
世¶說曰晉武帝問孫皓曰聞南方人好作爾汝歌頗能
不時方¶飲酒因舉觴勸帝而言曰昔與汝隣國今為汝
作臣上汝¶一杯酒令汝壽長春帝悔之¶
呉志曰皓之淫刑所濫殞斃流黜者盖不可勝數是以
羣¶下人人惴恐虐用其民窮淫極侈宜其要首分離以
謝百¶姓既蒙不死之詔復加歸命之寵豈非曠蕩之恩
過厚之¶澤也哉
<pb:KR3k0012_WYG_118-14b>
　
　
　
　
　
　
　
　太平御覽卷一百十八
