# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:53.437512
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 882
#+PROPERTY: FILE SB11n0727-882太平御覽-卷之八百八十二.
<pb:KR3k0012_SBCK_882-1a>¶
太平御覽卷第八百八十二¶
　神&KR0017;部二¶
　　　　　神下¶
北齊書曰神武以髙昻爲西道大都督徑趣啇洛昻渡河¶
&KR0021;河伯曰河伯水中之神髙敖曹地上之虎¶
齊書曰義郷縣長風廟神姓鄧先經爲縣令死遂發靈¶
周山圖啓乞加神位輔國將軍上曰足狗&KR0079;便了事何用¶
階級¶
齊書曰　安人爲吴興太守郡有項羽神護郡㕔事太守¶
到郡必須祀以軛下牛安人奉佛法不與神牛著履上㕔¶
事又於上設八關齋俄而牛死安人尋卒丗以神爲祟¶
梁書曰王神念爲青州刺史性剛正所更州郡必禁止&KR0075;¶
祠時東北有石鹿山臨海先有神廟神念至便令毀撤神¶
<pb:KR3k0012_SBCK_882-1b>¶
影壞屋舎坐棟上有一大虵長丈餘入海水時隂子春爲¶
東莞太守夢人通名詣子春云有人見苦&KR0013;壞宅舎旣無¶
所託欽君厚德欲憇此境子春心宻記之經二日而知之¶
甚驚以爲前所夢神因辦牲醑請召安致一處數日復夢¶
一朱衣人相聞辭謝云得君厚惠當以一州相報子春心¶
喜供事彌勤經月餘魏欲襲朐山間諜前知子春設伏摧¶
破之授南青州刺史¶
又曰蕭猷封臨汝侯爲吴興郡守性倜儻與楚王廟神交¶
飲至一斛毎酹祀盡懽極醉神亦有酒色祈禱必從後爲¶
益州刺史時江陽人齊苟兒反猷乃遥禱請救是日有田¶
老逢一&KR0016;絡鐵從東方來問去城幾里曰百四十時日巳¶
晡&KR0016;舉矟曰後人來可令之病馬欲及日破賊俄有數百¶
&KR0016;如風一&KR0016;過請飲田老問爲誰曰吴興楚王來救臨汝¶
<pb:KR3k0012_SBCK_882-2a>¶
當此時廟中請祈苟驗十餘日乃見侍衛土偶皆泥濕如¶
汗者是日猷大破　兒¶
唐書曰髙祖義師次靈石縣隨將宋老生屯霍邑以拒義¶
師㑹霖雨積旬餽運不継有白衣老父詣軍門曰余爲霍¶
山神使謁唐皇帝曰八月雨止路出霍邑東南吾當濟師¶
髙祖曰此神不欺趙無恤豈&KR0018;我哉¶
又曰&KR0004;薛延陁之將敗也有一客乞食於主人主人引入¶
帳令妻具饌其妻頋視客乃狼頭人也妻告隣人共視之¶
狼頭人巳食主人而去相與逐之止鬰督軍山見二人追¶
者告其故二人曰我則神人也薛延陁當滅我來取之追¶
者懼而退走延陁竟敗於鬱督軍山¶
老子曰神得一以靈神無以靈將恐歇¶
莊子曰藐姑射之山有神人居焉肌膚&KR0002;氷雪綽約&KR0002;處¶
<pb:KR3k0012_SBCK_882-2b>¶
子不食五榖吸風飲露乗雲氣御飛龍而遊乎四海之外¶
管子曰桓公北征&KR0012;竹未至卑耳之谿十里闟然止瞠然¶
視援弓將射引而未敢發也謂左右曰見是前人乎左右¶
對曰不見也公曰事其不濟乎寡人大惑今者寡人見人¶
長尺而人物具焉冠右祛衣走馬前疾事其不濟乎寡人¶
大惑豈有人&KR0002;此乎管仲對曰臣聞登山之神有俞兒者¶
長尺而人物具焉覇王之君興而登山之神見且走馬前¶
道也祛衣示前有水也右祛衣示從右方渉也至卑耳之¶
谿有賛水者曰從左方渉其深及冠從右方渉其深至膝¶
巳渉其大濟桓公坐拜管仲之馬前曰仲父之聖至&KR0002;此¶
寡人之罪也乆矣¶
墨子曰鄭繆公處乎廟有神入門身鳥素服曰帝饗汝明¶
德使&KR0236;汝壽十年有九公曰敢問神名曰予爲勾芸¶
<pb:KR3k0012_SBCK_882-3a>¶
韓子曰齊人謂齊王曰河伯大神也王不識與之遇乎¶
請使王遇之乃爲壇&KR0163;大水之上而與王立焉有間大魚¶
動因曰此河伯也¶
隋巢子曰昔三苗大亂天命殛之夏后受之大神降而冨¶
也司命益年而民不夭四方歸之闢地以王¶
山海經曰豐山有神耕父處之常游清冷之淵出入有光¶
(清冷水在西<折 t="33"/>縣山/上有祠水赤有光)¶
又曰崑崙山神陸吾虎身長九首人靣¶
又曰西北海外章尾山有神人靣虵身而赤身長千里其¶
眼乃晦其視乃明(視爲晝/明爲衣)雨風是謁(能請/風雨)是燭九隂是謂¶
燭龍(詩含神務曰天不是西北無隂陽/消息故有龍銜火精照天門中)¶
又曰&KR0214;尤作兵犯黄帝乃令應龍攻於兾州之野&KR0214;&KR0057;請¶
風伯所從大風雨黄帝乃下天女魃止雨遂殺&KR0214;&KR0057;魃不¶
<pb:KR3k0012_SBCK_882-3b>¶
得復上故所居不雨¶
黄庭内景經曰至道不煩决存眞&KR0378;九百節皆有神髪神¶
蒼華字太元腦神精根字泥丸眼神明上字英玄鼻神玉壟¶
字靈堅耳神空閑字幽田舌神通命字正倫齒神崿鋒字¶
羅千一靣之神宗泥丸¶
又曰心神丹元字守靈胏神皓華字虚成肝神龍煙字含¶
明腎神玄&KR0115;字育嬰脾神嘗在字魂停膽神龍曜字威明¶
皆在心内運天經晝夜存之自長生¶
太公金匱曰武王都洛邑未成隂寒雨雪十餘日深丈餘¶
甲子且有五丈夫乗車馬從兩&KR0016;止王門外欲謁武王武¶
王將不出見太公曰不可雪&KR0055;丈餘而車&KR0016;無跡恐是聖¶
人太公乃持一器粥出開門而進五車兩&KR0016;曰王在内未¶
有出意時天寒故進&KR0044;粥以御寒未知長㓜從何起兩&KR0016;¶
<pb:KR3k0012_SBCK_882-4a>¶
曰先進南海君次東海君次西海君次北海君次河伯雨¶
師粥旣畢使者具告太公太公謂武王曰前可見矣五車¶
兩&KR0016;四海之神與河伯雨師耳南海之神曰祝融東海之¶
神曰勾芒北海之神曰玄&KR0115;西海之神曰蓐收請使謁者¶
各以其名召之武王乃於殿上謁者於殿下門内引祝融¶
進五神皆驚相視而歎祝融拜武王曰天隂乃逺來何以¶
敎之皆曰天伐殷立周謹來受命願勑風伯雨師各使奉¶
其職¶
風俗通曰共工之子好逺遊死爲祖神¶
又曰&KR0087;昭王伐蜀令李氷爲守江水有神歳取童女二人¶
爲婦主者自出錢百萬以行娉氷曰不湏吾自有女到時¶
裝飾其女當以沉江氷徑上神坐舉酒酹曰今得傳九族¶
江君大神當見尊顔相爲進酒氷先投杯但澹淡不耗厲¶
<pb:KR3k0012_SBCK_882-4b>¶
聲曰江君相輕當相伐耳抜劒忽然不見良乆有蒼牛闘¶
於岸有頃氷還謂官属令相助曰南向要中正白是我綬¶
也還復闘主簿刺殺其北靣者江神死後無復患¶
博物志曰太公望爲灌壇令文王夢見婦人當道&KR0152;問其¶
故曰吾太山之神嫁爲西海婦灌壇令當吾道不敢以疾¶
風&KR0064;雨過也夢&KR0116;召太公三日果疾風&KR0064;雨¶
三齊略記曰始皇作石橋欲過海觀日出處于時有神人¶
能驅石下海城陽一山石盡起立嶷嶷東傾&KR0250;似相隨而¶
行云石去不速神人輙鞭之皆流血石莫不悉赤至今猶¶
爾¶
又云始皇於海中作石橋海神爲之竪柱始皇感其恵求¶
與相見海神荅云我形醜約莫圗我乃從石塘三十里相¶
見左右巧人以脚&KR0030;其&KR0250;神怒曰帝&KR0018;我約速去始皇轉馬¶
<pb:KR3k0012_SBCK_882-5a>¶
還馬脚獨立後脚隨崩僅得登岸脚&KR0030;者溺於海死¶
王韶之始興記曰㴩水内有一處曰龍口甚神明經過莫¶
敢　&KR0221;舡載什物置之不守可經月人及鳥獸無犯者¶
淮地記曰按古嶽瀆經云禹治水止桐柏山乃獲淮渦水神¶
(名曰/無支)祁善應對言語辨淮之淺深源之逺近形&KR0002;猕猴縮¶
鼻髙額青軀白首金目雪牙頸伸百尺力逾九象禹授之¶
庚申遂頸鎻大䥫鼻穿金鈴從淮之隂鎻&KR0027;山之足淮水¶
乃安流注于海¶
華陽國志曰周滅後&KR0087;孝文王以李氷爲蜀守氷能知天¶
文地理謂汶山爲天彭門髣髴&KR0002;見神遂水上立祠三所¶
壅江作塴穿郫江以行舟舡又漑灌三郡於是蜀沃野千¶
里號爲陸海天下謂之天府也氷又作石犀五頭以厭水¶
精時青衣有深水出䝉山下伏行地中㑹江至南安觸山¶
<pb:KR3k0012_SBCK_882-5b>¶
崖水脉漂蕩破害舟舡氷乃發卒鑿平崖時水神怒氷乃¶
操刀入水與神闘迄今&KR0170;福¶
漢武故事曰上祀太畤&KR0021;常有光明照長安城如月光上以¶
問東方朔此何神也朔曰此司命之神揔鬼神者也上曰¶
祠之能令益壽乎對曰皇者壽命懸於天司命無能爲也¶
郡國志曰陵州仁壽縣有陵井出鹽井有玉女祠&KR0004;玉女¶
無夫後毎年取一少年人擲置井中&KR0002;不送水即竭又蜀郡¶
西山有大蟒虵吸人上有祠號曰西山神毎歳土人莊嚴¶
一女置祠旁以爲神妻虵輙吸將不尓即亂傷人周氏平¶
蜀許國公宇文貴爲益州緫管乃致書爲神媒合㛰姻擇¶
日設樂送玉女像以配西山神自迩之後無復此害¶
魏文帝列異傳曰&KR0061;夲&KR0004;時有神出河東號度索君人共立¶
廟兖州&KR0171;士母莊往禱見一人着白布單衣髙冠冠似魚¶
<pb:KR3k0012_SBCK_882-6a>¶
頭度索君曰昔慮山共食白李未乆巳三千年日月易得¶
使人悵然去後度索君曰此南海君也¶
捜神記曰蔣子文者廣陵人也嗜酒好色常自謂已骨青¶
死當爲神漢末爲秣陵尉逐賊至於鍾山之下賊擊傷額¶
因解綬以&KR0350;之有頃遂死及呉先主之&KR0004;其吏見子文於道¶
乗白馬執白羽侍從如平生文曰我當爲此土神也爲吾¶
立祠不尓使蟲入耳爲災吴主爲妖言後果有蟲入人耳¶
皆死醫不能治又云不祠我將有大火是歳數有火災吴¶
主患之封爲中都侯加印綬立廟改鍾山爲蔣山以表其¶
靈¶
幽明録曰晉孝武帝於殿北䆫下清暑忽見一人著白夾¶
黄練單衣舉身沾濕自稱華林池中水之神名曰淋涔君¶
也&KR0002;善見待當相福祐時帝飲已醉取常所佩刀擲之刀¶
<pb:KR3k0012_SBCK_882-6b>¶
空過無礙神忿曰不以佳事垂接當令知所以居少時而¶
&KR0064;崩皆呼此靈爲禍也¶
列異傳曰費長房能使神後東海君見葛陂君&KR0075;其夫人¶
於是房勑繫三年而東海大旱長房至東海見其請雨乃¶
勑葛陂君出之即大雨¶
異苑曰陶&KR0754;如厠見數十人悉持大杖有一人單衣平幘¶
自稱後帝云君長者故出相見三載&KR0003;冨貴莫可言&KR0754;起¶
　逐失所在有大印作公字當有穢處¶
丗&KR0003;曰吴興徐長夙與鮑南海有神明之交欲授以祕術¶
先謂徐冝有約誓徐誓以不仕於是受籙常見八大神在¶
側能知來見往才識日異縣郷翕然有羙談欲用爲縣主¶
簿徐心恱之八神一朝不見七人餘一人倨傲不如常徐¶
問其故荅云君違誓不復相爲使身一人留衛籙耳徐乃¶
<pb:KR3k0012_SBCK_882-7a>¶
還籙遂退¶
宋玉神女賦曰楚襄王與宋玉遊於雲夢之浦使玉賦髙¶
唐之事其夜玉寢與神女遇其&KR0250;甚麗玉異之明日以白¶
王王曰其狀&KR0002;何曰晡夕之後精神恍惚&KR0002;有所喜見一¶
婦人甚竒異王曰其&KR0250;如何玉曰茂矣羙矣諸好備矣盛¶
矣麗矣難測究矣不可勝讃其始來也爛&KR0002;白日&KR0004;出照¶
屋梁其少進也皎&KR0002;明月舒其光湏&KR0119;之間羙皃横生其¶
盛飾也則羅紈綺繢燦爛文章王曰&KR0002;此試爲寡人賦之¶
王符論曰今婦人不修中饋休其蚕織而起學巫祝鼓舞¶
事神以欺誣細人熒惑百姓妻女羸弱疾病之家懷憂憤¶
憤易爲恐懼至使奔走便時去離正宅増重禍祟至於死¶
亡而不知巫所敗誤反恨事神之晚¶
陳思王洛神賦曰覩一麗人于巖之畔乃援御者而告之¶
<pb:KR3k0012_SBCK_882-7b>¶
曰尓有覩於彼者乎彼何人斯&KR0002;此之艶也御者對曰臣¶
聞河洛之神名曰宓妃則君王所見無乃是乎其狀&KR0002;何¶
臣願聞之曰其形也翩&KR0002;驚鴻宛&KR0002;遊龍榮耀秋菊華茂¶
春松髣髴&KR0006;&KR0002;輕雲之蔽月飄&KR0045;&KR0006;&KR0002;流風之廻雪逺而¶
望之皎&KR0002;太陽&KR0155;朝霞迫而察之灼&KR0002;芙蓉出緑波余情¶
恱其淑羙心振蕩而不怡無良媒以接欣託微波而通辭¶
願誠素之先逹解玉珮以要之¶
太平御覽卷第八百八十二¶
