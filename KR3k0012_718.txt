# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:40.675712
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 718
#+PROPERTY: FILE SB11n0727-718太平御覽-卷之七百一十八.
<pb:KR3k0012_SBCK_718-1a>¶
太平御覽卷第七百一十八¶
服用部二十¶
　　笄　&KR0107;　鑷(&KR0107;𩔖)¶
　璫珥　釧(跳脫/附)指環¶
　　　　　笄¶
釋名曰笄係也所以拘冠使不墜也¶
三禮圖曰笄簮也士以骨大夫以象詩曰君子偕老副笄¶
六珈(副后夫人之首飾編髮/爲之珈笄飾之最盛者)¶
白虎通曰男子㓜娶必冠女子㓜嫁必笄禮曰女子許嫁¶
笄而字¶
國語曰司馬子期欲以妾爲子(内子卿/之嫡妻)訪於左史𠋣相曰¶
吾有妾而愿欲笄之𠋣相止之¶
又曰范文子暮退於朝武子曰何暮也對曰有𥘿客瘦辭¶
<pb:KR3k0012_SBCK_718-1b>¶
於朝(痩隱/也)大夫莫之能對也吾知三焉(解其/三事)武子怒曰大¶
夫非不能也讓父兄也尓童子而三掩人於朝吾不在晉¶
國亡無日矣擊之以杖折其委笄¶
春秋後語曰趙襄子之姉爲代王夫人襄子併代殺王平¶
其地其姉聞之泣而呼天磨笄自殺代人憐之名其地爲¶
磨笄山〇齊淳于髠十酒說曰羅&KR0237;排門翠笄窺牖¶
　　　　　&KR0107;¶
釋名曰&KR0107;枝形也因名之也爵&KR0107;者&KR0107;頭施爵¶
曹植羙女篇曰頭挿金爵&KR0107;¶
續漢書曰靈帝時江夏黄氏母浴而化爲黿入于深淵其¶
後人時見出浴簮一銀&KR0107;猶在其首¶
又輿服志曰貴人助&KR0345;瑇𤦛&KR0107;¶
江表傳曰魏文帝遣使於呉求玳𤦛三㸃&KR0107;群臣以爲非¶
<pb:KR3k0012_SBCK_718-2a>¶
禮咸人不與孫權勑付使者¶
晉記云王逹妻衛氏太安中爲鮮卑所掠路由章武臺留¶
書并&KR0107;釧訪其家¶
晉令曰六品下得服金&KR0107;以蔽髻○又曰女奴不得服銀¶
&KR0107;〇晉山陵故事曰后服有瑇𤦛&KR0107;三十&KR0215;¶
沈約宋書曰㤗始三年以皇后巳下六宫金&KR0107;千枚班賜¶
北征將士¶
列女傳曰梁鴻妻孟光荆&KR0107;布裙¶
洞&KR0115;記曰元鼎元年起招靈閣有神女留一玉&KR0107;與帝帝¶
以賜趙婕妤至昭帝元鳯中宫人猶見此&KR0107;共謀欲碎之¶
明旦視之匣唯見白鷰直&KR0155;天去故宫人作玉&KR0107;因改名¶
玉鷰&KR0107;言其&KR0123;祥¶
拾遺録曰漢獻帝爲李&KR1336;所敗帝傷指伏后以繡紱拭血¶
<pb:KR3k0012_SBCK_718-2b>¶
刮玉&KR0107;以拂於創應手則愈¶
又曰魏文帝納美女薛靈芸有獻火珠龍鸞&KR0107;帝曰珠翠¶
尚不能勝况龍鸞之重乎¶
又曰魏明帝時昆明國貢嗽金鳥鳥常吐金屑如粟用飾¶
&KR0107;珮謂之辟寒金宫人相嘲曰不服辟寒金那得帝王心¶
又曰石季倫愛婢翔風別玉聲金色爲倒龍之佩&KR0631;金爲¶
鳯冠之&KR0107;言刻玉如倒龍之勢鑄金象鳯皇之狀結䄂繞¶
楹舞於晝夜使聲聲相接謂之恒舞欲有所召者不呼姓¶
名悉聽珮聲視&KR0107;色玉輕聲者居前金色艶者居後以爲¶
行次而進也〇華陽國志曰涪陽大龜其甲可&KR0114;其縁可¶
作&KR0107;丗號靈&KR0107;○裴淵廣州記曰豪富女子以金銀爲大¶
&KR0107;執以叩銅皷號爲銅鼓&KR0107;¶
崔豹古今注曰蟠龍&KR0107;梁兾婦所制¶
<pb:KR3k0012_SBCK_718-3a>¶
異苑曰呉郡有徐君廟東陽長山縣吏李瑫義熈中遭事¶
在都婦過廟乞恩拔銀&KR0107;爲願未至冨陽有白魚跳婦前¶
剖腹得所願&KR0107;夫事㝷解¶
幽明録曰尋陽叅軍夢一婦人前跪自稱先葬近水淪没¶
誠能見救雖不能冨貴可令君薄免禍叅軍荅曰何以爲¶
誌婦人曰君見渚邊上有魚&KR0107;即我也叅軍明旦覔果見¶
一毀墳其上有&KR0107;移置髙燥處却十餘日叅軍行至東橋¶
牛奔直趣水垂墮忽轉正得無恙也¶
録異傳曰呉人費季客賈去家與諸賈人語曰吾臨行就¶
婦求金&KR0107;婦與之吾乃置户楣上忘白婦說妻夢見季死¶
前金&KR0107;在户上妻取得發哀一年季却還¶
神仙占曰頭上着&KR0107;夜卧墮靴履中者婦人與外夫殺之¶
司馬相如羙人賦曰玉&KR0107;掛臣冠羅䄂拂臣衣¶
<pb:KR3k0012_SBCK_718-3b>¶
黄香九宫賦曰剥駭雞以爲&KR0107;(駭雞/犀也)〇古歌辭曰頭上金¶
&KR0107;十二行足下絲履五文章〇陳司馬美女篇曰頭戴金¶
雀&KR0107;𦝫珮翠琅玕○崔瑗三子&KR0107;銘曰元正上日百福孔¶
靈𩯭髮如雲乃象衆星三珠横&KR0107;攝㜎讃靈¶
魏陳思王羙女篇曰頭戴合歡&KR0107;¶
梁陽濟泄井得金&KR0107;詩曰昔日倡家女摘華露井邊摘華¶
還自比挿映還自憐窺窺終不巳𥬇𥬇自成妍寳&KR0107;於此¶
落從來非一年翠羽成泥去金色尚如先此人今不在此¶
物今空傳¶
秦嘉與婦淑書曰今致寳&KR0107;一𩀱價直千金可以耀首淑¶
荅曰未奉光儀則寳&KR0107;不設〇靈恠曰呉興妖童贈謝府¶
君詩曰玉&KR0107;空中墜金鈿色巳歇獨泣謝春風良夜&KR0499;明月¶
　　　　　鑷(&KR0107;𩔖)¶
<pb:KR3k0012_SBCK_718-4a>¶
齊書曰文安王后爲皇太子妃無寵太子爲宫人製新麗¶
衣裳及首飾而后牀惟陳故古舊&KR0107;鑷數枚¶
又曰周盤龍爲右將軍建元元年魏攻壽春以盤龍爲¶
軍主假節助豫州刺史桓崇祖拒魏大破之上聞之喜¶
下詔美稱送金&KR0107;鑷二十枚與其愛妾杜氏¶
王仲宣七釋曰載明中之羽雀雜華鑷之威㽔¶
孔偉七别曰長䄂隨腕而遺耀紫鑷承𩯭而騁輝¶
　　　　　璫珥¶
說文曰珥瑱也瑱以玉充耳也¶
釋名曰瑱鎭也懸璫耳旁不欲使人妄聽自鎮重也此本¶
出於蠻夷蠻夷婦女輕浮好走以此璫錘之也今中國倣¶
之也¶
風俗通曰耳珠曰璫¶
<pb:KR3k0012_SBCK_718-4b>¶
周書曰武王馳紂啇師大崩帝辛登禀臺取天知王珥¶
及鹿玉衣身以自焚鹿玉則銷天知珥在火中不銷¶
詩曰玉之瑱也象之揥也(瑱塞/耳也)¶
又曰有匪君子充耳琇瑩(琇瑩/美玉)¶
傳曰夏齊侯將納公(魯昭/公也)命無受魯貨申豊從女買以¶
幣錦二两&KR0350;一如瑱瑱充耳也&KR0350;卷也急卷使如充耳¶
易懷藏¶
史記曰淳于髠謂齊威王曰前有墮珥後有遺簮此可¶
飲八斗¶
又曰武帝譴責鈎弋夫人夫人脫簮珥叩頭¶
魏書曰卞太后性約儉不尚華麗無文繡珠玉器皆黒¶
&KR0238;太祖嘗得名璫數具命后自選一具后取其中者太¶
祖問其故對曰取其上者爲貪取其下者爲詐故取其¶
<pb:KR3k0012_SBCK_718-5a>¶
中者耳¶
呉録曰𡊮愽出遊其女筞得壊墟齊璫珥百枚於是¶
封上之詔以賜愽也¶
晉令曰士卒百工不得服真珠璫¶
又諸葛恪別傳曰范慎不　馬耳璫恪荅曰母之於女¶
天下至親穿耳附珠何傷於仁¶
戰國䇿曰齊王夫人有七羙珥¶
韓子曰齊威王夫人死有十&KR1040;子(所窺者/凢十人)薛公欲知所¶
立人爲十王珥而羙其一獻於王以付十&KR1040;子明曰視¶
羙珥所在乃立之¶
西京雜記曰趙飛鷰爲皇后其女弟上遺合浦圎珠珥¶
夢書曰珠珥爲人子之所貴夢得珠珥得子也¶
魏陳思王洛神賦曰不江南之明璫¶
<pb:KR3k0012_SBCK_718-5b>¶
劉禎魯都賦曰含丹吮素巧𥬇妍詳挿曜日之笄珥明¶
月之璫繁欽定情詩曰何以致區區耳中𩀱明珠¶
王粲七釋曰&KR4396;照夜之明璫煥煜㷍以垂暉¶
𫝊玄七謀曰佩崑山之羙玉珥南海之明璫¶
　　　　　釧(跳脫附)¶
通文俗曰環臂謂之釧¶
東宫舊事曰皇太子納妃有金釧二𩀱¶
祖台之志怪曰建安中河間太守劉照夫人卒於府後太¶
守至夢見一好婦人就爲室家持一𩀱金鏆(古喚/切)與太¶
守不能名婦人乃曰此錗(竹志/切)鏆錗鏆者其狀如紐珠¶
大如指屈伸在人太守得置枕中前太守迎䘮言有錗¶
鏆開棺視夫人臂果無復有錗鏆焉¶
甄異記曰樂安章沉病死未殯而&KR0171;云&KR0013;録到天曹主¶
<pb:KR3k0012_SBCK_718-6a>¶
者是其外兄斷理得免見一女同時&KR0013;録乃說金釧二¶
𩀱記沉以與主者亦得還遂共讌接女云家在呉姓徐名¶
秋英沉後尋問遂得之女父母因以女妻沉¶
髙文惠與婦書曰今致金鏆一𩀱¶
交州記曰波斯王以金釧聘斯調王女也¶
唐書曰交河王麹崇&KR0073;兄昭少好學嘗有鬻異事書於市¶
者其母將爲買之搜索家財不足其價唯篋中有金釧數¶
枚旣而歎曰何愛此物令吾子不有異聞乎促令貨易此¶
書昭後歷位司膳卿頗以詩詠流譽¶
繁欽定情詩曰何以致契闊繞臂金跳脫¶
　　　　　指環¶
春秋繁露曰紂刑&KR0017;侯之女取其環¶
五經要義曰古者后妃群妾禮御於君所¶
<pb:KR3k0012_SBCK_718-6b>¶
女史書曰授其環以進退之有娠則以金環退之當御者¶
以銀環進之進者着於左手陽也以當就男故着左手右¶
手隂也旣御而復故此女吏之職¶
漢書儀曰宫人御幸賜銀環¶
後漢書曰孫程等十九人立順帝有功各賜金指釧環¶
晉書曰羊祐年五歳令乳母取所弄玉環乳母曰汝先無¶
此物祐乃於隣人李氏東墻桑樹中探得之李氏見驚曰¶
余亡兒所失物也乳母具言前事李氏悲惋時人異之李¶
氏之子即羊祐前身也¶
又曰傅暢年五歳父友見而戲解暢衣取其金環與左右¶
暢不惜以此賞之後選入侍講東宫¶
宋書曰西南夷元嘉七年遣使獻金剛指環¶
梁書曰武丁貴嬪武帝鎮樊城嘗登樓以望見漢濵五彩¶
<pb:KR3k0012_SBCK_718-7a>¶
如龍丁有女子臂繞紌則貴嬪也帝贈以金環納之時年¶
十四¶
後魏書曰咸陽王禧弟樹字秀和位宗正卿後奔梁武帝¶
尤器之後復歸魏&KR0004;辭梁其愛妹玉兒以金指環與樹常着¶
之&KR0009;以還梁表必還之意朝廷知之俄而賜死¶
拾遺録曰呉王潘夫人以火齊指環桂石榴枝上因其處¶
臺名曰環榴臺時有諫者云今呉蜀争雄還劉之名將爲¶
妖乎權乃翻其名爲榴還臺也¶
西京雜記曰戚&KR0078;以百鍊金爲彄照見指上骨惡之以賜¶
侍兒¶
益部𦒿舊𫝊曰劉寵䘮母時危亂墳墓發傷寵乃矯母令¶
家貧無財唯有手上金環賣造墓供送免發掘¶
西戎𫝊曰大宛國人深目多𩯭娶婦人以金同心指環爲¶
<pb:KR3k0012_SBCK_718-7b>¶
聘¶
外國雜俗曰諸問婦許婚下全同心指環保同志不改¶
林道記曰林邑王獻金指環於呉主¶
胡俗𫝊曰始結婚姻相然許便下金同心指環¶
扶南𫝊曰扶南有訟者煑水令沸以金指環投湯中然後¶
以手探湯其直者手不爛有罪者入湯即燋¶
茅君傳曰勾曲山上有神芝五種求之法當以三月登山¶
賫金環二雙啓以奉誓如此者三以爲盟也必得芝草投¶
環於石間忘頋念¶
集靈記曰王諿琅耶人也仕梁爲南康王記室亡後數年¶
妻子困於衣食歳暮諿見形謂婦曰卿困乏衣食妻因與¶
之酒别而去諿曰我若得財物當以相&KR0009;後月小女探得¶
金指環一&KR0215;¶
<pb:KR3k0012_SBCK_718-8a>¶
甄異傳曰沛郡𥘿拊義熈中至曲阿村日暮失路逺見火¶
光投之屋有少女因&KR0009;𪧐曉臨别女以指環與拊拊去廻¶
頋乃是冢焉¶
太平御覽卷第七百一十八¶
<pb:KR3k0012_SBCK_718-8b>¶
