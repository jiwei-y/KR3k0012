# -*- mode: mandoku-view -*-
#+TITLE: 太平御覽
#+DATE: 2015-09-23 10:14:03
#+PROPERTY: LASTPB  <md:KR3k0012_SBCK_589-1a>
#+PROPERTY: JUAN 591

<md:KR3k0012_SBCK_589-8b>¶
<md:KR3k0012_SBCK_590-1a>¶
<pb:KR3k0012_WYG_590-1a>
欽定四庫全書
　太平御覽卷五百九十¶
　　　　　　　　　　　　宋　李昉等　撰
　　文部六¶
　　　銘　　　銘誌附　　　七辭
　　　連珠¶
　　　　銘¶
釋名曰銘者述其功美可稱名也
<pb:KR3k0012_WYG_590-1b>
禮記祭統曰銘者論撰其先祖之有德善功烈勲勞慶
賞¶聲名烈于天下而酌之祭器自成其名焉以祀其先
祖者¶也顯揚先祖所以崇孝也身比焉順也明示後世
教也夫¶銘者一稱而上下皆得焉耳矣是故君子之觀
於銘也既¶美其所稱又美其所為為之者明足以見之
仁足以興之¶智足以利之可為賢矣賢而勿伐可謂恭
矣故衞孔悝之¶鼎銘曰六月丁亥公假于太廟公曰叔
舅乃祖莊叔左右¶成公成公乃命莊叔隨難于漢陽即
<pb:KR3k0012_WYG_590-2a>
宫于宗周奔走無射<md:KR3k0012_SBCK_590-1b>¶啓佑獻公乃命成叔纂乃祖服乃
考文叔興舊嗜欲¶作率慶士躬恤衞國其勤公家夙夜
不解民咸曰休哉公¶曰叔舅予汝銘若纂乃考服悝拜
稽首曰對揚以辟之勤¶大命施于烝彛鼎此衞孔悝之
鼎銘也古之君子論撰其¶先祖之美而明著之後世者
也以比其身以重其國家如¶此子孫之守宗廟社稷者
其先祖無美而稱之是誣也有¶善而弗知不明也知而
弗傳不仁也此三者君子之所恥¶也
<pb:KR3k0012_WYG_590-2b>
周禮夏官上司勲職曰司勲掌六卿賞地之法以等其
功¶(賞地賞田也在逺郊之内屬六/鄉焉等猶差也以功大小為差)王功曰勲(成王業若/周公者也)
國功¶曰功(保全國家/若伊尹也)民功曰庸(施法於民/若后稷也)事功曰勞(以/勞)
(定國若/大禹也)治¶¶功曰力(制法成治/若咎繇也)戰功曰多(克敵出竒若韓/信陳平者也司)
(馬法曰上/多前虜也)¶凡有功者銘於王之太常祭於大烝司勲詔
之(銘之言名也生則書¶於王旌以識其人與其功也死/則於烝先王祭之詔謂告其神以辭也盤庚告其卿)
(大夫曰茲予大享於先王/爾祖<md:KR3k0012_SBCK_590-2a>¶其從與饗之是也)¶
周禮冬官考工記曰鬴銘曰時文思索允臻其極(銘刻/之也)
<pb:KR3k0012_WYG_590-3a>
(時是¶也允信也臻至也極中也言是文徳之君思/求可以為民立法者而作此量信至於道之中)嘉量
既成¶以觀四國(以觀示四方/使放象之)永啓厥後茲器維則(永長/也厥)
(其也茲此也又¶長啓其子/孫使法則此器長用之)¶
王隠晉書曰張載字孟陽隨父在蜀作劒閣銘刺史張¶
敏表之命刻石於劒閣¶
崔鴻十六國春秋後趙録曰勒徙洛陽晷影於襄國銘
佐¶命功臣三十九人于上置于建德前殿¶
劉璠梁典曰天監六年帝以舊國漏刻乖舛乃敕員外
<pb:KR3k0012_WYG_590-3b>
郎¶祖暅治之漏成命太子舍人陸倕為文其序曰乃詔
臣為銘¶按倕集曰銘一字至尊所改也¶
唐書太宗幸河北觀砥柱因勒銘於其上以陳盛徳<md:KR3k0012_SBCK_590-2b>¶穆天子傳曰天子觀舂山之上乃為銘迹於縣圃之上
以¶詔後世(謂勒石/銘功德)¶
大戴禮曰武王踐祚三日召士大夫而問焉曰惡有藏
之¶約行之萬世可以為子孫常者乎師尚父曰在丹書
王欲聞¶之則齋矣三日王端冕師尚父亦端冕奉書而
<pb:KR3k0012_WYG_590-4a>
入則負屏而立¶王下堂南面而立尚父曰先王之道不
北靣王行西折而南東¶靣而立師尚父西面道書之言
曰敬勝怠者吉怠勝敬者¶滅義勝欲者從欲勝義者凶
以仁得之以仁守之其量百¶世以不仁得之以仁守之
其量十世以不仁得之以不仁¶守之必及其世王聞書
惕若恐懼退而為誡書于席¶之四端為銘焉¶
太公金匱曰武王曰吾受師尚父之言因書銘隨身¶自
誡其冠銘曰寵以着首將身不正遺為徳咎書履曰行<md:KR3k0012_SBCK_590-3a>¶
<pb:KR3k0012_WYG_590-4b>
必慮正無懷僥倖書劍曰常以服兵而行道德行則病
廢¶則覆書鏡曰以鏡自照則知吉凶書車曰自致者急
載人¶者緩取欲無度自致而反¶
皇覽記隂謀黄帝金人器銘曰武王問尚父曰五帝之
誡¶可得聞乎尚父曰黄帝之誡曰吾之居民上也揺揺
恐多¶¶故為金人三封其口曰古之慎言堯之居民上也¶
振振如臨深淵舜之居民上也慄慄恐夕不旦武王曰
吾¶并殷民居其上也翼翼懼不敢息尚父曰德盛者守
<pb:KR3k0012_WYG_590-5a>
之以謙¶守之以恭武王曰欲如尚父言吾因是為誡隨
之身¶
孔子家語曰孔子觀周遂入太祖后稷之廟廟當右階
之前¶有金人焉三緘其口而銘其背曰古之慎言人也
誡之哉無¶多言無多事多言多敗多事多害安樂必誡
無行所悔勿謂¶何傷其禍將長勿謂何害其禍將大勿
謂不聞神將伺人焰<md:KR3k0012_SBCK_590-3b>¶焰弗滅炎炎若何涓涓不壅終為
江河綿綿不絶或成網羅¶(綿綿微細若不絶/則有成網羅者也)豪末不札
<pb:KR3k0012_WYG_590-5b>
(如豪之末言/微也札拔也)將尋斧柯誠能慎¶之福之根也曰是何傷
禍之門也强梁者不得其死好勝者¶必遇其敵盜憎主
人民怨其上君子知天下之不可上也故¶下之知衆人
之不可先也故後之溫恭慎徳使人慕之也執雌¶持下
人莫踰之人皆趨彼我獨守此人皆惑之我獨不處内¶
藏乃智不示人技我雖尊高人弗我害唯能如此也江
海雖¶左長於百川以其卑也天道無親當與善人誡之
哉誡之哉¶孔子既讀斯文也顧謂弟子曰小子志之此
<pb:KR3k0012_WYG_590-6a>
言實而中情而¶信詩云戰戰兢兢(戰戰恐也/兢兢戒也)如臨深淵
(恐/墮)如履薄氷(恐/陷)行身¶如此豈曰過患哉(孫卿子說/苑文載也)<md:KR3k0012_SBCK_590-4a>¶孔子家語曰孔子觀於魯桓公之廟有欹器焉(欹傾/也)孔
子問¶於守廟者曰此何器曰此為宥坐之器虛¶則欹中
則正滿則覆明君以為至誡故常置於側¶也子路進曰
敢問持滿有道乎子曰聰明睿智守之以愚¶功被天下
守之以讓勇力振世守之以怯富有四海守之¶以謙後
之君子感誡之至追而作銘
<pb:KR3k0012_WYG_590-6b>
左傳昭七年正考父佐戴武宣(皆宋/君也)三命滋益恭(三命/上卿)
故其鼎銘曰一命而傴再命而僂三命而俯循墻而走
亦莫余敢侮
蔡邕銘論曰春秋之論銘也曰天子令德諸侯言時計
功大夫稱伐昔肅慎納貢銘之楛矢所謂天子令德者
也若黄帝有巾几之法孔甲有盤盂之誡殷湯有甘誓
之勒毚(鉏咸/反)鼎有丕顯之銘武王踐祚咨于太師作席
几楹杖之銘十有八章周廟金人緘口以慎亦所以
<pb:KR3k0012_WYG_590-7a>
勸戒人主朂于令德者也吕尚作周太師封于齊其功
銘于昆吾之野獲寶鼎于美陽仲山甫有補衮闕誡百
辟之功周禮司勲凡有大功者銘之太常所謂諸侯言
時計功者也有宋大夫正考父三命滋益恭而莫侮衞
孔悝之祖莊叔隨難漢陽左右獻公衞國賴之皆銘乎
鼎晉魏顆獲杜回于輔氏銘功于景鐘所謂大夫稱伐
者也鐘鼎禮樂之器昭徳紀功以示子孫物不朽者莫
不朽於金石故也近世以來咸銘之于碑
<pb:KR3k0012_WYG_590-7b>
揚子法言曰或問銘曰銘哉銘哉有意於慎也¶
文心雕龍曰昔軒帝刻輿几以弼違大禹勒筍簴以招
諫¶成湯盤盂著日新之規武王戸席題必誡之訓周公
慎言¶於金人仲尼革容於欹器列聖鑒誡其來久矣故
銘者名<md:KR3k0012_SBCK_590-4b>¶也觀器必也正名審用貴乎慎徳葢臧武仲之
論銘也曰¶天子令德諸侯計功大夫稱伐夏鑄九牧之
金周勒肅慎¶之楛令德之事也吕望銘功於昆吾仲山
鏤績於庸器計¶功之義也魏顆紀勲於景鐘孔悝表勤
<pb:KR3k0012_WYG_590-8a>
於衞鼎稱伐之類¶也若乃飛廉有石槨之錫靈公有蒿
里之諡銘發幽石噫¶可怪也趙靈勒跡於番吾秦昭刻
博於華山誇誕示後吁¶可笑也詳觀衆例銘義見矣至
於始皇勒岳政暴而文澤¶亦有䟽通之美焉若乃班固
燕然之勒張昶華隂之碣序¶亦盛矣蔡邕銘思獨冠古
今橋公之鉞則吐納典謨朱穆¶之鼎全成碑文溺所長
也至如敬通雜器凖矱戒銘而事¶非其物繁畧違中崔
駰品物讚多誡少李尤積篇義儉辭¶碎蓍龜神物而居
<pb:KR3k0012_WYG_590-8b>
愽奕之下衡斛嘉量而在杵臼之末曽¶名品之未暇何
事理之能閑哉魏文九寶器利辭鈍惟張<md:KR3k0012_SBCK_590-5a>¶載劍閣其才
清采迅足駸駸後發前至銘勒岷漢得其宜¶矣¶
文章流别論曰夫古之銘至約今之銘至繁亦有由也
質¶文時異則既論之矣且上古之銘銘於宗廟之碑蔡
邕為¶楊公作碑其文典正末世之美者也後世以來
器銘之嘉¶者有王莽鼎銘崔瑗機銘朱公叔鼎銘王粲
研銘咸以表¶顯功德天子銘嘉量諸侯大夫銘太常勒
<pb:KR3k0012_WYG_590-9a>
鐘鼎之義所言¶雖殊而令徳一也李尤為銘自山河都
邑至於刀筆笇契¶無不有銘而文多穢病討論潤色亦
可采録¶
三輔决録曰何敞字文高為汝南太守帝南巡過郡郡
有¶刻鏤屏風帝命侍中黄香銘之曰古典務農彫鏤傷
民忠¶在竭節義在修身事見黄香集¶
　　　　銘志附<md:KR3k0012_SBCK_590-5b>¶西京雜記杜子夏葬長安北四里臨終作文曰魏郡杜
<pb:KR3k0012_WYG_590-9b>
鄴¶立志忠欵犬馬未陳奄先朝露骨肉歸於后土魂氣
無所¶不之何必故丘然後即化封於長安北郭此焉晏
息及死乃命¶刻銘埋於墓側墓前種松栢五株至今茂盛¶
西京雜記滕公駕至東都門馬鳴跪不肯前以足跑地
久¶之而滕公懼使卒掘其跑之地深二尺得石槨滕公
以燭¶照之有銘乃以水洗之寫其文字古異左右莫能
知問叔¶孫通通曰科斗書也以今文寫之曰佳城鬱鬱
三千年見¶白日吁嗟滕公居此室滕公曰嗟乎天也吾
<pb:KR3k0012_WYG_590-10a>
死其葬此乎¶於是終葬此焉¶
博物志曰魯閹里蔡伯公死求葬庭中有二人行頃還
葬¶二人復出掘土得石槨有銘曰四體不勤孰為作生
不遭¶遇長附記賴二人發吾宅閭里祠之<md:KR3k0012_SBCK_590-6a>¶又曰衞靈公葬得石槨銘云不逢箕子公奪我里¶
　　　　七辭¶
傅𤣥七謨序曰昔枚乘作七發而屬文之士若傅毅劉
廣¶崔駰李尤桓麟崔琦劉梁桓彬之徒承其流而作之
<pb:KR3k0012_WYG_590-10b>
者紛¶焉七激七依七説七蠲七舉七興之篇於通儒大
才馬季¶長張平子亦引其源而廣之馬作七厲張造七
辨或以恢¶大道而導幽滯或以黜瑰奓而託諷詠揚暉
播烈垂於後¶世者凡十有餘篇自大魏英賢迭作有陳
王七啓王氏七¶釋楊氏七訓劉氏七華從父侍中七誨
並陵前而邈後揚¶清風於儒林亦數篇焉世之賢明多
稱七激為工余以為未¶盡善也七辨似也非張氏至思比
之七激未為劣也七釋¶僉曰妙哉吾無間矣若七依之
<pb:KR3k0012_WYG_590-11a>
卓轢一致七辨之纒綿精¶巧七啓之奔逸壯麗七釋之
精密閑理亦近代之所希也<md:KR3k0012_SBCK_590-6b>¶摯虞文章流别論曰七發造於枚乘借呉楚以為客主
先¶言出輿入輦蹷痿之損深宫洞房寒暑之疾靡漫美
色晏¶安之毒厚味暖服淫曜之害宜聴世之君子要言
妙道以¶䟽神導引蠲淹滯之累既説此辭以顯明去就
之路而後¶説以聲色逸遊之樂其説不入乃陳聖人辨
士講論之娯¶而霍然疾瘳此因膏梁之常疾以為匡勸
<pb:KR3k0012_WYG_590-11b>
雖有甚泰之辭¶而不没其諷諭之義也其流遂廣其義
遂變率有辭人淫¶麗之尤矣崔駰既作七依而假非有
先生之言嗚呼揚雄¶有言童子雕蟲篆刻俄而曰壯夫
不為也孔子疾小言破¶道斯文之族豈不謂義不足而
辨有餘者乎賦者將以諷¶吾恐其不免於勸也
傳子集古文七篇品之署曰七林¶
文心雕龍曰枚乘摛艷首製七發腴辭雲構夸麗風駭
葢¶七竅所發發乎嗜欲始邪末正所以戒膏梁之子也
<pb:KR3k0012_WYG_590-12a>
自七<md:KR3k0012_SBCK_590-7a>¶發以下作者繼踵觀枚氏首唱信獨拔而偉麗矣
傅毅¶七激㑹清要之工崔駰七依入博雅之巧張衡七
辨結彩¶綿靡崔瑗七厲植義純正陳思七啓取美于宏
壯仲宣七釋¶致辨於事理觀其大抵所歸莫不高談宫
館壯語田獵窮¶瓌竒之服饌極蠱媚之聲色甘意揺骨
髓艷詞動魂識雖¶始之以淫侈終之以居正然諷一勸
百勢不自反子雲所¶謂先騁鄭衞曲終而奏雅樂者也惟
七厲叙賢歸以儒道雖文¶非拔羣而意實卓爾矣
<pb:KR3k0012_WYG_590-12b>
　　　　連珠¶
傅𤣥叙連珠者興於漢章帝之世班固賈逵傅毅三才
子¶受詔作之而蔡邕張華之徒又廣焉其文體辭麗而
言約¶不指説事情必假喻以逹其指而賢者微悟合於
古詩諷¶興之義欲使厯厯如貫珠易覩而可悦故謂之
連珠也班<md:KR3k0012_SBCK_590-7b>¶固喻美辭壯文章𢎞麗最得其體蔡邕言質辭
碎然其㫖¶篤矣賈逵儒而不艷傅毅文而不典¶
文心雕龍曰揚雄肇為連珠其辭雖小而明潤矣此文
<pb:KR3k0012_WYG_590-13a>
章之支流暇豫之¶末造也自此以後擬者間出杜篤賈
逵之曹劉珍潘朂之¶輩欲穿明珠多貫魚目可謂壽陵
匍匐非復邯鄲之步里¶醜捧心不關西子之顰矣惟士
衡運思理新文敏而裁章¶置句廣於舊章豈慕朱仲四
寸之璫乎夫文小易周思閑¶可贍足使義明而辭淨事
圓而音澤磊磊自轉可稱珠耳¶
宋書劉祥著連珠十二首以寄其懷其譏議云希世之
寶¶違時必賤偉俗之器無聖則淪是以明王黜於楚岫
<pb:KR3k0012_WYG_590-13b>
章甫¶窮於越人有以祥連珠啓上上令御史中丞任遐奏
其過¶惡付之廷尉上别遣勅祥曰我當原卿性命令卿
萬里&KR0317;¶卿若能改革當令卿得還乃徙廣州不意終日
縱酒少時<md:KR3k0012_SBCK_590-8a>¶卒¶
三國典畧曰梁簡文為侯景所幽作連珠曰吾聞言可
覆¶也人能育物是以欲輕其禮有徳必昌兵踐於義無
思不¶服¶
又曰吾聞道行則五福俱湊運閉則六極所鍾是以麟
<pb:KR3k0012_WYG_590-14a>
出¶而悲豈唯孔子途窮則慟寧止嗣宗¶
　
　
　
　
　
　
　
<pb:KR3k0012_WYG_590-14b>
　
　
　
　
　
　
　
　太平御覽卷五百九十
