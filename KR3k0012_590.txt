# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:32.038854
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 590
#+PROPERTY: FILE SB11n0727-590太平御覽-卷之五百九十.
<pb:KR3k0012_SBCK_590-1a>¶
太平御覽卷第五百九十¶
　文部六¶
　　銘　銘志附　七辭　連珠¶
　　　　　銘¶
釋名曰銘者述其功羙可稱名也¶
禮記&KR0021;統曰銘者論譔其先祖之有德善功烈勲勞慶賞¶
聲名列於天下而酌之&KR0021;器自成其名焉以祀其先祖者¶
也顯楊先祖所以崇孝也身比爲順也明示後丗教也夫¶
銘者一稱而上下皆得焉耳矣是故君子之觀於銘也旣¶
羙其所稱又羙其所爲爲之者明足以見之仁足以與之¶
智足以利之可謂賢矣賢而勿伐可謂㳟矣故衛孔悝之¶
鼎銘曰六月丁亥公假於太廟公曰叔舅乃祖莊叔左右¶
成公成公乃命莊叔隨難於漢陽即宫于宗周奔走無射¶
<pb:KR3k0012_SBCK_590-1b>¶
啓右獻公獻公乃命成叔纂乃祖服乃考文叔興舊&KR0285;欲¶
作率慶士躬恤衛國其勤公家夙夜不解民咸曰休哉公¶
曰叙舅子汝銘&KR0002;纂乃考服悝拜稽首曰對&KR0045;以辟之勤¶
大命施于蒸彛鼎此衛孔悝之鼎銘也古之君子論撰其¶
先祖之羙而明著之後丗者也以比其身以重其國家如¶
此子孫之守宗廟社稷者其先祖無羙而稱之是誣也有¶
善而弗知不明也知而弗傳不仁也此三者君子之所恥¶
也周禮夏官上司勲職曰司勲掌六卿賞地之法以等其功¶
(賞地賞田也在逺郊之内屬六/卿馬等由羌也以功大小爲差)王功曰勲(成王業若/周公者也)國功¶
曰功(保全國家/&KR0002;伊尹也)民功曰庸(施法於民/&KR0002;后稷也)事功曰勞(以勞定國/&KR0002;禹者也)¶
民功曰力(制法成治/&KR0002;咎繇也)戰功曰多(克敵出竒&KR0002;韓信陳平者/也司馬法曰上多前虜也)¶
凢有功者銘於王之太常&KR0021;於大烝司勲詔之(銘之言名/也生則書)¶
(於王旌以識其人與其功也死則於烝先王&KR0021;之詔謂告/其神以辭也般庚告其卿大夫曰兹予大享于先王爾祖)¶
<pb:KR3k0012_SBCK_590-2a>¶
(其從與饗之是也今/漢&KR0021;功臣於廟庭)¶
周禮冬官考工記曰鬴銘曰時文思索允臻其極(銘刻之/也時是)¶
(也允信也瑧至也極中也言是文德之君思求/可以爲民立法者而作此量信至於道之中)嘉量旣成¶
以觀四國(以觀示四方/使放象之)永啓厥後兹器維則(永長也厥其/也兹此也又)¶
(長啓道其子孫使/法則此器長用之)¶
王隱晋書曰張載字孟陽隨父牧在蜀作劒閣銘刺史張¶
敏表之天子命刻石於劒閣¶
崔鴻十六國春秋後趙録曰勒徙洛陽晷影於褒國銘佐¶
命功臣三十九人于函置于建德前殿¶
劉璠梁典曰天監六年帝以舊國漏刻乖舛乃勑貟外郎¶
祖暅治漏成命太子舎人陸倕爲文其序曰乃詔臣爲銘¶
按倕集曰銘一字至尊所改也¶
唐書太宗幸河北觀砥柱因勒銘於其上以陳盛德¶
<pb:KR3k0012_SBCK_590-2b>¶
穆天子傳曰天子觀舂山之上乃爲銘䟽於&KR0007;圃之上以¶
貽後丗(謂勒石/銘功德)¶
大戴禮曰武王踐祚三日召士大夫而問焉曰惡有藏之¶
約行之萬丗可以爲子孫者乎師尚父曰在丹書王欲聞¶
之則齋矣三日端冕師尚父端冕奉書而入則&KR0018;屏而立¶
王下堂南面而立父曰先王之道不北面王行西折而東¶
面而立師尚父西面道書之言曰敬勝怠者&KR0123;怠勝敬者¶
滅義勝欲者從欲勝義者凶以仁得之以仁守之其量百¶
丗以不仁得之以仁守之其量十丗以不仁得之以不仁¶
守之必及其丗王聞書之言&KR0357;然&KR0002;恐懼而爲誡書於席¶
之四端爲銘焉¶
太公金匱曰武王曰吾隨師尚父之言因爲愼書銘隨身¶
自誡其冠銘曰寵以着首將身不正遺爲德咎書履曰行¶
<pb:KR3k0012_SBCK_590-3a>¶
必慮正無懷僥倖書劒曰常以服兵而行道德行則福廢¶
則覆書鏡曰以鏡自昭則知&KR0123;凶書車曰自致者急載人¶
者緩取欲無度自致而反¶
皇覽記隂謀黄帝金人器銘曰武王問尚父曰五帝之誡¶
可得聞乎尚父曰黄帝之戒曰吾之居民上也揺揺恐夕¶
不至朝故爲金人三封其口曰古之愼言堯之居民上也¶
振振如臨&KR0055;淵舜之居民上也慄慄恐夕不見旦武王曰吾¶
并殷民居其上也翼翼懼不敢息尚父曰德盛者守之以謙¶
威彊者守之以恭武王曰欲如尚父言吾因是爲誡隨之身¶
孔子家語曰孔子觀周遂入太祖后稷之廟廟當右階之前¶
有金人焉三緘其口而銘其背曰古之愼言人也誡之哉無¶
多言無多事多言多敗多事多害安樂必誡無所行悔勿謂¶
何傷其禍將長勿謂何害其禍將大勿謂不聞神將伺人熖¶
<pb:KR3k0012_SBCK_590-3b>¶
熖弗滅炎炎&KR0002;何㳙㳙不壅終爲江河綿綿不絶或成網羅¶
(綿綿微細&KR0002;不絶/則有成網羅者也)豪末不札(如豪之未言/微者札拔也)將㝷斧柯誠能愼¶
之福之垠也口是何傷禍之門也強梁者不得其死好勝者¶
必遇其敵盗憎主人民怨其上君子知天下之不可上也故¶
下之知衆人之不可先也故後之温㳟愼德使人慕之執雌¶
持下人莫踰之人皆趨彼我獨守此人皆惑之我獨不徙内¶
藏乃智不示人技我雖尊髙人弗我害唯能於此也江海雖¶
左長於百川以其卑也天道無親甞與善人誡之哉戒之哉¶
孔子旣讀斯文也頋謂弟子曰小子志之此言實而中情而¶
信詩云戰戰兢兢(戰戰恐也/兢兢戒也)如臨深淵(恐/墮)如履薄冰(恐/䧟)行身¶
如此豈口過患哉(孫卿子&KR0003;/苑又載也)○又孫楚反金人銘曰昔太廟¶
左階之前有石人焉大張其口而書其胷曰我古之多言人¶
也無少言無少事少言少事後生何述焉我頌三墳五典八¶
<pb:KR3k0012_SBCK_590-4a>¶
索九丘賾罔深而不探理無奥而不鈎故言滿天下而無¶
口尢夫唯言立乃可長乆胡不愧然生鍼其口自拘廣庭¶
終身义手¶
孔子家語曰孔子觀於魯桓公之廟見欹器焉(欹/傾)孔子問¶
於守廟者曰此何器也對曰宥坐之器子曰吾聞宥坐之¶
器虚則欹中則正滿則覆明君以爲至誡　常置於坐側¶
也子路進曰敢問持滿有道乎子曰聦明叡智守之以愚¶
功&KR0013;天下守之以讓勇力振丗守之以怯冨有四海守之¶
以謙後之君子感誡之至追而作銘¶
楊子法言曰或問銘曰銘哉銘哉有意於愼也¶
文心雕龍曰昔軒轅帝刻輿以弼違太禹勒筍&KR1206;以招諌¶
成湯盤盂著日新之規武王户席題必誡之訓周公愼言¶
於金人仲尼革容於欹器列聖鑒戒其來乆矣故銘者名¶
<pb:KR3k0012_SBCK_590-4b>¶
也觀器必也正名審用貴乎愼德盖臧武仲之論銘也曰¶
天子令德諸侯計功大夫稱伐夏鑄九牧之金周勒肅愼¶
之楛令德之事也吕望銘功於昆吾仲山鏤績於庸器計¶
功之義也魏顆紀勳於景鍾孔悝表勤於衛鼎稱伐之&KR0011;¶
也&KR0002;乃飛廉有石槨之錫雲公有奪里之謚銘發幽石噫¶
可恠也趙靈勒跡於潘吾&KR0087;昭刻傳於華山夸誕示後吁¶
可&KR0015;也詳觀衆例銘義見矣至於始皇勒岳政暴而文澤¶
亦有踈通之羙焉&KR0002;乃班固燕然之勒張旭華隂之碣序¶
亦成矣蔡邕之銘思燭古全橘公之鍼則吐納典譽朱穆¶
之鼎全成碑文溺所長也至如敬通新器矱淮武銘而事¶
非其物繁略違中崔駰品物讃多戒少李尤積篇義儉辭¶
碎&KR0433;&KR0027;神物而居&KR0054;弈之下衡斛嘉量而在杵臼之末曾¶
名品之未暇何事理之能閑哉魏文九寳器利辭鈍惟張¶
<pb:KR3k0012_SBCK_590-5a>¶
載劒閣其才清彩迅足駸駸後發前至銘勒㟭漢得其冝¶
矣¶
文章流別傳曰夫古之銘至約今之銘至煩亦有由也質¶
文時異則旣論之矣且上古之銘銘於宗廟之碑蔡邕爲¶
楊公作碑其文典正末丗之羙者也後世以來器銘之佳¶
者有王莽鼎銘崔瑗机銘朱公叔鼎銘王粲硯銘咸以表¶
顯功德天子銘嘉量諸侯大夫銘太常勒鍾鼎之義所言¶
雖殊而令德一也李尤爲銘自山河都邑至于刀筆符契¶
無不有銘而文多&KR0126;病討而潤色言可采録¶
三輔决録曰何敞字文髙爲汝南太守帝南廵過郡郡有¶
刻鏤屏風帝命侍中黃香銘之曰古典務農彫鏤傷民忠¶
在竭節義在脩身事見黃香集¶
　　　　　銘志附¶
<pb:KR3k0012_SBCK_590-5b>¶
西京雜記杜子夏葬長安北四里臨終作文曰魏郡杜鄴¶
立志忠欵犬馬未陳奄先朝露骨肉歸於后&KR0095;魂氣無所¶
不之何必古丘然後即化封於北郭山焉晏然處死乃命¶
刋名埋於墓前種松栢五株至今茂盛¶
西京雜記滕公駕至陳都門馬鳴跪不肯前以足跑地乆¶
之滕公懼使卒掘其所跪之地深二尺得石槨滕公以燭¶
照之有銘乃以水洗之　其文字古異左右莫能知問叔¶
孫通通曰科斗書也以今文冩之曰佳城鬰鬰三千年見¶
白日呼嗟滕公居此室滕公曰嗟乎天也吾死其葬此乎¶
於是終葬此焉¶
&KR0054;物志曰魯閹里蔡伯公死求葬庭中有二人行頃還葬¶
二人復出掘&KR0095;得石槨有銘曰四體不勤孰爲作生不遭¶
遇長附託頼得二人發吾宅閭里祠之¶
<pb:KR3k0012_SBCK_590-6a>¶
又曰衛靈公葬得石槨銘云不逢箕子靈公奪之我里¶
　　　　　七辭¶
傳&KR0007;七謨序曰昔枚乗作七發而屬文之士&KR0002;&KR0019;毅劉廣¶
崔駰李尤桓麟崔&KR0318;劉梁桓彬之徒承其流而作之者紛¶
焉七激七依七&KR0003;七觸七舉七誤之篇於通儒大才馬季¶
長張平子亦引其源而廣之馬作七廣張造七辨或以恢¶
大道而導幽滯或以&KR0039;瑰麥而託調咏楊暉播烈垂於後¶
丗者凢十有餘篇自大魏英賢迭作有陳王七啓王氏七¶
釋楊氏七訓劉氏七華從父侍中七誨並陵前而邈後&KR0045;¶
清風於儒林亦數篇焉丗之賢明多稱七激工余以爲未¶
盡善也七辨似也非張氏至思比之七激未爲劣也七釋¶
僉曰妙焉吾無間矣&KR0002;七依之卓轢一致七辨之纒綿精¶
巧七啓之奔逸壯麗七釋之精宻閑理亦近代之所希也¶
<pb:KR3k0012_SBCK_590-6b>¶
摯虞文章流別論曰七發造於枚乗借呉楚以爲客主先¶
言出輿入輦蹙(痿/之)損深宫洞房寒暑之疾靡漫羙色宴¶
安之毒厚味暖服&KR0075;曜之害冝聽世之君子要言妙道以¶
䟽神導體蠲淹滯之累旣設此辭以顯明去就之路而後¶
&KR0003;以聲色逸遊之樂其&KR0003;不入乃陳聖人辨士講論之娛¶
而霍然疾瘳此因膏梁之常疾以爲匡勸雖有甚泰之辭¶
而不没其諷喻之義也其流遂廣其義遂變率　辭人淫¶
麗之尤矣崔駰旣作七依而假非有先生之言嗚呼楊雄¶
有言童子雕蟲&KR0144;刻俄而曰壯夫不爲也孔子疾小言破¶
道斯文之族豈不謂義不足而辨有餘者乎賦者將以諷¶
吾恐其不免於勸也傳子集古今七篇而論品之署曰七林¶
文心雕龍曰枚乗擒艶首製七發&KR0254;辭雲構夸麗風駭盖¶
七覆所發發乎&KR0285;欲始邪末正所以戒膏梁之子也自七¶
<pb:KR3k0012_SBCK_590-7a>¶
發以下作者繼踵觀枚氏首唱信獨拔而偉麗矣及&KR0019;毅¶
七激㑹清要之工崔駰七依入&KR0054;雅之巧張衡七辨結采¶
綿靡崔瑗七厲植義純正陳思七啓取羙於宏壯仲宣七釋¶
致辨於事理觀其大抵所歸莫不髙談宫舘壯語田獵窮¶
瓌竒之服饌極蠱媚之聲色甘意揺骨髓艶辭洞魂識雖¶
始之以&KR0075;侈終之以居正然諷一勸百勢不自反子雲所¶
謂聘鄭聲曲終而奏雅樂者也七厲叙賢歸以儒道雖文¶
非抜羣而意實卓尔矣¶
　　　　　連珠¶
傅玄文叙曰連珠者興於漢章帝之丗班固賈逵&KR0019;毅三才子¶
受詔作之而蔡邕張華之徒又廣焉其文體辭麗而言約¶
不指&KR0003;事情必假喻以逹其旨而賢者微悟合於古詩諷¶
興之義欲使歴歴如貫珠易覩而可恱故謂之連珠也班¶
<pb:KR3k0012_SBCK_590-7b>¶
固喻羙辭壯文體(弘)麗最得其體蔡邕言質辭碎然其旨¶
篤矣賈逵儒而不&KR0233;傅毅文而不典¶
文心雕龍曰楊雄雖小而明&KR0243;矣此文章之枝流暇預之¶
末造也自此巳後擬者間出杜篤賈逵之曹劉珎潘朂之¶
軰欲穿明珠多貫魚目可謂壽陵匍匐非復邯鄲之歩里¶
醜捧心不關西子之嚬矣惟士衡運思理新文敏而裁意¶
致句廣於舊篇豈慕朱仲四寸之璠乎夫文小易周思閑¶
可贍足使義明而辭浄事圎而音澤磊磊自轉可稱珠耳¶
宋書劉祥著連珠十五首以&KR0009;其懷其譏議云希丗之寳¶
違時必賤偉俗之器無聖則淪是以明玉黜於楚岫章甫¶
窮於越人有以祥連珠啓上上令御史中丞任遐奏其過¶
惡付廷尉上別遣勑祥曰我當原卿性命令卿萬里思&KR0317;¶
卿&KR0002;能改革當令卿得還乃徙廣州不意終日縱酒少時¶
<pb:KR3k0012_SBCK_590-8a>¶
卒¶
三國典略曰梁簡文爲侯景所幽作連殊曰吾聞言可覆¶
也人能育物是以欲輕其禮有德必昌兵賤於義無思不¶
服¶
又曰吾聞道行則五福俱湊運閇則六極所鍾是以麟出¶
而悲豈唯孔子途窮則慟寜止嗣宗¶
太平御覽卷第五百九十¶
<pb:KR3k0012_SBCK_590-8b>¶
