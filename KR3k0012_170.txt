# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:07.599423
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 170
#+PROPERTY: FILE SB11n0727-170太平御覽-卷之一百七十.
<pb:KR3k0012_SBCK_170-1a>¶
太平御覽卷第一百七十¶
州郡部十六¶
　　江南道上¶
　　昇　宣　池　潤　常　蘇¶
　　湖　杭　睦　鄂　饒　信¶
　　江　洪　撫　吉　&KR0061;　䖍¶
　　建　福　泉　漳　汀　南¶
　　　　昇州¶
圖經曰昇州古楊州之地也春秋時爲吴地戰國時越滅¶
吴爲越地後楚滅越其地又屬楚&KR0004;置金陵邑秦併天下¶
改金陵爲秣陵屬鄣郡漢元封二年改鄣郡爲丹陽郡¶
漢志曰故鄣屬丹陽郡王莽曰侯望¶
金陵圗云昔楚威王見此有王氣因埋金以鎮之故曰金¶
<pb:KR3k0012_SBCK_170-1b>¶
陵秦併天下望氣者言江東有天子氣鑿地断連岡因改¶
金陵爲秣陵¶
吴志曰孫權欲興都未定長史張紘勸都之後劉備&KR0043;於¶
秣陵亦勸權都之遂定議都秣陵建康圖曰西晉亂元帝¶
自廣陵渡江此城荒落以府第居縣北幕府之名自此而¶
立㝷以江寕爲琅耶國蓋襲帝始封之名也歷宋齊梁陳¶
六代皆都之¶
輿地志曰金陵有東府城晉安帝時築其城西本簡文爲¶
㑹稽弟其東則丞相㑹稽王道子府謝安石薨以道子代¶
領楊州州在弟故時人號爲東府西州¶
圖經曰金陵有古冶城本吴鑄冶之地也¶
晉書曰元帝太興初以王導疾乆方士戴洋曰君本命在¶
甲申地有冶金火相爍遂移冶於石城¶
<pb:KR3k0012_SBCK_170-2a>¶
　　　　宣州¶
十道志曰宣州宣城郡禹貢楊州之域春秋時屬吴後屬¶
越越爲楚所併戰國時又屬楚&KR0087;爲鄣郡地漢爲丹陽郡¶
地理志曰武帝元狩元年改鄣郡爲丹陽郡屬楊州理宛¶
城即今郡是也¶
吴書曰孫皓以牛渚爲督以何植爲使而禦晉軍(當&KR0151;有/牛渚山)¶
桓&KR0007;傳曰&KR0007;居南州大築齋第以郡在國南故曰南州¶
齊州郡志曰梁承聖元年置南豫州¶
十道志曰隋開皇中改南豫州爲宣州¶
漢志曰涇縣屬丹陽郡韋昭曰涇水出蕪湖¶
圖經曰南陵縣有赭圻屯在縣西北¶
晉書曰哀帝以桓温入叅朝政自荆州還至赭坼詔止之¶
遂城赭圻鎮¶
<pb:KR3k0012_SBCK_170-2b>¶
十道志曰南陵有鵲洲¶
春秋左氏傳曰昭五年楚以諸侯伐吴吴敗之於鵲岸(吴/地)¶
(也廬江舒縣/有鵲尾渚是)¶
漢志曰漂陽縣屬丹陽郡漂水所出也¶
又曰當&KR0151;侯國屬九江郡莽曰山聚應劭曰禹娶塗山有¶
禹墟焉¶
春秋左氏傳曰禹㑹諸侯於塗山¶
晉書州郡志曰西晉&KR0598;懷之亂琅耶王出鎮楊州因渡江¶
南卜金陵建大業衣冠禮樂州郡邑名並隨渡江從北地¶
當塗來江南自東晉始也¶
金陵記曰姑熟之南淮曲之陽置南豫州六代英雄迭居¶
於此以斯地爲上游焉¶
　　　　池州¶
<pb:KR3k0012_SBCK_170-3a>¶
圖經曰池州池陽郡禹貢楊州之域春秋及秦漢爲鄣郡¶
之地吴爲石城縣隋爲秋浦縣唐武德中置池州¶
三國志曰吴黄武二年封韓當爲石城侯¶
輿地志曰梁昭明太子以其水出魚美故名其水爲貴池¶
又曰梁大同二年置石埭因貴池源有兩小石埭堰溪水¶
遂以爲名¶
　　　　潤州¶
十道志曰潤州丹陽郡禹貢楊州之域春秋時吴國地謂¶
之朱方吴爲越所併地屬越戰國時越爲楚所滅復屬楚¶
秦併天下爲㑹稽鄣二郡之地漢&KR0004;爲荆國故荆王劉賈¶
所都之地吴王濞誅以其地併入江都國武帝又分屬丹¶
陽㑹稽二郡之地¶
左氏傳曰襄王二十八年齊慶封奔吴吴句餘予之朱方¶
<pb:KR3k0012_SBCK_170-3b>¶
後漢書曰建安中吴大帝自吴徙都於京十六年遷都秣¶
陵復於京口置京督以鎮焉¶
吴志曰京督所統蕃衛尤要是以吴爲重鎮¶
圖經曰其城因山爲壘縁江爲境尓雅曰丘絶髙曰京因¶
謂之京口¶
吴録地理曰&KR0087;時望氣者云其地有天子氣始皇使赭衣¶
徒三千人鑿坑敗其&KR0020;改云丹徒¶
圖經曰丹陽本漢曲阿縣也¶
漢志曰曲阿故雲陽莽曰風美屬㑹稽郡¶
史記曰&KR0087;始皇改雲陽爲曲阿¶
輿地志曰曲阿縣屬朱方南徐之境&KR0087;有史官奏東南有¶
王氣在雲陽故鑿北岡截直道使曲以猒其氣故曰曲阿¶
又曰丹徒界内土堅緊如蠟　諺云生東吴死丹徒言吴¶
<pb:KR3k0012_SBCK_170-4a>¶
多産出可以攝生自奉養丹徒地可以葬¶
吴志曰岑昏鑿丹徒至雲陽而杜野小辛間皆斬絶陵襲¶
功力艱辛(杜野屬丹徒/小辛屬曲阿)¶
圖經曰唐垂拱四年立金山縣後改名金壇取邑界句曲¶
之山金壇之陵以爲號¶
眞誥曰地胏似洛中北邙山土水似長安丹鳯門外井泉¶
之味¶
河圖曰乃有地胏土良水清句曲之山金壇之陵¶
　　　　常州¶
十道志曰常州毗陵郡禹貢楊州之域春秋時屬吴後屬¶
越戰國屬楚&KR0087;漢爲毗陵縣屬㑹稽郡¶
輿地志曰晉陵縣春秋時吴之延陵邑也季札譲位耕於¶
此因以封之漢改爲毗陵¶
<pb:KR3k0012_SBCK_170-4b>¶
漢志曰毗陵縣屬㑹稽郡季札所居舊爲延陵漢改之也¶
莽曰毗壇¶
輿地志曰東海王越丗子名毗中宗爲越所表遣渡江故¶
改此爲晉陵¶
又曰吴越之間謂荆爲楚&KR0087;以子楚改爲陽羡其地本名¶
小震居在荆溪之北故云陽羡¶
周處風土記曰陽羡本無荆溪吴郡郡境震澤之㑹也其¶
地理則三江之雄潤五湖之&KR0254;表¶
吴越春秋曰周改爲陽羡¶
漢志曰無錫屬㑹稽郡莽曰有錫¶
周處風土記曰周武王追封周章於吴又封章小子斌於¶
無錫也¶
圖經曰昔有䜟述其地云無錫寕天下平有錫兵天下爭¶
<pb:KR3k0012_SBCK_170-5a>¶
故名之¶
　　　　&KR0171;州¶
十道志曰蘇州吴郡禹貢楊州之域周爲&KR0087;吴國至闔閭¶
強盛始都於此後爲越所滅&KR0087;併天下爲㑹稽郡¶
釋名曰吴虞也太伯封於此以虞志也¶
郡國志曰俗好用劔輕死蓋湛盧钃鏤干將要離之遺風¶
焉東北有海鹽縣復有章山之銅擅三江五湖之利亦江¶
東一都會也¶
越絶書曰闔閭起姑蘇臺三年聚材五年乃成髙見三百里¶
漢志曰吴屬㑹稽郡周太伯所邑也具區澤在其西王莽¶
曰&KR0087;位¶
十道志曰嘉興縣本&KR0087;由拳縣也¶
漢志曰由拳屬㑹稽郡應劭曰古之檇里(檇子/遂反)¶
<pb:KR3k0012_SBCK_170-5b>¶
吴録地里志曰吴王時此地本名長水&KR0087;改曰由拳¶
續漢志曰屬呉郡呉黄龍五年嘉禾生於由拳改縣曰禾¶
興後以太子名和改曰嘉興¶
圖經曰華亭縣本嘉興縣地天寳十年置因華亭谷爲名¶
晉書曰陸機&KR0013;誅臨刑歎曰華亭唳鶴不可得聞¶
輿地志曰吴大帝以陸遜爲華亭侯以其所居爲封也華¶
亭谷出佳魚蓴菜故陸機云千里蓴羹未下鹽䜴¶
　　　　湖州¶
十道志曰湖州吴興郡禹貢楊州之域防風氏之國也春¶
秋時爲吴地後屬越越爲楚所滅後屬楚&KR0087;漢屬㑹稽郡¶
國語魯語曰吴伐越隳㑹稽獲骨節專車(骨節長專/檀一車也)吴子¶
使來好聘且問於仲尼曰骨何爲大仲尼曰禹戮防風氏¶
其骨節專車客曰防風何守也仲尼曰汪芸氏之君也守¶
<pb:KR3k0012_SBCK_170-6a>¶
封禺之山(汪芒長翟國名封嵎/山在吴郡永安縣)¶
郡國志曰五湖之表州以爲名也¶
漢志曰烏程屬㑹稽郡有歐陽亭¶
郡國志曰古有烏氏程氏居此能醖酒故以名縣¶
地理志曰武康縣本烏程之餘下郷地漢末童謡曰天子¶
當興東南三餘之間吴乃改㑹稽之餘曁爲永興分餘不¶
爲永安以恊謡言¶
吴興記曰長城縣吴王闔閭使弟夫槩居此築城狹而長¶
晉武帝置縣因長城以名縣¶
　　　　　杭州¶
十道志曰杭州餘杭郡禹貢楊州之域春秋時吴越地&KR0087;¶
漢屬㑹稽郡¶
史記曰楚威王伐越殺王無疆尽取故吴地至浙江又曰¶
<pb:KR3k0012_SBCK_170-6b>¶
始皇三十七年東遊丹陽至錢塘¶
漢志曰錢塘屬㑹稽郡西部都尉治王莽曰泉亭劉道眞¶
錢塘記曰昔縣境逼近江流縣在靈山下至今基趾猶存¶
郡議曹華信乃立塘以防海水募有能致土石者即與錢¶
及成縣境&KR0170;利乃遷此地於是爲錢塘縣¶
漢志曰於朁屬丹陽郡(朁音/潜)¶
吴録地里志云縣西朁山蓋因山以立名舊朁字無水至¶
隋加水¶
漢志曰餘杭屬㑹稽郡莽曰進睦¶
吴興記曰&KR0087;始皇三十七年將上㑹稽塗出此因立爲縣¶
郡國志曰夏禹東去捨杭登陸於此仍以爲名¶
十道志曰鹽官本漢海由拳二縣境¶
漢志曰海鹽屬㑹稽郡故武原郷有鹽官¶
<pb:KR3k0012_SBCK_170-7a>¶
　　　　睦州¶
十道志曰睦州新定郡禹貢楊州之域春秋時越國&KR0087;屬¶
丹陽郡漢爲歙縣地¶
吴志曰大帝以後漢建安十三年使威武中郎將賀齊討¶
丹陽&KR0627;歙山賊平定之分歙始新新定&KR0058;陽休陽四縣并¶
&KR0627;歙六縣¶
圖經曰隋置睦州取俗阜人和内外輯睦爲義¶
十道志曰桐廬縣吴黄武四年分冨春置以桐溪側有大¶
椅樹垂條偃蓋傍䕃數&KR0383;逺望似廬因謂之桐廬縣¶
漢志曰冨春屬㑹稽郡莽曰誅&KR0010;¶
　　　　鄂州¶
十道志曰鄂州武昌郡禹貢荆州之域春秋時楚地&KR0087;屬¶
南郡漢分置江夏郡晉安帝義熈元年冠軍劉毅表以爲¶
<pb:KR3k0012_SBCK_170-7b>¶
夏口二州之中地居形要控接湖川邊帶溪&KR0198;請荆州刺¶
史劉道䂓鎮夏口隋爲江夏郡唐武德四年爲鄂州¶
尚書禹貢曰江漢朝宗于海¶
十道志曰江漢二水㑹於州乏西界¶
左傳曰吴伐楚沈尹射奔命于夏汭¶
丗紀曰楚子熊渠封中子紅於鄂(今武昌/縣地)¶
江夏記曰一名夏口亦名魯口沙陽夏汭鄂渚新興釣渚¶
皆其地名¶
武昌記曰大帝築城於江夏以程普爲太守遂欲都鄂州¶
改爲武昌郡其民謡曰寕飲建業水不食武昌魚寕歸建¶
業死不向武昌居繇是徙都建業¶
齊書曰劉懷珎言於髙帝夏口兵衝要地冝得其人遂令¶
栁丗隆鎮焉¶
<pb:KR3k0012_SBCK_170-8a>¶
十道志曰江夏縣本漢沙羡縣¶
　　　　饒州¶
十道志曰饒州鄱陽郡禹貢楊州之域春秋時爲楚東境¶
&KR0087;爲畨縣地屬九江郡漢爲畨陽屬豫章郡隋開皇九年¶
爲饒州¶
地理志曰城即吴芮爲鄱君時所築¶
漢書貨殖傳曰譬猶戎狄之與干越不相入明矣韋昭注¶
曰干越今餘干縣越之別名¶
又曰淮南王安陳伐閩越之利上書云越人欲爲變必先¶
守餘干中可積食而有材可治舡慮越人有伐材積食之¶
患¶
徐湛鄱陽記曰北有尭山常以堯爲號又以地饒衍遂加¶
食爲饒¶
<pb:KR3k0012_SBCK_170-8b>¶
圖經曰以山川藴物珎竒故名饒¶
　　　　信州¶
圖經曰唐上元元年正月江淮轉運使元載以此邑川原¶
夐逺&KR0028;防&KR0109;帶冝置州制可賜名信州以信美所稱爲郡¶
之名¶
鄱陽記曰界内之山出銅及鈆鐵者有玉山¶
　　　　　江州¶
十道志曰江州㝷陽郡禹貢楊荆二州之境尚書禹貢彭¶
蠡旣瀦又曰九江孔殷¶
周景式廬山記曰柴桑彭澤之郊古三苗國舊廬江地¶
㝷陽記曰春秋時吴之西境後吴爲楚滅更爲楚地&KR0087;屬¶
廬江郡漢屬淮南國晉武太康十年因江水之名而置江¶
州成帝咸和元年移理湓城即今郡是¶
<pb:KR3k0012_SBCK_170-9a>¶
晉地道記曰㝷陽陸通五嶺北導長江逺行岷漢亦一都¶
㑹也¶
　　　　洪州¶
十道志曰洪州豫章郡禹貢楊州之域春秋時吴地&KR0087;爲¶
九江郡漢爲豫章郡¶
豫章記曰太康中望氣者云豫章廣陵有天子氣故封&KR0598;¶
懷大子爲廣陵王領鎮軍以鎮豫章後永興中懷帝遂以¶
豫章王登天王位隨平陳罷郡爲洪州¶
　　　　　撫州¶
十道志曰撫州臨川郡禹貢楊州之域春秋時吴地&KR0087;屬¶
九江郡漢立南昌縣今州即南昌縣地後漢分南昌立臨¶
汝縣吴太平二年分豫章之臨汝南城縣立臨川郡即今¶
州也隋平陳置撫州¶
<pb:KR3k0012_SBCK_170-9b>¶
晉書曰王羲之嘗爲臨川内史置宅於郡城東偏旁臨廽¶
溪時據層阜¶
荀伯子臨川記曰王右軍故宅其地爽塏山川&KR0002;&KR0030;每至¶
重陽日二千石巳下多遊萃於斯舊井及墨池並在¶
漢地理志曰髙帝六年命大將軍灌嬰立洪州其年分洪¶
州南境立南城縣以其在郡城之南故曰南城¶
　　　　吉州¶
十道志曰吉州廬陵郡春秋時爲吴地戰國屬楚&KR0087;併天¶
下屬九江南部都尉理漢爲廬陵縣屬豫章郡¶
雷次宗豫章記曰靈帝末楊州刺史劉遵上書請置廬陵¶
鄱陽二郡獻帝&KR0004;平二年始立郡¶
圖徑曰隋平陳改廬陵郡置&KR0123;州以&KR0123;陽山爲郡名¶
　　　　&KR0061;州¶
<pb:KR3k0012_SBCK_170-10a>¶
十道志曰&KR0061;州冝春郡禹貢楊州之域春秋時吴地&KR0087;屬¶
九江郡漢爲豫章郡之冝春縣晉武改冝春爲冝陽隨平¶
陳分洪州之冝陽立&KR0061;州¶
漢書曰武帝封長沙定王子爲冝春侯¶
吴録曰冝春縣出羙酒毎歳上貢封酒親付計吏¶
　　　　䖍州¶
十道志曰䖍州南康郡春秋時吴地&KR0087;屬九江郡漢爲贑¶
縣地屬豫章郡後漢興平二年分豫章立廬陵郡而贑縣¶
屬焉晉太康三年立爲南康郡隋平陳立䖍州以䖍化水¶
而得名也¶
圖經曰贑縣章貢二水&KR0031;流至縣合爲贑水其間置邑因¶
以名縣¶
十道志曰南康縣本漢南野地¶
<pb:KR3k0012_SBCK_170-10b>¶
吴録曰南野縣有大&KR0067;山九嶺嶠以通廣州¶
　　　　建州¶
十道志曰建州建安郡古閩越之地&KR0087;閩中郡漢屬㑹稽¶
吴分置建安郡陳屬閩州隋平陳屬泉州唐武德四年置¶
建州因建溪爲名¶
方輿志曰浦城縣本漢東候官之北郷也吴永安三年改¶
爲吴興縣¶
圖經曰晉尚書陸邁梁尚書郎江淹皆爲吴興令按淹自¶
序云吴興地在東南嶠外閩越之舊境是也¶
　　　　福州¶
福州圖經曰勾踐六代孫爲楚所併其後有無諸以其境¶
南泉山之地因而都之稱閩越王　至孫繇又以¶
東海隅之地稱越王俱是㑹稽之域遂有三越之稱¶
<pb:KR3k0012_SBCK_170-11a>¶
圖經曰梁承聖二年封蕭基爲長樂侯於此¶
十道志日福州長樂郡亦閩越地&KR0087;爲閩中郡漢髙帝立¶
無諸爲閩越王都於此晉置晉安郡陳置閩州唐開元十¶
三年爲福州¶
開元録曰閩州越地即古東甌今建州亦其地皆蛇種有¶
五姓謂林黄等是其&KR1192;¶
郡國志曰漢武元鼎六年立都尉居候官以禦兩越所謂¶
東北一尉西南一候也¶
　　　　泉州¶
十道志曰泉州清源郡&KR0087;漢土地與長樂同東晉南渡衣¶
冠士族多萃其地以求安堵因立晉安郡宋齊以後因之¶
唐景雲二年置泉州¶
天寳&KR0004;爲清源郡乹元元年又爲州¶
<pb:KR3k0012_SBCK_170-11b>¶
　　　　漳州¶
十道志曰漳州漳浦郡歷代土地與長樂郡同唐分其土¶
地置漳州¶
郡國志曰梁山有漳浦水一云漳溪水¶
　　　　汀州¶
十道志曰汀州臨汀郡歷代土地舊與長樂郡同唐開元¶
二十六年分置汀州&KR0004;置在&KR0258;羅縣以其地瘴居者多死¶
大曆中移理長汀白石村¶
　　　　南州¶
十道志曰南州南川郡禹貢梁州之域周省梁入雍戰國¶
時巴國之地&KR0087;漢爲巴郡之境¶
太平御覽卷第一百七十¶
