# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:43.428210
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 756
#+PROPERTY: FILE SB11n0727-756太平御覽-卷之七百五十六.
<pb:KR3k0012_SBCK_756-1a>¶
太平御覽卷第七百五十六¶
　器物部一¶
　　　器皿　鼎¶
　　　　　器皿¶
&KR0003;文曰皿飲食之用器也盛&KR0112;稷在器中也齊&KR0112;稷之器¶
以祀者盧飯器也鐈(巨招/反)似鼎而長足鏖(一刀/切)温器也¶
方言曰器破而不殊其音謂之(音西/聲也)器破而未離謂之¶
璺(音/問)南楚之間謂之&KR4101;(文正/比刀)凡以器盛而滿謂之涌(與恐/切言)¶
(涌出/也)¶
通俗文曰金銀鏤飾器謂之錯鏤竹器謂之笭箵(笭郎鼎/切箵桑)¶
(鼎/切)竹器邊縁曰(先管/切)¶
書曰遟任有言曰人惟求舊器非求舊惟新(言人貴舊/器貴新)¶
又曰武王旣勝殷&KR0022;諸侯班宗彛作分器(賦宗廟彛器/酒罇賜諸侯)¶
<pb:KR3k0012_SBCK_756-1b>¶
禮曰孟春之月其器䟽以逹孟夏之月其器髙以粗孟秋¶
之月其器廉以深孟冬之月其器閎以掩¶
又曰侍食於君君賜餘器之漑者不冩(陶淬/之器)其餘皆冩(雚/行)¶
(之/器)¶
又曰作竒巧之器以疑衆殺宗廟之器不鬻於市錦文珠¶
玉成器不鬻於市¶
又曰玉不琢不成器人不學不知道¶
論語曰工欲善其事必先利其器¶
史記曰舜陶於河濵器不苦窳(以主/切)舜作什器於壽丘¶
又曰通邑大都木器髹者千伏(徐廣<折 t="33"/>曰髹音休&KR0238;也/漢書日木器千/伏)銅器千¶
鈞素木鐵器千石此亦千乗之家也¶
又曰武帝有故銅器李少君曰此器齊桓公十年陳於柏¶
寢案其刻果然¶
<pb:KR3k0012_SBCK_756-2a>¶
漢書曰賈&KR0105;言夫天下大器也今人之置器置諸安處則¶
安置諸危處則危天下之情與器無以異在天子之所置¶
之¶
又曰里諺曰欲投䑕而忌器此善諭也䑕近於器尚憚不¶
投恐傷其器况於臣之近主乎¶
又曰𦋺賔國以金銀銅錫爲器¶
續漢書曰桓帝祠老子於濯龍用淳金釭器¶
魏氏春秋曰武王過故人吕伯奢家聞其動食器之聲疑¶
其圖巳是夜手劒殺八人¶
後魏書曰獠鑄銅爲器大口寛腹名曰銅㸑旣薄且輕易¶
於熟食¶
晉令曰欲作&KR0238;器物賣者各先移主吏者名乃得作皆當¶
淳&KR0238;著布器器成以朱題年月姓名¶
<pb:KR3k0012_SBCK_756-2b>¶
車頻秦書曰符堅建元十八年新平縣民耕地獲玉器&KR0004;¶
有金彫者頗知圖記王猛以爲左道勸堅誅之彫臨死表¶
堅曰新平地古顓頊墟其故有白鷄閭記言此里應出古¶
帝王寳至是果得之¶
家語曰孔子觀於魯桓公之廟有欹器焉孔子問於守廟¶
者曰此爲何器曰此蓋宥坐之器孔子曰吾聞宥坐之器¶
者虚則欹中則正滿則覆顧謂弟子曰試注水焉即挹水¶
而注之中而正滿而覆虚而欹孔子喟然而歎曰嗚呼物¶
焉有滿而不覆者乎¶
老子曰埏埴以爲器當其無有器之用¶
韓子曰堯有天下飯於土軌飲於圡鉶舜作食器斬山木¶
而材之削踞脩其迹流&KR0238;墨其上諸侯以爲益侈國之下¶
伏者十三禹作爲𥙊器黒&KR0238;其外朱𦘕其内觴酌有采而¶
<pb:KR3k0012_SBCK_756-3a>¶
樽俎有飾殷人食器彫&KR0355;觴酌刻鏤¶
淮南子曰崐崘旁有九井玉横(横或作彭/器名也)受不死藥¶
丗&KR0003;曰晉武帝嘗際王武子供饌悉用琉璃器¶
涼州異物志曰方外殊珎車渠馬碯器無常形爲時之寳¶
(隨其大小以作/孟枕杯褩也)視之目眩希丗之巧羅刹所作非人所造¶
(羅利&KR0017;逺外國巧成器物/與人交帝非人能所造)¶
地鏡圖曰銅器之屬見其狀如望馬煇煇然齊器之見爲¶
牛楚器之見爲馬越器之見爲蝦蟇宋器之見爲白狗秦¶
器之見爲豚燕器之見爲豕¶
揚雄蜀都賦曰彫鐫釦器百𠆸千工¶
魏武内誡令曰孤有逆氣病常儲水卧頭以銅器盛臭惡¶
前以銀作小方器人不解謂孤喜銀物令以木作¶
　　　　　鼎¶
<pb:KR3k0012_SBCK_756-3b>¶
爾雅曰鼎絶大謂之鼐圎弇上謂之鼎附耳外謂之才鼎¶
&KR0003;文曰鼎三足兩耳和五味之寳器也昔禹貢九牧之金¶
鑄鼎荆山之下民入山林川澤魑魅蝄蜽莫能逢之¶
易曰鼎元吉亨&KR0143;曰鼎象也九四鼎折足覆公餗六五鼎¶
黄耳金鉉利貞上九鼎玉鉉大吉無不利¶
詩曰鼐鼎及鼒(大鼎謂之鼐/小鼎謂之鼒)¶
周禮曰王一日三舉鼎十有二物皆有爼(牢鼎九/陪鼎三)¶
禮曰故衛孔悝乏鼎銘曰六月丁亥公假于太廟公曰叔¶
舅乃祖莊叔左右成公成公乃命莊叔隨難于漢陽即宫¶
于宗周奔走無射啓右獻公獻公乃命成叔纂乃祖服乃¶
考文叔興舊嗜欲作率慶士躬恤衛國其勤公家夙夜不¶
解民咸曰休哉公曰叔舅子女銘&KR0002;纂乃服悝拜稽首曰¶
對揚以辟之勤大命施于烝彛鼎(施猶著也言我將行君/之命又刻著於烝𥙊之)¶
<pb:KR3k0012_SBCK_756-4a>¶
(彛鼎/也)¶
又曰崇鼎貫鼎夫子之器(崇貫皆/國名)¶
左傳曰宋華父督殺殤公召莊公于鄭而立之以郜大鼎¶
賂公(郜國所/造器也)四月取郜大鼎于宋納于太廟非禮也臧哀¶
伯諫曰武王克啇遷九鼎于洛邑義士猶或非之而况將¶
昭違亂之賂器於太廟其&KR0002;之何公弗聽¶
又曰楚子伐陸渾之戎遂至于雒定王使王孫滿勞楚子¶
楚子使問鼎之大小輕重焉對曰在鼎不在鼎昔夏之方¶
有德也逺方圖物貢金九牧鑄鼎象物桀有昏德鼎遷于¶
啇啇紂暴虐鼎遷于周德之休明雖小重也其姦固昏亂¶
雖大輕也天祚明德有所底止成王定鼎干郟鄏卜丗三¶
十卜年七百天所命也周德雖衰天命未改鼎之輕重未¶
可問也¶
<pb:KR3k0012_SBCK_756-4b>¶
又曰魯襄公享晉六卿賄荀偃束錦加壁乗馬先呉壽夢¶
之鼎壽夢呉子也獻鼎於魯因以爲名¶
又曰晉叔向謂晏子曰然雖吾公室今亦季丗也君日不¶
悛以樂慆憂公室之卑其何日之有䜛鼎之銘曰昧旦丕¶
顯後丗猶怠(讒鼎鼎/銘也)况日不悛其能乆乎¶
又曰楚薳啓彊曰是以聖王朝聘有珪享覜(他弔/切)有璋宴¶
有好貨飱有陪鼎(飱饔飱也熟食爲飱陪加/也加鼎所以厚殷勤之)¶
又曰鄭人鑄刑書(鑄刑書於鼎以/爲國之常法)¶
又曰宋正考父佐戴武宣三命兹益恭故其鼎銘云(鼎正/考父)¶
(之廟/鼎也)一命而僂再命而傴三命而俯循墻而走亦莫余敢¶
侮饘於是粥於是以餬余口¶
又曰鄭子産聘于晉晉侯有疾韓宣子逆客私焉曰寡君¶
寢疾於今三日矣並走羣望有加而無瘳今夢黄熊入於¶
<pb:KR3k0012_SBCK_756-5a>¶
寢門其何厲&KR0017;也對曰昔堯殛鯀于羽山其神化爲黄熊¶
以入羽淵實爲夏郊三代祀之晉爲盟主其或未之祀也乎¶
韓子祀夏郊晉侯有間賜子産莒之二方鼎(方鼎莒/所貢)¶
又曰楚子次於乾谿僕析父從右尹子革夕王語曰昔我¶
先王熊繹與吕仍王孫牟爕父禽父並事康王四國皆有¶
分器我獨無有今吾使人於周求鼎以爲分器王其與我¶
乎對曰與君王哉今周與四國服事君王將唯命是聽豈¶
其愛鼎¶
又曰齊侯伐徐徐人行成賂以甲父之鼎(甲父古/國名也)¶
又曰晉趙鞅荀寅率師城汝濵遂賦晉國一鼔䥫以鑄刑¶
鼎(刑書/之鼎)著范宣子所爲刑書焉¶
穀梁傳曰桓公二年夏四月取郜大鼎于宋戊申納于太¶
廟郜鼎者郜之所爲也孔子曰器從邑名從主人故曰郜¶
<pb:KR3k0012_SBCK_756-5b>¶
大鼎¶
史記曰黄帝採首山銅鑄鼎於荆山下鼎旣成有龍垂胡¶
髯下迎黄帝¶
又曰伊尹欲干湯而無由乃爲有莘氏媵臣&KR0018;鼎俎以滋¶
味&KR0003;湯致於王道¶
又曰周末有九鼎徙秦氏曰太丘社亡而鼎没予泗水彭¶
城下其後百一十五年而秦兼天下始皇二十八年過彭¶
城齋戒禱祀欲岀周鼎使千人没水求之不得¶
又曰秦武王與孟&KR0003;舉龍文之鼎絶臏而死¶
又曰孝文帝時新垣平言周鼎亡在泗水中今河溢通泗¶
臣望東北汾隂直有金寳氣意周鼎其岀乎兆見不迎則¶
不至於是上使使治廟汾隂南臨河欲祠出周鼎¶
漢書曰項羽身長八尺二寸目重瞳力能扛鼎¶
<pb:KR3k0012_SBCK_756-6a>¶
又曰漢得汾隂寳鼎武帝嘉之藏於甘泉羣臣上壽賀陛¶
下得周鼎廬丘壽王曰非周鼎上怒對曰周德始乎后稷¶
成於文武上天報應鼎爲周出名曰周鼎今漢自髙祖繼¶
周至陛下功德愈盛天瑞並是至昔𥘿始皇欲出鼎於彭¶
城而不得天祚有德而寳鼎自出此天之所以與漢是漢¶
鼎非周鼎也上曰善¶
又曰主父偃曰丈夫生不五鼎食死則五鼎烹¶
又曰宣帝時美陽得鼎獻之京兆尹張敞上議曰案鼎有¶
刻書曰王命尸臣官此㧦邑賜尓旂鸞黼黻琱弋(李竒曰/琱鏤也)¶
尸臣拜稽首曰敢對揚天子丕顯休命此鼎殆周之所以襃¶
賜子孫刻銘其先功藏之于宫廟也¶
又曰質氏以洒削而鼎食¶
東觀漢記曰廬江獻鼎詔召鄭衆問齊桓公之鼎在栢寢¶
<pb:KR3k0012_SBCK_756-6b>¶
臺見何書春秋左氏有鼎事幾衆對狀除爲郎中¶
後漢書曰孝明帝永平六年二月王雒山出寳鼎廬江太¶
守獻之詔曰祥瑞之降以應有德方今政化多僻何以致¶
兹易曰鼎象三日豈公卿奉職得其理耶太常其以&KR0004;𥙊¶
之日陳鼎於祖廟以備器用賜三公帛五十疋九卿二千¶
石半之¶
晉中興書曰成帝咸和元年宣城春穀山崩得古鼎重三¶
百斤容可三斛餘郡官畢賀¶
又曰神鼎見神鼎者仁器也能輕能重能息能行不炊而¶
沸不汲自盈烟煴之氣自然所生也亂則藏於深山文明¶
應運而至故禹鑄鼎以擬之¶
晉陽秋曰榖城人劉珪夜見門有光取得玉鼎¶
沈約宋書曰秦始七年義陽獲銅鼎受一斛并蓋並隱起¶
<pb:KR3k0012_SBCK_756-7a>¶
鏤¶
戰國䇿曰𥘿興師於周求九鼎顔率謂齊王曰周之君臣¶
内自畫計與𥘿不&KR0002;歸之大國願大王圖之齊王發師救¶
周秦兵罷率至齊曰願獻九鼎不識大國何塗之從而致¶
之齊王曰寡人將&KR0009;塗於梁對曰不可梁之君臣欲得九¶
鼎謀之潬(徒旱/切)臺之下少海之上其曰乆矣州是西北¶
太平御覽卷第七百五十六¶
<pb:KR3k0012_SBCK_756-7b>¶
