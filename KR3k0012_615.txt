# -*- mode: mandoku-view -*-
#+TITLE: 太平御覽
#+DATE: 2015-09-23 10:14:03
#+PROPERTY: LASTPB  <md:KR3k0012_SBCK_614-1a>
#+PROPERTY: JUAN 616

¶
<md:KR3k0012_SBCK_615-1a>¶
<pb:KR3k0012_WYG_615-1a>
欽定四庫全書
　太平御覽卷六百十五¶
　　　　　　　　　　　　宋　李昉等　撰
　　學部九¶
　　　講説¶
廣雅曰講讀也¶
說文曰講和解也¶
易文曰麗澤兊君子以朋友講習
<pb:KR3k0012_WYG_615-1b>
論語曰徳之不修學之不講聞義不能徙不善不能改
是¶吾憂也¶
漢書曰夏侯勝每講常謂諸生曰士患不明經經術苟
明¶其取青紫如俛拾地芥耳¶
又曰孔光居公輔位前後十七年時㑹門下諸生講問
疑¶難舉大義其弟子多成就為博士¶
又曰董仲舒治春秋孝景時為博士下帷講誦弟子以
次<md:KR3k0012_SBCK_615-1b>¶授業或莫見其面
<pb:KR3k0012_WYG_615-2a>
又曰班伯為中常侍成帝方嚮學鄭寛中與張禹朝夕
入¶說尚書論語於金華殿中召伯受焉¶
又曰元帝時少府五鹿充宗貴幸為梁丘易充乗貴辦
口¶諸儒莫能抗皆稱疾不敢㑹有薦朱雲者召入攝齊
升¶堂抗首而說音動左右既論難連枉五鹿君(文穎曰/枉屈也)
諸儒¶為之語曰五鹿嶽嶽朱雲折其角¶
西京雜記曰長安有儒生惠莊聞朱雲折五鹿充宗之¶
角乃歎息曰繭栗犢反能爾邪吾終恥溺溝中死遂裹
<pb:KR3k0012_WYG_615-2b>
糧¶從雲雲與言莊不能對逡巡而去拊心語人曰吾口
不能劇¶談此中多有¶
東觀漢記曰朱祐字仲先光武學長安時過朱祐祐嘗¶留
上須講竟乃談語及車駕幸祐家問主人得无留我講<md:KR3k0012_SBCK_615-2a>¶乎¶
又曰建初四年詔諸儒㑹白虎觀講五經同異¶
又曰桓榮為博士顯宗即位乗輿幸太常府令榮坐東
面¶設几杖㑹百官及榮門生數百人天子親自執業¶
又曰桓榮拜議郎入侍太子每朝㑹傳令榮於公卿前
<pb:KR3k0012_WYG_615-3a>
敷¶奏經書帝稱善¶
又曰顯宗親於辟雍自講所制五行章句已後令桓郁
說¶一篇上謂郁曰我為孔子卿為子夏起予者商也又
問郁¶曰子幾人能傳學郁曰臣子皆未能傳學孤兄子
一人學方¶起上曰努力教之有起者即白之¶
又曰楊政字子行治梁丘易與京兆祁聖元俱善¶説經
書京師語曰說經鏗鏗楊子行論難播播祁聖元
又曰周舉¶字宣光姿貎短陋而博學洽聞為儒者所宗
<pb:KR3k0012_WYG_615-3b>
京師語曰五<md:KR3k0012_SBCK_615-2b>¶經縱横周宣光也¶
又曰井丹字大春通五經時人語曰五經紛綸井¶大春¶¶
又曰魯平字叔陵兼誦五經闗東號曰五經復興魯叔陵¶
又¶曰陳嚚字君期韓詩語曰闗東說詩陳君期
又曰賈逵字景伯能講左氏及五經本文以大小夏侯
尚¶書教授諸儒為之語曰問事不休賈長頭¶
後漢書曰漢鄭𤣥西入闗因涿郡盧植事扶風馬融融
門徒¶四百餘人升堂者五十餘生融素驕貴𤣥在門下
<pb:KR3k0012_WYG_615-4a>
三年不¶得見乃使髙業弟子傳授於𤣥𤣥日夜尋誦未嘗怠
倦㑹¶融集諸生考論圖緯聞𤣥善筭乃召見於樓下𤣥因質
諸¶疑義問畢辭歸融喟然謂門人曰鄭生今去吾道東矣
又<md:KR3k0012_SBCK_615-3a>¶曰盧植於馬融肄學列女樂在於前植侍講積年未
曽轉¶盼馬融是以敬之¶
又曰大將軍袁紹總兵冀州遣使要鄭𤣥大會賓客𤣥
最¶後至乃延升上座𤣥身八尺飲酒一斛秀眉明目容
儀温¶偉紹客多豪俊見𤣥儒者未以通人許之競設異
<pb:KR3k0012_WYG_615-4b>
端百家¶互起𤣥依方辨對咸出問表皆得所未聞莫不
嗟服¶
謝承後漢書曰董春字紀陽少好學究極聖㫖後還歸
立¶精舍逺方門徒學者常數百人諸生每升講堂鳴鼓
三通¶横經捧手請問者百人追隨上堂難問者百餘人¶
又曰戴憑字次仲徴拜郎中公卿大會羣臣就席馮獨
立¶世祖問之對曰博士說經皆不如臣坐居臣上是以
不得¶就席正旦朝賀帝令羣臣說經或有不通輒奪其
<pb:KR3k0012_WYG_615-5a>
席以益¶通者馮重坐五十餘席京師諺曰解經不窮戴侍中<md:KR3k0012_SBCK_615-3b>¶後漢書曰丁鴻字孝公少好尚書十六能論難永平中
引¶見說文侯一篇賜衣被章帝會諸儒白虎觀上善鴻
難說¶號曰殿中無雙丁孝公¶
魏志曰文帝初在東宫氛癘大起時人凋䘮帝深歎感
之與¶素所敬者大理王朗書云人生有七尺之形死惟
一棺之¶土唯立徳揚名可以不朽其次莫如著篇籍疫
癘數起士¶人凋落余獨何人能全其壽故論撰所著典
<pb:KR3k0012_WYG_615-5b>
論詩賦盖百¶餘篇集諸儒於肅成門内講論大義侃侃
無倦¶
晉書曰鄭冲為散騎常侍光禄勲嘉平三年拜司空及
髙¶貴鄉公講尚書冲執經親授¶
沈約宋書曰魏齊王每講肄經通輒使太常釋奠先聖
先¶師於辟雍¶
又曰元嘉十五年徴雷次宗至京師開舘聚徒授教使
丹<md:KR3k0012_SBCK_615-4a>¶陽尹何尚之立𤣥學太子率更令何承天立史學
<pb:KR3k0012_WYG_615-6a>
司徒參¶軍謝元立文學凡四學並建之¶
梁書曰中宗於敬賢殿講老子僕射王褒執經百僚皆
預¶講席中宗談析捷辨間以嘲謔在座者相顧解頤¶
又曰沈峻字士嵩武康人也博通五經尤長三禮吏部
郎中¶陸倕與僕射徐勉書薦峻曰凡聖賢可講之書必以
周官立¶義然則周官一書實為羣經源本此學不傳多
歴年所唯¶助教沈峻特精此書比日開講羣儒劉巖沈
熊之徒皆執¶經下座北面受業莫不歎服人無間言也
<pb:KR3k0012_WYG_615-6b>
又伏曼容傳曰宋明帝好周易常集朝臣於清暑殿講
詔曼¶容執經曼容素美風采明帝恒以方嵇叔夜使呉
人陸探¶微畫叔夜像以賜之為尚書外兵郎與袁粲罷
朝相㑹言¶𤣥理時論以為一臺二絶<md:KR3k0012_SBCK_615-4b>¶又曰賀琛字國寶幼孤伯父瑒授其經業一聞便通義
理¶瑒異之常曰此兒當以明經致貴瑒卒後琛家貧常
往還¶諸暨販粟以養母雖自執舟楫閒則習業尤精三
禮年二¶十餘瑒之門徒稍從問道初瑒於鄉里聚徒教
<pb:KR3k0012_WYG_615-7a>
授四方受¶業者三千餘人瑒天監中亡至是復集琛矣
琛乃築室郊¶郭之際茅茨數間年將三十便事講授既
世習禮學究其¶精微占述先儒吐言辦潔坐之聽受終
日不疲¶
後周書梁晉熙郡王蕭大圜當元帝時以世多忌恐讒
愬<md:KR3k0012_SBCK_615-5a>¶生焉乃屏絶人事門客左右不過兩三人不妄遊狎
恒以¶講詩禮書易為事梁元帝嘗自問五經要事數十條
大圜辭¶約㫖明應答無滯梁元帝甚歎美之因曰昔河
<pb:KR3k0012_WYG_615-7b>
間好學爾¶既有之臨淄好文爾亦兼之然東平為善彌
髙前載吾重¶之愛之爾當傚焉¶
北史曰後魏元善遷國子祭酒上嘗親臨釋奠令善講
孝¶經于是敷陳義理兼之以諌上大恱曰聞江陽之說
更起¶朕心賚絹一百疋衣一襲¶
又曰盧景裕博通經典齊文襄入相於第開講招延時
雋¶今景裕解所注易景裕理義精微吐發閑雅時有問
難或¶相詆訶大聲厲色言至不遜而景裕神彩儼然風
<pb:KR3k0012_WYG_615-8a>
調如一¶從容往復無隙可尋由是士君子嗟美之¶
後周書曰吕思禮東平壽張人也性温潤不雜交遊年
十<md:KR3k0012_SBCK_615-5b>¶四受學于徐遵明長于論難諸生為之語曰講書論
易其鋒¶難敵¶
隋書曰後齊將講于天子先定經于孔父廟置執經一
人¶侍講二人執讀一人摘句二人錄義六人奉經二人
講之¶旦帝服通天冠𤣥紗袍乘象輅至學坐廟堂上講
訖還¶便殿改服絳紗袍乘象輅還宫講畢以太牢一釋
<pb:KR3k0012_WYG_615-8b>
奠孔父¶配以顔淵列軒懸樂六佾舞行三獻畢皇帝服
通天冠¶絳紗袍
又曰馬光為太子博¶士嘗因釋奠髙祖親幸國子學王
公¶已下畢集光升坐講禮啓發章句已而諸儒生以次
論難¶者十餘人皆當時碩彦光剖析疑滯雖辭非俊辨
而理義¶𢎞贍¶
又曰元善通博在何妥之下然以風流醖藉俯仰可觀
音<md:KR3k0012_SBCK_615-6a>¶韻清朗聽者忘倦由是為後進所歸妥每懐不平心
<pb:KR3k0012_WYG_615-9a>
欲屈¶善因善講春秋初發題諸儒畢集善私謂妥曰名
望已定¶幸無相苦妥然之及就講席妥遂引古今滯義
以難善多¶不能對善深銜之二人由是有隙¶
唐書曰太宗幸國子學視釋奠祭酒孔穎達講孝經右
庶¶子趙𢎞智問之曰夫子門人曾閔俱稱大孝而今獨
為曾¶說不為閔說何邪荅曰曾孝特優門人不能逮也
制㫖駁¶¶曰朕聞家語云昔曾晳使曾參鋤瓜而誤斷其
根晳怒¶援大杖以擊其背稱手仆地絶而復蘇孔子聞
<pb:KR3k0012_WYG_615-9b>
之語門人¶曰參来勿内既而曾子請焉孔子曰舜之事
父也使之常¶在側欲殺之不可得小箠則受大杖則走
參欲于父委¶身以待暴怒陷父於不義不孝莫大焉由
斯而言孰愈于¶閔子騫也穎達不能對太宗又謂侍臣
曰諸儒各生異意<md:KR3k0012_SBCK_615-6b>¶皆非聖人論孝之本㫖也夫孝者善
事父母自家刑國忠¶於其君戰陣勇朋友信揚名顯親
此之謂孝具在經典而¶論者多離其文迥出事外以此
為教勞而非法可謂孝之¶道邪
<pb:KR3k0012_WYG_615-10a>
論林曰劉真長于桓公宣武座講説禮記桓公云時有
㑹¶心處便覺咫尺𤣥門¶
吳氏世傳曰殷亮建武中徴拜博士諸儒講論勝者賜
席¶亮至八九¶
三國典畧曰東魏崔暹子達拏年十三暹令儒者權㑹教其
說¶周易兩字乃集朝貴名流令達拏升髙座問講趙郡睦
仲讓¶陽屈服之暹大恱擢仲讓為司徒中郎鄴下為之
語曰講¶義兩行得中郎
<pb:KR3k0012_WYG_615-10b>
　
　
　
　
　
　
　
　太平御覽卷六百十五
