# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:33.650582
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 615
#+PROPERTY: FILE SB11n0727-615太平御覽-卷之六百一十五.
<pb:KR3k0012_SBCK_615-1a>¶
太平御覽卷第六百一十五¶
　學部九¶
　　　　　講&KR0003;¶
廣雅曰講讀也¶
&KR0003;文曰講和解也¶
易曰麗澤兊君子以朋友講習¶
論語曰德之不脩學之不講聞義不能徙不善不能改是¶
吾憂也¶
漢書曰夏侯勝毎講常謂諸生曰士病不能明經經術茍明¶
其取青紫如俯拾地芥學經不明不如歸耕¶
又曰孔光居公輔位前後十七年時㑹門下大生講問疑¶
難舉大義其弟子多成就爲&KR0054;士¶
又曰董仲舒治春秋孝景時爲&KR0054;士下帷講誦弟子以次¶
<pb:KR3k0012_SBCK_615-1b>¶
授業或莫見其面¶
又曰班伯爲中常侍成帝方嚮學鄭寛中與張禹朝夕入¶
&KR0003;尚書論語於金華殿中詔伯授焉¶
又曰元帝時少府五鹿充宗貴幸爲梁丘易充宗乗貴辯口¶
諸儒莫能與抗皆稱疾不敢㑹有薦朱雲者召入攝齋升¶
堂抗首而&KR0003;音動左右旣論難連柱五鹿君(文穎曰/柱閣也)諸儒¶
爲之語曰五鹿岳岳朱雲折其角由是爲&KR0054;士遷杜陵令¶
又西京雜記曰長安有儒生惠莊聞朱雲折五鹿充宗之¶
角乃歎息曰薾栗犢反能尓耶吾終耻溺死溝中遂褁粮¶
從雲雲與言莊不能對逡廵而去拊心語人曰吾不能劇¶
談此中多有人¶
東觀漢記曰朱祐字仲先&KR0004;光武學長安時過朱祐祐甞¶
留上湏講竟乃談語及車駕幸祐家問主人得無去我講¶
<pb:KR3k0012_SBCK_615-2a>¶
乎¶
又曰建&KR0004;四年詔諸儒㑹白虎觀講五經同異¶
又曰桓榮爲&KR0054;士顯宗即位乗輿幸太常府令榮坐東面¶
設几杖㑹百官數百人天子親自執業¶
又曰桓榮拜議郎入侍太子毎朝㑹輙令榮於公卿前敷¶
奏經書帝稱善¶
又曰顯宗親於辟雍自講所制五行章句巳復令桓郁&KR0003;¶
一篇上謂郁曰我爲孔子卿爲子夏起我者啇也又問郁¶
曰子幾能傳學郁曰臣子皆未能傳覺&KR0012;兄子一人學方¶
起上曰努力教之有起者即白之¶
又曰楊政字子行治梁丘易與京兆祁聖元同好俱名善¶
&KR0003;京師號曰&KR0003;經鏗鏗楊子行論難僠僠祁聖元又周舉¶
字宣光姿皃短陋而&KR0054;學洽聞爲儒者所宗京師語曰五¶
<pb:KR3k0012_SBCK_615-2b>¶
經縱撗周宣光也¶
又曰井丹字大春通五經時人謂之語曰五經紛綸井之¶
大春¶
又陳嚚字君期明韓詩時語曰&KR0028;東&KR0003;詩陳君期¶
又曰魯平字叔陵兼通五經&KR0028;東號曰五經復興魯叔陵¶
也¶
又曰賈逵字景伯能講左氏及五經本文以大小夏侯尚¶
書教授諸儒爲之語曰問事不休賈長頭¶
後漢書曰鄭&KR0007;西入&KR0028;因&KR0240;郡盧植事扶風馬融融門徒¶
四百餘人升堂者五十餘生融素驕貴&KR0007;在門下三年不¶
得見乃使髙業弟子傳授於&KR0007;&KR0007;日夜㝷誦未甞怠倦㑹¶
融集諸生考論圖緯聞&KR0007;善筭乃召見於樓下&KR0007;因質諸¶
疑義問畢辭歸融喟然謂門人曰鄭生今去吾道東矣又¶
<pb:KR3k0012_SBCK_615-3a>¶
盧植於馬融受學融列女樂在於前植侍講積年未曽轉¶
眄馬融是以敬之¶
又曰大將軍&KR0061;紹緫兵兾州造使要鄭&KR0007;大㑹賔客&KR0007;最¶
後至乃延升上座&KR0007;身八尺飲酒一斛秀眉明目容儀温¶
偉紹客多豪俊見&KR0007;儒者未以通人許之競設異端百家¶
&KR0007;起&KR0007;依方辯對咸出問表皆得所未聞莫不嗟服¶
謝承後漢書曰董春字紀陽少好學究極聖旨後還歸立¶
精舎逺方門徒學者常數百人諸生毎升講堂鳴鼓三通¶
撗經捧手請問者百人追隨上堂難問者百餘人¶
又曰戴馮字次仲徴拜郎中公卿大㑹群臣就席馮獨立¶
丗祖問之對曰&KR0054;士&KR0003;經皆不如臣坐居臣上是以不得¶
就席正旦朝賀帝令群臣&KR0003;經義有不通輙奪其席以益¶
通者馮重五十席京師諺曰解經不窮戴侍中¶
<pb:KR3k0012_SBCK_615-3b>¶
後漢書曰丁鴻字孝公少好尚書十六能論難永平中引¶
見&KR0003;文侯一篇賜衣&KR0013;章帝㑹諸儒白虎觀上善鴻難&KR0003;¶
號之曰殿中無&KR0031;丁孝公¶
魏書曰文帝&KR0004;在東宫氛癘大起時人凋傷帝深感難與¶
素所敬者大理正郎書云人生有七尺之形死爲一捾之¶
&KR0095;唯立德揚名可以不朽其次莫如著篇籍疫癘數起士¶
人凋落余獨何人能全其壽故論撰所著典論詩賦盖百¶
餘篇集諸儒於肅成門内講論大義&KR0754;&KR0754;無倦¶
晉書曰鄭&KR0007;爲散&KR0016;常侍光禄勲嘉平三年拜司空及髙¶
貴郷公講尚書冲執經親授¶
沈約宋書曰魏齊王毎講肆經通輙使太常釋奠先聖先¶
師於辟雍¶
又曰元嘉十五年徴雷次宗至京師開舘聚徒授教使丹¶
<pb:KR3k0012_SBCK_615-4a>¶
陽尹何尚之立&KR0007;學太子率更令何承天立史學司徒叅¶
軍謝元立文學九四學並建之¶
梁書曰中宗於敬賢殿講老子僕射王褒執經百僚皆預¶
講席中宗談折摙辯間以嘲謔在座者相顧解頥¶
又曰沈峻字士嵩武康人也&KR0054;通五經尤長周禮時吏部郎中¶
陸倕與僕射徐勉書薦峻曰凢聖可講之書必以周官立¶
義然則周官一書實爲群經源本此學不傳多歴年所唯¶
助教沈峻特精此書比日開講群儒劉嵒沈熊之徒皆執¶
經下座北靣受業莫不歎服人無間言也¶
又伏曼傳曰宋明帝好周易常集朝臣於清暑殿講詔曼¶
容執經曼容素美風采明帝&KR0106;以方&KR0286;叔夜使吴人陸探¶
微&KR0030;叔夜像以賜之爲尚書外兵郎甞與&KR0061;粲罷朝㑹言¶
&KR0007;理時論以爲一臺絶¶
<pb:KR3k0012_SBCK_615-4b>¶
又曰盧黄范陽&KR0240;人少明經有儒術天&KR0101;中歸梁位歩兵¶
校尉兼國子&KR0054;士遍講五經時北來人儒學者有崔靈恩¶
孫詳蔣顯並聚徒講&KR0003;而音辭鄙拙唯廣言論清雅不&KR0011;¶
北人僕射徐勉兼通經術深相賞好後爲㝷陽太守武陵¶
王長史卒官¶
又曰賀琛字國寳㓜&KR0012;伯父瑒授其經業一聞便通義理¶
瑒異之常曰此兒當以明經致貴瑒卒後琛家貧常往還¶
諸曁敗粟以養母雖自執舟檝閑則習業尤精三禮年二¶
十餘瑒之門徒稍從問道&KR0004;瑒於郷里聚徒教授四方受¶
業者三千餘人瑒天&KR0101;中亡至是復集琛矣琛乃築室郊¶
郭之際茅茨數間年將三十便事講授旣丗習禮學究其¶
微精占術先儒吐言辯㓗坐之聽受終日不疲¶
後周書梁晉熈郡王蕭大圜當元帝時以丗多忌恐讒愬¶
<pb:KR3k0012_SBCK_615-5a>¶
生焉乃屏絶人事門客左右不過三兩人不妄遊狎&KR0106;以¶
講詩書易爲事梁元帝甞自問五經要事數十條大圜辭¶
約指明應荅無滯梁元帝甚歎美之因曰昔河間好學尓¶
旣有之臨淄好文尓亦兼之然東平爲善弥髙前載吾重¶
之愛之尓當傚焉¶
北史曰後魏元善遷國子&KR0021;酒上甞親臨釋奠令善講孝¶
經於是敷陳義理兼之以諌上大恱曰聞江陽之&KR0003;更起¶
朕心賚絹一百疋衣一襲¶
又曰盧景&KR0073;&KR0054;通經典齊文襄入相於第開講招延時儁¶
令景&KR0073;解所注昜景&KR0073;理義精微吐發閑雅時有問難或¶
相詆訶大聲厲色言至不遜而景&KR0073;神彩儼然風調如一¶
從容往復無際可㝷由是士君子嗟羡之¶
後周書曰吕思禮東平壽張人也性温潤不雑交遊年十¶
<pb:KR3k0012_SBCK_615-5b>¶
四受學於徐遵明長於論難諸生爲之語曰講書論易鋒¶
難敵¶
隋書曰後齊將講於天子先定經於孔父廟置執經一人¶
侍講二人執讀一人擿句二人録義六人奉經二人講之¶
旦皇帝服通天冠&KR0007;紗&KR0129;乗象輅至學坐廟堂上講訖還¶
便殿改服綘紗&KR0129;乗象輅還宫講畢以一太牢釋奠孔父¶
配以顔囬列軒懸樂六佾舞行三獻禮畢皇帝服通天冠¶
綘紗&KR0129;升阼即座宴畢還宫皇太子每通一經亦釋奠¶
又曰馬光爲太子&KR0054;士甞因釋奠髙祖親幸國子學王公¶
巳下畢集光升座講禮啓發章句巳而諸儒生以次論難¶
者十餘人皆當時碩學光剖析凝滯雖辭非俊辯而理義¶
引贍論者莫測其淺深咸共推服上嘉而勞焉¶
又曰元善通&KR0054;在何妥之下然以風流醖藉俯仰可觀音¶
<pb:KR3k0012_SBCK_615-6a>¶
韻清明聽者忘倦由是爲後進所歸妥毎懷不平心欲屈¶
善因善講春秋&KR0004;發題諸儒畢集善私謂妥曰名望巳定¶
幸無相苦妥然之及就講肆妥遂引古今滯義以難善多¶
不能對善深衘之二人由是有&KR0169;¶
唐書曰太宗幸國子學視釋奠&KR0021;酒孔頴逹講孝經右庻¶
子趙引智問之曰夫子門人曽閔俱稱大孝而今獨爲曽¶
&KR0003;不爲閔&KR0003;何耶荅曰曽孝特優門人不能逮也制旨駮¶
之曰朕聞家語云昔曽晢使曽參鋤&KR0050;而誤断其本晳怒¶
授大杖以擊其背參手扑地絶而後&KR0171;孔子聞之告門人¶
曰參來勿内旣而曽子請焉孔子曰舜之事父也使之常¶
在側欲殺乃不可得小箠則受大杖則走今參誤於父委¶
身以待&KR0064;怒䧟父於不義不孝莫大焉由斯而言孰愈於¶
閔子騫也頴逹不能對太宗又謂侍臣曰諸儒各生異意¶
<pb:KR3k0012_SBCK_615-6b>¶
皆非聖人論孝之本旨也夫孝者善事父母自家刑國忠¶
於其君戰陣勇朋友信揚名顯親此之謂孝具在經典而¶
論者多離其文逈出事外以此爲教勞而非法何謂孝之¶
道耶¶
語林曰劉真長與桓公宣武共聽講禮記桓公云時有入¶
心處便&KR0116;咫尺&KR0007;門¶
殷氏丗傳曰殷亮建武中徴拜&KR0054;士諸儒講論勝者賜席¶
亮重至八九¶
三國典略曰東魏崔暹子逹挐年十三暹令儒者教其&KR0003;¶
周易兩字乃集朝貴名流逹挐升髙坐開講趙郡睦仲讓¶
陽屈服之暹大恱擢仲讓爲司徒中郎鄴下爲之語曰解¶
義兩行得中郎¶
太平御覽卷第六百一十五¶
