# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:17.203499
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 352
#+PROPERTY: FILE SB11n0727-352太平御覽-卷之三百五十二.
<pb:KR3k0012_SBCK_352-1a>¶
太平御覽卷第三百五十二¶
　兵部八十三¶
　　　　　㦸上¶
釋名曰㦸格也旁有枝格也戈勾矛㦸也戈過也所刺則¶
决過所勾引制之不得過也車㦸曰常長丈六尺車上所¶
持也八尺曰尋倍尋曰常故稱常也手㦸手所持擿之㦸¶
也¶
&KR0003;文曰戈平頭㦸也從戈一横之象形也㦸有枝兵也㦸¶
讀&KR0002;&KR0068;鏌鎁大㦸也¶
方言曰㦸楚謂之孑(鄭璞曰取名/於鈎孑也)凡㦸而無刃𥘿晉之間¶
謂之子或謂之鏔(音/寅)吴楊之間謂之戈東齊𥘿晉之間謂¶
其大者曰鏝(莫干/切)胡其典者謂之句孑鏝胡(即今鷄鳴/句孑㦸也)南¶
楚宛郢謂之匽(音/匽)㦸其柄自𨵿而西謂之秘(音/秘)或謂之殳¶
<pb:KR3k0012_SBCK_352-1b>¶
(音/殊)¶
廣雅曰匽謂之雄㦸¶
太公兵法曰㦸之神名大將¶
趙氏兵書曰㦸叅星主之¶
周禮曰掌舎爲壇壝(音/遺)宫&KR0068;門(鄭司農云&KR0068;門/以㦸爲門也)¶
左傳曰鄭伯將伐許授兵於太宫公孫閼與頴考叔爭車¶
考叔挾輈以走(輈車/轅也)子都技&KR0068;以逐之(&KR0068;㦸/也)及大逵不及¶
子都怒(都閼/字也)¶
又曰莊公四年楚武王荆尸授師孑焉以伐隨(尸陳也子/者㦸然則)¶
(楚始於此叅/用㦸爲陳也)¶
又曰鄭公子歸生受命于楚伐宋宋華元禦之戰于大&KR0068;¶
宋師敗績囚華元狂狡輅鄭人鄭人入於井(狂狡宋大/夫輅迎也)倒¶
㦸而出之獲狂狡君子曰失禮違命冝其爲禽也¶
<pb:KR3k0012_SBCK_352-2a>¶
又曰晉侯飲趙盾酒伏甲將攻之遂跣以下公族夫𤎅犬¶
焉靈輙倒㦸以禦公徒而免之問何故曰翳桑之餓人¶
也¶
又曰諸侯伐偪陽狄虒弥建大軍之輪蒙之以甲爲櫓左¶
執之右拔㦸成一隊¶
又曰欒氏乗公門范宣子謂鞅曰矢及君屋死之鞅用劒¶
以帥卒(用劒短兵接/欲致死也)欒氏退攝車從之遇欒樂(樂&KR0313;/之族)曰樂¶
射之不中又注(注属矢/於弦)則乗槐本而覆或以㦸鉤之斷肘¶
而死¶
周書曰年飢上用輿曲輈不漆矛㦸縷纒羽旄不擇鳥¶
史記曰平原君與楚合從言其利害日出而言之日中不¶
决毛遂按劒而前曰今楚地方五千里持㦸百萬此霸王¶
之資也¶
<pb:KR3k0012_SBCK_352-2b>¶
又曰蘇𥘿&KR0003;韓王曰韓之劒㦸皆出於&KR0115;山棠谿¶
漢書曰項羽令壯士挑戰漢有善&KR0016;射曰樓煩(應劭曰樓/須今樓煩)¶
(縣是/也)楚戰三合樓煩輙射殺之羽大怒自&KR0013;甲持㦸挑戰¶
樓煩欲射羽瞋目叱之樓煩目不能視手不能發走還入¶
壁不復敢出¶
又曰田肯賀上曰𥘿形勝之國也帶河阻山懸隔千里持¶
㦸百萬懸隔(千里之外秦得百二馬齊地方二千里/持㦸百萬齊得十二焉非親子弟莫可)使王¶
齊者也¶
又曰奉天子法駕迎皇帝代邸皇帝入未央宫有謁者十¶
人持㦸衛端門曰天子在足下何爲者不得入¶
又曰漢七年長樂宫成於是皇帝輦出房百官執㦸傳警¶
引諸侯王以下至吏六百石以次奉賀¶
又曰息夫躬云諸曹以下僕遫(音/速)不足數卒有強弩圍城¶
<pb:KR3k0012_SBCK_352-3a>¶
長㦸指闕陛下誰與備之¶
又曰晁錯上言曰兩陣相近平地淺草可前可後此長㦸¶
之地也劒楯三不當一¶
又曰灌夫字仲&KR1040;父孟死吴軍夫&KR0108;曰願取吴王&KR0002;將軍¶
頭以報父仇於是夫&KR0013;甲持㦸募軍中壯士所善願從數¶
十人及岀壁門莫敢前獨兩人及從奴十餘&KR0016;馳入吴軍¶
至戲(音/麾)下所殺傷數十人¶
又曰揚雄位不過執㦸¶
又曰八月飲酎行祠孝昭廟是時霍氏外孫代郡太守任¶
宣坐謀反誅宣子章爲公車丞亡在渭城界中夜&KR1404;服入¶
廟執㦸立廟門待上至欲爲逆發覺伏誅¶
後漢書曰光武署銚期爲賊曹&KR0122;上略地向北期從徇薊¶
時王郎檄書到薊中起兵應郎光武趍駕出百姓聚觀諠¶
<pb:KR3k0012_SBCK_352-3b>¶
呼滿道&KR0210;路不得行期&KR0016;馬&KR0108;㦸嗔目大呼左右曰䟆(周/禮)¶
(&KR0571;僕掌䟆宫中之事鄭衆曰止行/清道也&KR0002;今警蹕&KR0003;文䟆與蹕同)衆皆披靡¶
東觀漢記曰吴漢與蘇茂周建戰漢躬&KR0013;甲持㦸告令諸¶
部將曰聞皷聲皆大呼俱進後至者斬遂皷而進賊兵大¶
破¶
又曰建武四年隗囂遣馬援奏課京師因曰臣與公孫述¶
同縣少小相善臣前徃蜀述陛㦸乃見臣今臣逺從異方¶
來陛下何以知臣非刺客姧人而簡易&KR0002;是上大𥬇¶
又曰田邑字伯玉爲上黨太守時更始遣鮑永馮衍屯太¶
原永衍恐其先降&KR0003;之曰晏嬰臨盟擬以曲㦸不易其辭¶
又曰楊政字子行師事愽士范升建武中范升爲太常丞¶
爲去妻所誣告坐事繫獄當伏重罪政以車駕出時伏道¶
邊抱升子持車叩頭武&KR0016;虎賁恐驚馬引弓射之不去旄¶
<pb:KR3k0012_SBCK_352-4a>¶
頭以㦸义政傷胷前政遂涕泣求哀上即尺一出升¶
又曰孫程與王康等斬江京等迎立濟隂王是爲順帝閻¶
顯弟景爲衛尉從省中還外府收兵至盛德門尚書郭鎮¶
率直𪧐羽林出逢景景因斫鎮不中鎮劒擊景墮車左右¶
以㦸义其胷禽之送廷尉¶
謝承後漢書曰彭循字子陽太守祕君聞循義勇多謀請¶
循以守呉令民歌之曰時歳倉卒盗賊縱横大㦸強弩不¶
可當賴遇賢令彭子陽¶
司馬彪續漢書曰楊仁字文義巴郡人顯宗特詔&KR0024;北宫¶
衛士及帝崩時諸馬貴盛各爭欲入宫仁&KR0013;甲持㦸嚴勒¶
門衛莫敢輕進者肅宗旣立諸馬共譛仁上知其忠愈善¶
之¶
張瀅漢南記曰陳蕃等欲除諸黃門謀泄閽寺之黨於宫¶
<pb:KR3k0012_SBCK_352-4b>¶
中詐稱驚云外有反者蕃奔入宫小黃門朱寓逆以㦸刺¶
蕃¶
魏志曰董卓恐人謀巳常以吕布自衛嘗失意拔手㦸擿¶
布布拳捷之由是隂怨卓(英雄記又載吕布詣董卓卓/嘗抜㦸擲之言布亂其私室)¶
又曰𡊮術遣將紀靈等歩&KR0016;三萬攻劉備備求救於吕布¶
嚴歩兵千&KR0016;二百馳徃赴備布謂靈等曰布性不憙合&KR0720;¶
但憙解&KR0720;耳布令門候於營門中舉一&KR0215;㦸布言諸君觀¶
布射㦸小支一發中者諸君當解去不中可留&KR0720;布舉弓¶
射㦸正中小支諸將皆驚言將軍天威也明日歡會然後¶
各罷¶
又曰張繡反襲太祖營太祖出戰不利典韋以長㦸左右¶
擊之一义輙十餘(音/矛)摧左右死傷者略盡韋&KR0013;數十創¶
短兵接戰賊前搏之韋𩀱挾兩㦸擊殺之餘賊不敢前¶
<pb:KR3k0012_SBCK_352-5a>¶
又曰典韋好持大𩀱㦸與長刀軍中爲之語曰帳下壯士¶
有典軍持一𩀱㦸八十斤¶
王沈魏書曰太祖討吕布於濮陽布有别屯在濮西相持¶
太祖募隱陳典韋先占但持長矛撩㦸時西面又急韋左¶
手持十餘㦸大呼起所抵無不應手倒者¶
魚豢魏略曰徐庶字元直少好任俠爲人報讎白琧(烏各/切)¶
突面&KR0013;髮而走爲吏所得乃感激弃其刀㦸更絹巾單衣¶
折節學問¶
吴志曰孫權拜諸葛恪丹陽太守授&KR1654;㦸武&KR0016;作皷吹導¶
引歸家¶
又曰孫權乗馬射虎庱亭(庱懅/陵切)馬爲虎所傷權投以𩀱㦸¶
虎遂却¶
又曰太史慈劉繇使循&KR0016;卒遇孫䇿慈便前&KR0720;正與䇿對¶
<pb:KR3k0012_SBCK_352-5b>¶
刺慈馬以攬慈項上手㦸慈亦得䇿兠鍪¶
又曰孫綝遣中書郎李崇奪孫亮璽綬徵立琅邪王休奉¶
書於休曰綝以薄才見授大任不能輔導陛下頃月以來¶
多所造立親近劉承恱於美色敗壞藏中矛㦸五千餘枚¶
以爲戲具¶
韋昭吴書曰凌統怨甘寜殺其父操嘗於吕蒙舎會酒酣¶
統乃以刀舞寧起曰能𩀱㦸舞蒙曰寧雖能未&KR0002;蒙之巧¶
也因操刀持楯以身分之¶
張勃吴録曰嚴白虎使弟輿詣長沙桓王請和許之輿請¶
與王獨會面約旣㑹王引白削斫席輿體動王知其無能¶
以手㦸投之立死¶
蜀志曰兩鑲(音/孃)是謂閇木户持𩀱㦸是謂坐鐵室也¶
常璩華陽國志曰荆邯記公孫述曰昔漢祖敗而復征故¶
<pb:KR3k0012_SBCK_352-6a>¶
能禽𥘿亡楚以弱爲強况今地方數千杖㦸百萬¶
晉書曰賈后字南風&KR0004;爲太子妃性酷虐嘗手殺數人或¶
以㦸擲孕妾子隨刃墮地帝聞之大怒欲廢之¶
又曰楊駿字文長爲賈后所誅&KR0004;温縣有人如狂造書曰¶
光光文長大㦸爲牆毒藥雖行㦸還自傷及駿居內府以¶
㦸爲衛至兵入駿府逃于馬廐以㦸殺之¶
又曰裴楷有知人之鑒謂鍾㑹如觀武庫森森見矛㦸在¶
前¶
王隱晉書曰上聞賈妃酷妬㦸擿諸孕子者皆墮巳治¶
金　墉城當廢之趙粲救於內荀勗請於外故不廢焉¶
又曰祖逖軍大飢進據食犬丘城樊雅遣六十餘人入逖¶
營拔㦸楯大呼向逖逖軍人夜不知何賊多少皆欲散走¶
崔鴻前趙録曰杜育字子光濮陽人少爲賊其母毎怒育¶
<pb:KR3k0012_SBCK_352-6b>¶
曰天下將亂且以習膽如意望封侯不如意伹不使他斫¶
人頭曽爲賊圍衣甲三重持㦸蓬轉而岀¶
又曰劉聦獵上林以&KR0598;帝行車&KR0016;將軍戎服執㦸前導觀¶
者指曰此故長安天子¶
崔鴻後趙録曰冉閔所乗赤馬曰朱龍日行千里左杖𩀱¶
刃矛右執鈎㦸斬鮮卑三百餘級¶
齊書曰宋升平三年尤里封人於官髙湖際得瑞靸(&KR0171;合/切)¶
㦸三杖旁有古字¶
隋書曰柳彧爲屯田侍郎固讓弗許時制三品已上門皆¶
列㦸左僕射髙熲子弘德封應國公申牒請㦸彧判曰僕射¶
之子更不異居父之㦸槊已列門外尊有厭卑之義子有¶
避父之禮豈容外門旣設內閣又施事竟不行熲聞而歎¶
伏¶
<pb:KR3k0012_SBCK_352-7a>¶
家語曰孔子北遊登于農山之上子路子貢顔回侍側孔¶
子曰二三子各言尓志吾將擇焉顔回曰回願得明王聖¶
主而相之敷其五教導之禮樂使城郭不脩溝池不越鑄¶
劒㦸爲農器放馬牛於原藪室家無離曠之思千載無戰¶
&KR0720;之患夫子懔然曰美哉德也¶
陸賈楚漢春秋曰沛公脫身鴻門從間道至軍張良韓信¶
乃謁項王軍門曰沛公使臣奉白璧一&KR0215;獻大王足下玉¶
斗一&KR0215;獻大將軍足下亞父受玉斗置地㦸撞破之¶
樂資春秋後傳曰聶政拔劒至韓韓相方坐府上持兵㦸¶
而衛侍者甚衆聶政直入上陛刺殺俠累¶
戰國䇿曰蘇𥘿&KR0003;惠王曰夫徒處而致利安坐而廣地雖古¶
五帝三王五伯明主賢君常欲坐而致之其𫝑不能故以¶
戰續之寛則兩軍相守迫則杖㦸相撞¶
<pb:KR3k0012_SBCK_352-7b>¶
又曰齊王建入朝於𥘿雍門司馬横㦸當馬前曰所爲立¶
王者爲社稷王何以去社稷而入𥘿王不聽遂入𥘿¶
英雄記曰吕布白陳登使詣曹操求徐州牧不得登還布¶
怒拔㦸斫机曰不惟吾所求無獲但爲卿父子所賣耳登不¶
爲動容徐對曰登見曹公言飬將軍譬如飬虎當飽其肉¶
不飽則將噬人公曰不如卿言譬如養鷹飢則爲用飽則¶
颺去其言如此布意乃解○王隆漢官解詁曰衛尉宫闕¶
周廬殿掖屯陳夾道當兵交㦸(胡伯始曰謂諸門郎閣陳屯/士夾其道旁當兵以示威武)¶
(交㦸以遮妄/出入者也)¶
應劭漢官儀曰舊制太子食湯沐十縣家令領主自有宫¶
置周衛交㦸五日一朝因坐東廂省視膳食¶
東方朔傳曰武帝坐未央前殿天雨新止朔執㦸在殿陛¶
遥指獨語上見呼問之朔對曰殿後栢樹上有鵲立枯枝¶
<pb:KR3k0012_SBCK_352-8a>¶
上東向鳴上遣侍中視之如朔言上問何以知之朔曰風¶
從東來鵲尾旁風則傾背風則蹷必當順風而立故知東¶
向鳴也新雨生枝滑故枝澁故立枯枝上上大𥬇賜帛十¶
疋¶
又曰孝武元封三年作栢梁臺召群臣有能爲七言者乃¶
得上坐衛尉口周衛交㦸禁不時¶
陳壽益部𦒿舊傳曰張霸遷㑹稽太守是後盗賊衰少野¶
無遺冦童謡曰弃&KR0002;㦸弃&KR0002;矛盗賊盡吏皆休¶
蕭廣濟孝子傳曰魏陽不知何處人獨與父居父有刀㦸¶
市南少年求之陽曰老父所服不敢相許少年怒道逢陽¶
父打傷叩頭請罪父没陽斷少年頭以謝父冢前¶
師覺授孝子傳曰仲子崔者仲由之子也子路仕衛赴蒯¶
聵之亂衛人于黶遂殺之子崔旣長欲報父讎黶知之曰¶
<pb:KR3k0012_SBCK_352-8b>¶
夫君子不掩人之不備湏後日於城西决戰其日黶持蒲¶
弓木㦸與崔戰而死¶
張敞晉東宫舊事曰東列崇福門門各羗楯十幡雞鳴㦸¶
十張¶
太平御覽卷第三百五十二¶
<pb:KR3k0012_SBCK_352-9a>¶
