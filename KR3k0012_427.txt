# -*- mode: mandoku-view -*-
#+TITLE: 太平御覽
#+DATE: 2015-09-23 10:14:02
#+PROPERTY: LASTPB  <md:KR3k0012_SBCK_426-1a>
#+PROPERTY: JUAN 428

¶
<md:KR3k0012_SBCK_427-1a>¶
<pb:KR3k0012_WYG_427-1a>
欽定四庫全書
　太平御覽卷四百二十七¶
　　　　　　　　　　　　宋　李昉等　撰
　　人事部六十八¶
　　　正直上¶
易坤卦曰六二直方大不習無不利(直方地/之性也)¶
又曰夫乾其静也專其動也直是以廣生焉¶
尚書臯陶謨曰直而温
<pb:KR3k0012_WYG_427-1b>
又洪範曰無反無側王道正直¶
又曰三徳一曰正直¶
毛詩緇衣羔裘曰彼其之子邦之司直¶
又小雅小明曰靖共爾位好是正直神之聽之介爾景
福¶
左傳襄七曰恤民為徳正直為正正曲為直叅和為人¶
又昭四仲尼曰叔向古之遺直也(事具刑/法門)¶
論語為政曰哀公問何為則民服孔子對曰舉直錯諸
<pb:KR3k0012_WYG_427-2a>
枉<md:KR3k0012_SBCK_427-1b>¶則民服舉枉錯諸直則民不服(錯猶投也諸之也/言投於上位也)¶
又曰葉公曰吾黨有直躬者其父攘羊而子證之(攘盗/也我)
(鄉黨¶有直人名躬/父盗羊則証其罪)孔子曰吾黨之直者異於是父為子
隠子¶為父隠直在其中矣¶
又衛靈公篇直哉史魚邦有道如矢邦無道如矢(史魚/衛大)
(夫名¶鰌君有道無道/行常如矢直不曲也)¶
又㣲子篇柳下惠為士師三黜(柳下惠魯大夫展禽食/采柳下諡曰惠士師獄)
(官名¶黜/貶退也)人曰子未可以去乎曰直道而事人焉往而不
<pb:KR3k0012_WYG_427-2b>
三黜¶枉道而事人何必去父母之邦¶
漢書曰周昌為人強力敢直言自蕭曹等皆卑下之昌
嘗¶入奏事髙帝方擁戚姬昌退走髙帝逐得騎昌項問
曰我¶何如主也昌仰曰陛下即桀紂之主也於是上笑
之然尤惮¶昌及髙帝欲廢太子而立戚姬子如意為太
子大臣固争<md:KR3k0012_SBCK_427-2a>¶莫能得而昌廷爭之强上問其說昌為人
吃又盛怒曰臣¶口不能言然臣心知其不可陛下欲廢
太子臣期期不奉¶詔上欣然而笑即罷吕后側耳於東
<pb:KR3k0012_WYG_427-3a>
廂聽見昌為跪謝曰¶㣲君太子㡬廢¶
又曰申屠嘉為人亷直門不受私謁是時大中大夫鄧
通¶方愛幸文帝嘗讌飲通時嘉入朝而通居上旁有怠
慢¶之禮嘉奏事畢因言陛下幸愛羣臣則富貴之至於
朝¶廷之禮不可不肅上曰君勿言吾私之罷朝嘉為檄
召鄧¶通詣丞相府不来且斬通恐入言上上曰汝第往
吾今使人¶召若通至詣丞相府免冠徒跣頓首謝嘉責
曰朝廷者髙¶皇帝之朝廷也通小臣戯殿上大不敬當
<pb:KR3k0012_WYG_427-3b>
斬通頓首首盡¶出血上使持節召通而謝丞相¶
又曰單于嘗為書慢吕太后太后怒召諸將議之上將
軍<md:KR3k0012_SBCK_427-2b>¶樊噲曰臣得十萬衆横行匈奴中諸將皆附太后以
噲¶言為然季布曰樊噲可斬夫以髙帝四十餘萬困於
平城¶噲時亦在其中今噲柰何以十萬衆横行匈奴中¶
又曰諸葛豐字少季琅琊人以明經為郡文學特立剛
直¶貢禹為御史大夫除豐為屬舉侍御史元帝擢為司
𨽻校¶尉刺舉無所避京師為之語曰閒何闊逢諸葛上
<pb:KR3k0012_WYG_427-4a>
嘉其節¶加豐秩光禄大夫時侍中許章以外屬貴幸奢
滛不奉法¶度賔客犯事與章相連豐按刼章欲奏其事
適逢侍中私¶出豐駐車舉節欲收之章窘馳去豐追之
許侍中因得入¶宫門自歸上豐亦上奏事於是収豐節
司𨽻校尉去節自¶豐始也¶
又曰安昌侯張禹以帝師位至特進甚尊重朱雲上書
求¶見公卿在前雲曰今朝廷臣上不能匡主下無以益
民皆<md:KR3k0012_SBCK_427-3a>¶尸位素飡臣願賜尚方斬馬劒斷佞臣一人頭以
<pb:KR3k0012_WYG_427-4b>
勵其餘¶上問誰也對曰安昌侯張禹上大怒曰小臣居
下訕上廷¶辱師傅罪不赦御史將雲下雲攀殿檻檻折
雲呼曰臣得¶下從龍逢比干遊地下足矣未知聖朝何
如耳於是左將¶軍辛慶忌免冠解印綬叩頭殿下曰此
臣素著狂直於世¶使其言是不可誅其言非固當容之
上意然後已及後當¶治殿檻上曰勿易因而葺之以旌
直言之臣¶
東觀漢記曰戴憑為侍中數進見問得失上謂憑曰侍
<pb:KR3k0012_WYG_427-5a>
中¶當匡輔國政勿有隠情憑對曰陛下嚴曰朕何用嚴
憑曰¶伏見前太尉西曹掾蔣遵清亮忠孝學通古今陛
下納膚¶受之訴遂至禁錮世於是為嚴上怒曰汝南子
欲復黨乎¶憑謝曰臣無蹇諤之節而有狂瞽之言不能
以尸伏諫偷¶生苟活誠慚聖朝上即勅尚書解遵禁錮
拜憑虎賁中<md:KR3k0012_SBCK_427-3b>¶郎將以侍中兼領之¶
又曰朱暉字文季南陽苑人為臨淮太守表善黜惡抑
強¶絶邪吏民懷而愛之歌曰強直自遂南陽朱季吏畏
<pb:KR3k0012_WYG_427-5b>
其威¶民懷其惠¶
又曰祭遵從征河北為軍市令上舍中兒犯法遵格殺
之¶上怒命収遵時主簿陳嗣諫曰明公欲衆整齊今遵
奉法¶不避是教命行也上乃貰之以為刺奸將軍謂諸
將曰當¶備祭遵吾舍中兒犯命尚殺之必不私諸卿也¶
又曰鄭衆字仲師建武中太子及山陽王因虎賁將梁
松¶請衆欲為通籍遺練帛衆悉不受謂松曰太子儲君
無外¶交義漢有舊防諸王不宜通客松諷以長者難逆
<pb:KR3k0012_WYG_427-6a>
不可不¶慮衆曰犯禁觸罪不如守正而死¶
又曰吴良字大儀齊國臨淄人以清白方正稱於鄉里
為<md:KR3k0012_SBCK_427-4a>¶郡議曹椽正旦掾入賀太守門下椽王望前言曰齊
郡敗¶亂遭離盗賊人民飢餓不聞鷄鳴狗吠之音明府
視事五¶年土地開闢盗賊滅息五榖豐熟家給人足今
日嵗首誠¶上雅壽掾皆稱萬嵗良跪曰門下掾佞諂明
府無受其觴¶盗賊未弭人民困乏不能家給人足於今
議曹掾尚無袴¶寧為家給人足耶太守曰此生言是遂
<pb:KR3k0012_WYG_427-6b>
不舉觴賜鰒魚百¶枚宴罷教署功曹良耻以言受官不
拜¶
又曰申屠剛字巨卿扶風人性剛直忠正志節抗厲常
慕¶史鰌汲黯之為人涉獵書記果於行義元始中舉賢
良策¶¶言甚切直建武初徴拜侍御史遷尚書令謇謇多
直無¶所屈撓時隴蜀未平上嘗欲近出剛諫上不聽剛
以頭軔¶乘輿車輪馬不得前¶
謝承後漢書曰李爕為議郎㑹西羌及邊章韓遂作亂
<pb:KR3k0012_WYG_427-7a>
隴<md:KR3k0012_SBCK_427-4b>¶右徴發天下役賦無巳司徒崔烈以為宜棄凉州爕
厲色¶言曰斬司徒天下安尚書郎楊賛奏爕廷辱大臣
帝以問¶爕爕曰凉州天下衝要國家藩衛今牧御失和
使一州叛¶逆烈為宰相不念為國思所以弭之之䇿乃
欲割棄一方¶萬里之土臣切惑之若烈不知之是極弊
也知而故言是¶不忠也帝從爕議由是朝廷重其方畧
毎公卿有缺為衆¶議所歸¶
又曰范滂字孟博汝南人太守宗資署功曹滂外甥西
<pb:KR3k0012_WYG_427-7b>
平¶李頌頑嚚濁穢鄉曲所棄常侍唐衡求屬仕官資勅
曹召¶署文學史滂不聽極乆衡復有書誚資資怒召功
曹書佐¶朱零問不召頌意狀零以告滂滂謂曰若答教
當言頌則¶滂之娣子豈不樂其升進頌縁汙穢小人不
宜玷塵清朝¶不敢以位私人是以不召<md:KR3k0012_SBCK_427-5a>¶又曰楊竒字公偉𢎞農人為侍中天子所問引經㨿義
靡¶事不對靈帝常問朕何如桓帝對曰陛下躬秉藝文
聖才¶雅操有優先帝禮善慎刑或未之有今天下以陛
<pb:KR3k0012_WYG_427-8a>
下准桓¶帝猶為堯舜比徳者也上不悦其言謂曰竒所
謂楊震子¶孫有強項遺風想死後又當致大鳥也¶
袁山松後漢書曰李膺等下獄獄吏曰諸入獄當祭臯
繇¶以祈福范滂曰曰臯繇古之直臣知滂無罪將理之
於天如¶其有罪祭之何益及訊獄王甫以次詰之滂年
少在後越¶次而前甫曰夫合黨連羣必有盟誓其所謀
圖皆何等耶¶滂曰切聞仲尼之言見善如不及見惡如
探湯欲使善¶齊其清惡惡同其行謂王政之所思不悮
<pb:KR3k0012_WYG_427-8b>
反以為黨乃仰¶天嘆曰古之修善自求多福今之修善
身陷大戮死之日¶願賜一幡埋於首陽山側上不負皇
天下不愧夷齊尚書<md:KR3k0012_SBCK_427-5b>¶霍諝以黨事無驗表陳赦之¶
范曄後漢書曰髙獲字敬公南陽人與世祖有素舊師
事¶司徒歐陽歙歙下獄當斷獲冠鐵冠帶鉄鎖詣闕請
歙帝¶雖不赦而引見之謂曰敬公朕用子為吏宜改常
性獲對¶曰臣受性於父母不可改之於陛下出便辭去
三公爭辟¶不應
<pb:KR3k0012_WYG_427-9a>
又曰任延字長孫南陽人為武威太守帝戒之曰善事
上¶官無失於和延對曰臣聞忠臣不和和臣不忠上下
雷同¶非陛下之福善事上官不敢奉詔帝曰卿言是也¶
又曰樊鯈字長魚宏之子也廣陵王荆有罪詔與任隗
雜¶治其獄事竟奏請誅引見宣明殿帝怒曰諸卿以我
弟故¶欲誅之即我子卿等敢爾也鯈對曰春秋之義君
親無將¶而誅焉是以周公誅弟季友鴆兄經傳大之臣
等以荆屬<md:KR3k0012_SBCK_427-6a>¶託母弟陛下留聖心加惻隠故請耳如令陛
<pb:KR3k0012_WYG_427-9b>
下子臣等專¶誅而已帝嘆息良久鯈益以此知名¶
又曰張綱字文紀皓之子也漢安元年選八使詢風俗
皆¶耆儒知名多厯顯位唯綱年少官次最㣲衆人受命
之部¶而綱埋其車輪於洛陽都亭曰豺狼當路安問狐
貍遂奏¶曰大將軍梁兾河南尹不疑䝉外戚之援荷國
厚恩以芻¶蕘之姿居阿衡之任不能敷揚五教翼賛日
月而專為封¶豕長蛇肆其貪饕誠天威所不赦大辟所
宜加書御京¶師震竦
<pb:KR3k0012_WYG_427-10a>
又曰奚延字秀平陳留外黄人桓帝時徴博士太尉楊
秉¶舉賢良方正再遷為侍中帝遊上林苑從容問曰朕
何如¶主也延對曰陛下為漢中主帝曰何以言之對曰
尚書令¶陳蕃任事則治中常侍黄門預政則亂是知陛
下可與為<md:KR3k0012_SBCK_427-6b>¶善可與為非帝曰昔朱雲折檻今侍中面稱
朕過敬聞闕¶矣¶
又曰趙憙字伯陽南陽人為太尉受遺詔典録喪禮自
王¶莽簒亂舊典不存皇太子與東海王等雜止同席憙
<pb:KR3k0012_WYG_427-10b>
乃正¶色横劒扶下諸王以明尊卑¶
又曰桓典字公雅榮之𤣥孫也拜御史執正無所廻避
常¶乗驄馬京師畏憚為之語曰行行且止避驄馬御史¶
又曰吴佑字季英陳留長垣人大將軍梁兾表為長史
及¶兾誣奏太尉李固佑聞而請見於兾争之不聽時扶
風馬¶融為兾章佑因謂融曰李公之罪成於卿手李公
即誅卿¶何面目見天下人乎兾起入祐亦徑去¶
又曰李充遷侍中大將軍鄧隲貴戚傾時以充髙節卑
<pb:KR3k0012_WYG_427-11a>
敬¶之嘗置酒請充賔客滿坐酒酣隲跪曰幸託椒房位
列上<md:KR3k0012_SBCK_427-7a>¶將幕府初開欲辟天下竒偉以匡不逮唯諸君博
求其器¶充乃為陳海内隠居懷道之士頗有不合隲欲
絶其語以¶肉啖之充抵肉於地曰説士猶甘於肉遂出
徑去¶
又曰崔琦數引古今成敗戒梁兾琦以言不從失意復
作¶白鵠賦以為諷梁兾見之呼琦問百官内外各有司
存天¶下云云豈獨吾人之尤琦對曰將軍累世台輔任
<pb:KR3k0012_WYG_427-11b>
齊伊尹¶而徳政未聞元元塗炭不能納貞良以救禍敗
乃復欲鉗¶塞士口杜蔽主聽將𤣥黄改色馬鹿異形乎
兾無以對¶
又曰許敬字鴻卿汝南平輿人也有吏誣人者會於縣
令¶坐敬拔佩刀斷席曰敬不忍與惡人同席¶
魏志曰蘇則拜侍中與董昭同寮昭常枕則膝卧則推下
之¶曰蘇則之膝非佞人之枕¶
又曰張承字公先範弟也避地揚州袁術問承曰周室
<pb:KR3k0012_WYG_427-12a>
凌<md:KR3k0012_SBCK_427-7b>¶遲則桓文之霸秦失其政則髙祖接而用之今孤以
土¶地之廣士民之衆欲邀福齊桓擬迹髙祖何如對曰
在徳¶不在強夫能用徳以從天下之欲雖有匹夫之資
而興霸¶王之功不足為難若苟僣擬干時而動衆之所
棄誰能興¶之術不悦¶
又曰蔡奉為匈奴中郎將京邑貴人多致貨令買奴婢
奉¶皆掛名於壁徴為尚書悉以還之¶
又曰蔣濟入為散騎常侍時有詔詔征南將軍夏侯尚
<pb:KR3k0012_WYG_427-12b>
曰¶卿腹心重將特當任使恩施足死惠愛可懷作威作
福殺人¶活人尚以詔示濟濟既至帝問曰卿聞見天下
風教何如¶濟對曰未有他善但見亡國之語耳帝忿然
作色而問其¶故濟具以答因曰夫作威作福書之明誡
天子無戯言古人¶所慎唯陛下察之於是帝意乃解追
取前詔<md:KR3k0012_SBCK_427-8a>¶又曰辛毗字佐治潁川人常從帝射雉帝曰射雉樂哉
毗¶曰於陛下甚樂而羣下甚苦帝黙然後為之稀出
<pb:KR3k0012_WYG_427-13a>
又曰王基字伯輿東莱人為荆州刺史書戒司馬景王
曰¶許允傅嘏袁侃崔賛皆一時正士有直質而無流心
可與¶同政事者也景王納其言¶
吴志曰張昭毎見言論辭氣壯厲義形於色㑹以直言¶
逆㫖中不進見後蜀使来稱蜀德美而羣臣莫拒權嘆¶
曰使張公在坐彼不折則廢安得復自誇乎明日遣中
使¶勞問因請見昭昭避席曰昔太守桓王不以老臣屬
陛下¶而以陛下屬老臣臣是以思盡臣節以報厚恩若
<pb:KR3k0012_WYG_427-13b>
乃變易思¶慮以偷榮取容此臣所不能也權辭謝焉<md:KR3k0012_SBCK_427-8b>¶　
　
　
　
　
　
　太平御覽卷四百二十七
