# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:49.916185
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 836
#+PROPERTY: FILE SB11n0727-836太平御覽-卷之八百三十六.
<pb:KR3k0012_SBCK_836-1a>¶
太平御覽卷第八百三十六¶
資産部十六¶
　錢下　貲財¶
　　　　錢下¶
崔鴻十六國春秋後趙録曰趙王三年得一鼎容四&KR0155;中¶
有大錢三十文曰當千當萬鼎銘十三字篆不可暁藏之¶
於永豊倉因此令私行錢而民不樂乃重立禁制官賦至¶
皆取錢𨤲肆故不行也¶
北史曰後魏元誕累遷齊州刺史在州貪暴大爲人患有¶
沙門爲誕採藥還見誕間外消息對曰唯聞王貪願王早¶
代誕曰齊州七萬家吾至來一家未得三斗錢何得言貪¶
也¶
後魏書曰王昕爲汝南王恱&KR0016;兵叅軍恱數散錢於地令¶
<pb:KR3k0012_SBCK_836-1b>¶
諸佐争拾之昕獨不拾恱又散銀錢以目盺乃取其一¶
北齊書髙恭之字道穆時用錢稍薄道穆表曰百姓之業¶
錢貨爲夲救弊改鑄王政所先自頃以來私鑄薄濫官司¶
糺繩挂網非一在市銅價八十一文得銅一斤私鑄薄錢¶
斤餘二百旣示之以深利又隨之以重刑得罪者雖多姧¶
鑄者弥衆今錢徒有五銖之文而無二銖之實薄甚榆葉¶
上貫便破置之水上殆欲不沉此乃因循有漸科防不切¶
朝廷失之彼復何罪昔漢文帝以五分錢小改鑄四銖至¶
武帝復改三銖爲半兩此皆以大易小以重代輕也論今¶
據古冝改鑄大錢文載年號以記其始則一斤所成止七¶
十六文銅價至錢五十有餘其中人工食料錫炭松抄縱¶
復私營不能自潤直置無利自應息心無復嚴刑廣記也¶
以臣測之必當錢貨永通公私𫉬允後遂用楊保計鑄永¶
<pb:KR3k0012_SBCK_836-2a>¶
安五銖錢¶
又曰王則元象&KR0004;除洛州刺史則性貪惏在州取受非舊¶
京諸像毀以鑄錢于時丗號河陽錢皆岀其家¶
後周書田大象元年&KR0004;鑄永通萬國錢以一當千與五行¶
大布並行¶
北史曰隋鄭譯自隆州徴還帝令内史李德林立作詔書¶
復爵國公位上柱國髙頴戯謂曰筆乾荅曰岀爲方岳杖¶
䇿言歸不得一錢何以潤筆上大𥬇¶
唐書曰武德中置錢&KR0101;於洛并益等諸州今上齊王元&KR0123;¶
賜三鑪鑄錢右僕射裴寂一鑪敢有盗鑄者身死家口配¶
没¶
又曰髙宗時詔復開元通寳錢其乾封所鑄錢令所司貯¶
納&KR0004;開元錢之文給事中歐陽詢制詞及書時稱其工其¶
<pb:KR3k0012_SBCK_836-2b>¶
字合八分及篆𨽻三體其詞先上後下次左後右讀之及¶
上反左廻環其義皆通議者以乾封不通啇賈米帛翔踴¶
以開元錢輕重大小近古㝡爲折衷百姓便之¶
又曰乾元中李輔國奏内飛龍厩鑄銅投乾元新錢二文¶
於鑪中而祈曰如聖躬萬福國祚無疆兇孽殄除四方寧¶
謐則願不銷不鑠一隂一陽並見於外鍾成一如所祈¶
又曰崔衍居宣州十年頗以勤儉府庫盈溢及穆賛代衍¶
宣州&KR0010;饉賛遂以錢四十二萬貫代百姓之稅故宣州人¶
不流散¶
又曰元和中王鍔奏請於當管蔚州界加置鑪鑄銅錢漸¶
廢錫錢詔河東道自用錫錢以來百姓不堪其弊其蔚州¶
鼓鑄漸致銅錢則公私之間皆得充用冝委所司子細計¶
料量借錢夲積漸加至五鑪¶
<pb:KR3k0012_SBCK_836-3a>¶
又曰李希烈旣平淮西節度使陳仙竒進錢一文大小如¶
開通之狀文曰天下太平云於希烈庭中得之命宰臣召¶
百寮遍視之¶
後唐書曰朱守殷奏於積善坊役所得古文錢四百五十六¶
丈曰得一元寳四百四十文順天元寳守殷進納勑凡窺¶
竒異盡繫休明所獲錢文式昭𤣥貺得一者佇歸於一統¶
順天者式契於天心道煥一時事光千載殊休繼出信史¶
必書冝付史館¶
又曰劉仁恭在幽州以墐士爲錢令部人行使聚銅錢於¶
山上鑿穴藏之爲無窮之計¶
晉書曰右驍衛大將軍張籛始在雍州因春景舒和出遊¶
近郊憇於大塚之上忽有黄雀衘一銅錢置之而去未幾¶
復於衙院晝卧見(二/燕)相闘畢各衘一錢落於錢首後所𫉬¶
<pb:KR3k0012_SBCK_836-3b>¶
三錢甞秘於巾箱識者以爲大冨之徴¶
又曰天福三年勑先許鑄錢仍令毎一錢重二銖四&KR0112;十¶
錢重一兩者切慮逐處闕銅難依先定銖兩冝令天下無¶
問公私應有銅欲鑄錢者一任取便酌量輕重鑄造因兹¶
不得入錫并錢及令缺漏不堪乆逺行用仍委塩鐡司明¶
行暁示誡約¶
管子曰桓公請棧䑓之錢散諸城陽鹿䑓之布散諸濟隂¶
啇子曰今臣之所言民無一日之繇官無數錢之費其弱¶
晉而強𥘿有過三戰之勝¶
韓子曰或令孺子懷錢挈壷瓮徃酤而狗齕之酒所以酸¶
吕氏春秋曰趙桑子見翳桑之下有卧餓人不能起趙宣¶
子命食之拜受而不食問其故曰臣有母請持以遺之宣¶
子更賜之脯二束錢一百¶
<pb:KR3k0012_SBCK_836-4a>¶
賈&KR0105;書曰銅不布下不得採銅不得鑄錢則民反耕田矣¶
鹽鐡論曰教與俗改弊與丗易夏后以貝周人以紫石後¶
丗或金錢刀布極而衰終始之運也¶
又曰古者市朝而無刀弊各以所有易所無抱布貿絲而¶
已後丗則有龜貝金錢¶
又曰夫鑠金在爐盗蹠不頋錢刀在路疋婦撥之¶
諭衡曰人文章豈徒調墨弄筭爲英麗哉載人行傳人名¶
楊子法言蜀冨貴人賫錢十萬願載一名子雲不聽夫冨¶
人無仁義正如圈中之鹿欄中之牛安得妄載¶
又曰手中無錢而欲徃市决貨貨主問錢何在曰無錢貨¶
主必不與也胷中無學猶手中無錢也¶
又曰淮陽鑄僞錢吏不能禁汲黯爲太守不壞一爐不刑¶
一人髙枕安卧淮陽政清¶
<pb:KR3k0012_SBCK_836-4b>¶
郭子璜洞&KR0115;記曰帝&KR0155;望月䑓有三青鴨化爲三小童皆¶
着青綺文&KR0237;各握鯨文大錢五枚以置帝几前身止而影¶
動因名曰輕影錢¶
潜夫論曰諺曰痛不着身言忍之錢不出家言與之猶見¶
朝廷有宼而言不足憂也¶
風俗通曰潁川黃子廉毎飲馬輙投錢於水¶
又曰河南平隂龐儉夲魏郡鄴人遭倉卒之丗失亡其父¶
時儉三四歲在鏹　母抱轉流客居廬中鑿井得錢千餘¶
萬遂巨冨行求老蒼頭堂上作樂奴在厨中&KR0060;言堂上老¶
母我婦也婢以告母呼問事實復爲夫婦時人爲之語曰¶
廬里龐公鑿井得銅買奴得翁¶
又曰錢刀俗&KR0003;害中有利旁有刀言人治生卒多得錢財¶
者必有刀劒之禍也¶
<pb:KR3k0012_SBCK_836-5a>¶
案漢書曰王莽造大錢作契刀錯刀錯銖錢凡四品並行¶
故稱錢刀也¶
列仙傳曰祝雞公洛陽人户郷北山下養雞百餘年雞皆¶
有名字千餘頭暮棲樹晝四散欲取呼名即至賣雞及子¶
得千萬輒置錢去¶
䂊章烈士傳曰施陽字季儒爲舒令經江夏遇賊刼奪陽¶
物賊去後車上有五千錢遣人追與賊聞知陽悉還其物¶
陽以付亭長¶
邴原別傳曰原字根短避地遼東甞行得遺錢拾以繫樹¶
枝此錢旣不見取而繫錢者多原問其故荅者謂之神樹¶
原惡由巳而成&KR0075;祀乃辯之由是里中遂歛其錢以爲社¶
供¶
桓範丗論曰靈帝置西園之邸賣爵號曰禮錢錢積如屋¶
<pb:KR3k0012_SBCK_836-5b>¶
封塗&KR0238;書¶
杜恕體論曰可以使&KR0017;者錢也可以使神者誠也¶
語林曰杜預道王武子有馬癖和長輿有錢癖¶
竹林七賢傳曰王戎女適裴氏乏用遣女爲貸錢數萬文¶
而未還女歸戎色不恱女遽還錢乃懌¶
于寳搜神記曰南方有蟲其形&KR0002;蟬而大其子著草葉如¶
𧖟種得子以歸則母飛來就之殺其母以塗錢以其子塗¶
貫用錢貨市旋則自還故淮南子術以之還名曰青¶
鳬¶
丗&KR0003;曰王武子私第近北邙山于時人多地貴濟好馬射¶
買地作埒編錢布地竟埒時人號爲金埓¶
又曰郗公大聚歛數千萬嘉賔甚不同常朝旦問訊郗家¶
法子弟不坐因𠋣語移時遂及錢貨事郗公曰汝政當得¶
<pb:KR3k0012_SBCK_836-6a>¶
錢耳乃一日開庫任意用郗父始謂正損數百萬許嘉賔¶
遂一日乞與人都盡郗公聞之大驚不能已巳¶
俗&KR0003;曰王子敬學王夷甫呼錢爲阿堵物後旣詔岀赴謝¶
公主簿過㑹下與共擲散當其夕手自抱錢戲竟明日巳¶
後云何至須阿堵物¶
葛仙公別傳曰取十錢使人一一投井中公井上以器呼¶
錢人見從井中一一飛岀入公器中投人刻識之所呼皆¶
得是所投者¶
𨵿令内傳曰𨵿令尹喜周大夫也善於天文登樓四望見¶
東極有紫氣喜曰應有聖人經過果有老子過喜設坐行¶
弟子之禮老子時貧徐甲曰雇錢一百與約須逹安息國¶
以黄金頓備錢還甲旣見老子方欲逺遊疑遂不還乃作¶
辭詣𨵿令就老子求直𨵿令以辭呈老子老子語甲曰前¶
<pb:KR3k0012_SBCK_836-6b>¶
與汝約至安息國頓以黄金相還云何不能忍辱便興辭¶
訟乎汝隨我巳三百餘歳汝命早應死頼我太𤣥生符在¶
汝身耳言畢見符從甲口岀甲巳成一聚白骨矣尹喜爲¶
請老子以符投之甲立更生喜即以見錢二百萬與甲遣¶
之¶
汝南先賢傳曰平輿閻敞字張爲郡五官椽太守第五甞¶
&KR0013;徴以奉錢三十萬&KR0009;敞敞埋置堂上後甞舉家病死唯¶
見孤孫九歳甞未死語云吾有錢三十萬&KR0009;椽閻敞孫長¶
大來求敞見之悲喜取錢盡還之孫白祖唯言三十萬今¶
乃百三十誠不敢當敞曰府君固謬言耳郎君無疑之¶
列異傳曰西河鮮子冀建武中爲清河太守言岀錢六百¶
萬屋未成而死趙髙代之計功用錢凡二百萬耳五官黃¶
秉功曹劉啇言是冀所自取便表没冀田宅奴婢妻子送¶
<pb:KR3k0012_SBCK_836-7a>¶
曰南俄而白曰冀&KR0017;見入府與啇秉等共計校定餘錢二¶
百萬皆啇等匿冀乃表自烈付啇上詔還冀田宅¶
異苑曰桂楊臨武徐孫太元中江行見岸有錢溢岀即輦¶
着船中須&KR0119;悉變成土¶
異苑曰剡縣陳婺妻少寡與二兒爲居宅中先有古塜姥¶
母作茗先以著墳上息患之曰枯墓何知欲掘除之母苦¶
禁乃止夜即夣見一人息&KR0003;没丗以來三百餘載謬蒙惠¶
澤賢二子怕欲見毀相頼保護雖潜壤朽骨敢忘翳桑之¶
報姥霄竊&KR0274;焉明&KR0018;杖晨與於外屋得錢十萬似乆埋而¶
貫皆新還告兒兒並有慙色自是設饌愈謹¶
幽明録曰海陵民黃尋先居家單貧甞因大風雨散錢飛¶
至其家來觸籬援誤落餘處拾而得之㝷後巨冨錢至數¶
千萬遂擅名於江表¶
<pb:KR3k0012_SBCK_836-7b>¶
三輔黃圗曰金寳一銀寳二龜寳三貝寳四布寳五泉寳¶
六凡寳貨六種丗八品煩碎難行乃羅本貨五百枚爲重¶
十二斤百姓安之¶
闞駰十三州志曰青州平原國和帝延平九年以封子懷¶
王勝風俗與舊齊同然吏姧倍於他民給衛士吏賦狐&KR0079;¶
稍從假錢積至萬餘&KR0010;竟交代吏無償意衛士恨恚取狐¶
&KR0079;沃以酒從而呪之曰狐&KR0079;狐&KR0079;尾斯尾斯身軀雖小錢¶
多吏聞之恐乃償之錢¶
盛弘之荆州記曰義熈十二年有童子羣浴南陽淯水忽¶
岸邊有錢出如流沙因競取之手滿放地㝷復行去乃以¶
衫衣裏&KR0350;各有所得¶
王韶之始興記曰勞口東岸有石四方髙百餘仭其狀如¶
䑓父老相傳此石昔有三人伐木以作橋於石頂戲見數¶
<pb:KR3k0012_SBCK_836-8a>¶
甕錢共取半甕還劉道眞¶
錢塘記曰防海大塘郡議曹華信象家冨乃議立此塘以¶
防海水信始開募有致土石一斛即與錢一斗旬日之間¶
來者雲集塘未成而誦云不復取於是載土者皆弃置而¶
去塘以之成旣遏絶湖漁一竟蒙利縣遷治餘姚王莾時¶
縣名泉亭於是改爲錢塘百姓懷德立碑塘所至今猶在¶
地境圗曰錢銅之氣望之如有青雲¶
又曰望錢千萬以上如車十萬之精如一素木萬錢精盖¶
地如甕江津上便冝曰夫錢之爲物無益飢寒之用而儲¶
之家利其不朽古今行之蓋亦由此又便交冝易小市之¶
冝誠勝寸裂尺斷破爲大小也過此以徃無所一用軍國¶
唯榖與帛錢雖可積未急寳也¶
殷仲堪集太子令曰朝廷遂爲吾營宫室頋省不才而大¶
<pb:KR3k0012_SBCK_836-8b>¶
興役費深用愧&KR0357;冬氣已應作者殊常寒苦可使&KR0101;殿舎¶
人一月賫酒&KR0079;稱勞賜之吾蒙月俸錢上生塵無所用之¶
可以供事¶
𣈆魯褒錢神論曰大矣哉錢之爲體有乾坤之象其積如¶
山其流如川動静有時行藏有節井便易不患耗折故親¶
如兄弟字曰孔方失之則貧弱得之則冨昌無翼而飛無¶
足而走解嚴毅之顔開難發之口錢多者居前錢少者居¶
後¶
綦母氏論錢曰黄銅中方叩頭對曰僕自西方庚辛分土¶
諸國處處皆有長沙越儁僕之所守黄金爲父白銀爲母¶
鈆爲長男錫爲少婦伊我&KR0004;生周末時也景王尹丗大鑄¶
兹也貪人見我如病得醫飢饗太牢未之喻也¶
成公綏錢神論曰路中紛紛行人悠悠載馳載驅唯錢是¶
<pb:KR3k0012_SBCK_836-9a>¶
求朱衣素帶當塗之士愛我家兄皆無能巳執我之手¶
分終始不計優劣不論能否賔客輻湊門常如市諺曰錢¶
無耳何可闇使豈虚也哉¶
趙壹疾邪賦曰文籍雖滿腹不如一囊錢¶
曹植樂府歌曰巢許蔑四海啇賈争一錢¶
鄭氏婚禮謁讃文曰金錢爲質所歷長乆金取和明錢用¶
不止¶
　　　　貲財¶
周禮地官下司𨵿曰司𨵿司貨賄之岀入¶
後漢書曰樊重宇君雲丗善農稼好貨殖重性温厚有¶
法度三丗共財子孫朝夕禮敬常&KR0002;公家其營理産業¶
物無所弃課役童𨽻各得其冝故能上下戮力財利&KR0010;¶
倍¶
<pb:KR3k0012_SBCK_836-9b>¶
管子曰倉廪實知禮節國足則逺者來衣食足則知榮辱¶
矣不務天時則財不生不務地利則倉不盈¶
又曰桀有天下而用不足湯有土七十里用有餘而非獨¶
爲湯兩粟地非獨爲湯岀財物¶
尸子曰農夫比粟啇賈比財烈士比義¶
列子曰端木子貢之丗也籍其先貲家累萬金放意所好¶
生民所無不爲也庖厨之下不絶烟火堂廡之上不絶聲¶
樂行年六十乃棄其家事都散庫藏及其死也無埋瘞之¶
資¶
孫卿子曰仁義禮智之於人也譬&KR0002;財貨粟米之於家也¶
多有者冨少有者貧至無有者窮¶
文子曰使信士分財不如探籌使廉士守財不如閇户羽¶
翼美傷其骨枝葉茂害其根憂河之涸泣以益也¶
<pb:KR3k0012_SBCK_836-10a>¶
吕氏春秋曰白公愛財若梟之愛子(梟養子長則食母白/公得荆府庫不分人)¶
家語曰南宫敬叔以冨得罪於定公而奔衛夫子聞之曰¶
&KR0002;其以貨䘮不&KR0002;速貧之愈也(䘮亡/位也)¶
又曰孔子曰自季孫賜我千鍾而交益親(以賜於衆/故益親)自南¶
宫敬叔之乗我以車也而道加行¶
&KR0003;苑曰安陵&KR0414;得寵於楚恭王江乙謂&KR0414;曰吾聞以財事¶
人者財盡而交踈以色事人者華落而寵衰予安得長&KR0013;¶
幸乎¶
鹽鐵論曰荆陽南有桂林之饒内有江湖之利左陵陽之¶
金右蜀漢之材吴越之　隋唐之林不可勝用江湖之魚菜¶
黃之鮐不可勝食隴蜀丹沙毛羽荆陽皮革骨焉江南柟¶
梓竹箭燕齊魚鹽旃裘兖豫&KR0238;絲絺紵養生奉終之具也¶
待啇而通¶
<pb:KR3k0012_SBCK_836-10b>¶
潜夫論曰冨貴人争附之貧賤人争去之冨貴而交者上¶
有稱舉之用下有貲財之益與貧賤交者大有賑貸之費¶
小有假貸之損故冨貴易爲交貧賤難得適¶
又曰炎帝爲市聚天下之貨各得其所¶
孫綽子曰命駕而遊五都之市天下之貨畢陳矣¶
風俗通曰陳留有冨老年九十無男娶田家女爲妻一交¶
即氣絶後生得男其女曰我父死時年尊何一夕便有子¶
爭財數年不決丞相邴吉岀上殿决獄云老翁兒無影亦¶
復畏寒于時八月取同&KR0010;小兒俱解衣祼之老翁兒獨呼¶
寒復令並行日中無影因以財與男¶
又曰沛中有冨豪家訾三千萬小婦子是男又早失母其¶
大婦女甚不賢公病困恐死後必當争財男兒判不全得¶
因呼族人爲遺令云悉以財屬女但以一劒與男年十五¶
<pb:KR3k0012_SBCK_836-11a>¶
<pb:KR3k0012_SBCK_836-12a>¶
<pb:KR3k0012_SBCK_836-13a>¶
