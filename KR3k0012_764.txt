# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:44.014753
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 764
#+PROPERTY: FILE SB11n0727-764太平御覽-卷之七百六十四.
<pb:KR3k0012_SBCK_764-1a>¶
太平御覽卷第七百六十四¶
器物部九¶
　斤　鏟　鐁¶
　鑢　鎌　鍠¶
　斨　鏵(鍤附)鋤¶
　錐　鑚　鉗¶
　泥饅　橙　籃¶
　䈪　籠　籝¶
　　　　　斤¶
釋名曰斤謹也板廣不可得削又有節則用此釿之所以¶
詳謹令减斧跡也¶
崔鴻十六國春秋曰石虎馳獵無度晨岀夜歸又多輕行¶
躬行作所太子太保韋謏諌曰白龍魚服有豫且(子居/切)之¶
<pb:KR3k0012_SBCK_764-1b>¶
禍海&KR0002;潜遊離葛陂之酷願陛下清宫蹕路思二神爲先¶
鑒不可忽天下之重輕行斤斧之間一旦有狂夫之變雖¶
龍騰之勇不暇施也智士之計豈及設哉¶
莊子曰郢人堊漫其鼻端&KR0002;蠅翼使匠石斵之運斤成¶
風盡堊而鼻不傷郢人立而不失容¶
孫子曰何世之無才何才之無施良匠提斤斧造山林梁¶
棟阿衡之材櫨柱楣椽之朴森然陳於目前大厦之器具¶
矣¶
夢書曰斤斧爲選士取有材夢得斤斧選士來¶
　　　　　鏟¶
釋名曰鏟平削也¶
廣雅曰籖(子簾/切)謂之鏟也¶
鮑昭蕪城賦曰鏟利銅山¶
<pb:KR3k0012_SBCK_764-2a>¶
　　　　　鐁(音斯)¶
釋名曰鐁彌也有髙下迹以此鐁彌其上而平之¶
　　　　　鑢(音慮)¶
&KR0003;文曰鑢錯銅䥫也¶
方言曰錯鑢　名也¶
韓詩曰如磨如錯¶
　　　　　鎌¶
釋名曰鎌廉也體廉薄其所刈稍稍取之似廉者也¶
東觀漢記曰山陽郡人江伯欲嫁姉姉引鎌欲自割¶
魏略曰孟康字公休爲弘農太守時岀桉行勑吏卒各持¶
鎌自刈馬草¶
說苑曰孔子聞哭者聲甚悲進見之吾丘子也(吾一/曰虞)擁鎌¶
帶索而哭孔子問何哭之悲對曰吾有三失子曰願聞三¶
<pb:KR3k0012_SBCK_764-2b>¶
失曰吾少好學周遍天下還後吾親亡是一失也素尚髙¶
節不事庸君臣節不遂二失也少擇交遊寡於親友老而¶
無託是三失也請從此辭投水而死孔子曰弟子記之此¶
足以爲戒於是歸養親者十有二三¶
風俗通曰鎌刀自揆積芻蕘之効¶
　　　　鍠(音撗)¶
異苑曰長山郭悖元嘉十二年病亡後孫兒見悖着帽布¶
裙在靈床上呼孫與語云今得七日假假滿便去今將二¶
小兒捉僕在門可就取也孫求僕即得又云汝叔從都還¶
得鍠犁鐴(音/辟)可試取看便以呈之仍以兩䥫相加鎗鎗作¶
聲語孫曰我無復歸縁從此而絶¶
　　　　　斨(自羊切)¶
毛詩豳七月曰取彼斧斨以伐逺揚¶
<pb:KR3k0012_SBCK_764-3a>¶
又破斧曰旣破我斧又缺我斨¶
　　　　　鏵(鍤附)¶
釋名曰鍤鍤地起土也或曰削能有所穿削也或曰鏵刳¶
也刳地爲坎也¶
&KR0051;書安帝紀曰吴興王淡父爲隣人竇度所殺淡年十歳¶
隂有復讎之志至年十八密索利鍤刃佯&KR0002;耕耘經一橋¶
下伺度舡行還伏杖於草中淡於橋上以鍤斫之而歸罪¶
有司太守孔嚴義其孝勇上請宥之¶
又曰劉伶常乗鹿車携一壷酒使人荷鍤而隨之謂曰死¶
便埋我¶
淮南子曰故伊尹之興&KR0095;功也脩脚者使之蹠(音/&KR0215;)鏵強脊¶
者使之&KR0018;&KR0095;(長脚者蹠得土/多鍤入&KR0095;㳭也)¶
又曰禹身執畚鍤以爲民先䟽河而導之九支鑿山而通¶
<pb:KR3k0012_SBCK_764-3b>¶
九洛闢五湖而寧東海¶
　　　　　鋤¶
&KR0003;文曰鋤薅(音/蒿)斫也钁大鋤也¶
釋名曰鋤助也去穢助苗長齊人謂其柄爲橿(&KR0009;良/切)橿然¶
正直也¶
史記曰髙后立諸吕爲王擅權用事朱虚侯年二十有氣¶
力忿劉氏不得職常入侍髙后燕飲曰請爲田歌太后&KR0015;¶
曰&KR0002;生而爲王子安知田乎章曰臣知之太后曰試爲言¶
田意章曰深耕穊種立苗欲䟽非其種者鋤而去之吕后¶
黙然¶
漢書曰雖有鎡錤(上音兹/下音基)不如逢時(鎡錤鋤雖有田/基值時乃&KR0023;)信矣¶
樊噲夏侯灌嬰之徒方其鼓刀僕御販繒之時豈自知附¶
&KR0185;尾勤功帝籍慶流子孫哉¶
<pb:KR3k0012_SBCK_764-4a>¶
又曰倪寛受業孔安國貧無資賃作帶經而鋤伏息輙誦¶
讀¶
又曰龔遂爲渤海太守遂盗賊諸持鋤鈎田器者爲良人持¶
杖器者爲賊¶
又曰嚴延年爲河南太守京兆尹張敞聞延年用刑刻急¶
以書諭之延年報曰河南天下咽喉二周餘&KR0102;莠盛苗穢¶
何可不鋤也¶
魏略曰常林爲諸生帶經耕鋤其妻餉之相敬如賔¶
蜀志曰先主將誅張&KR0073;諸葛亮表請其罪曰芳蘭生門不¶
得不鋤¶
賈子曰啇君專任刑法以刻薄爲教秦人父子兄弟無父¶
兄之恩踸踞反目有&KR0002;禽獸借父耰鋤意有得色¶
搜神記曰扶風楊道和於田中值雷雨止桑樹下霹靂擊¶
<pb:KR3k0012_SBCK_764-4b>¶
之道和以鋤格之折其右肱遂落地色如丹目如鏡¶
伏侯古今注曰曽子鋤&KR0050;有三足烏卒其冠¶
丗&KR0003;曰管寜華歆共園中鋤菜忽見地有片黄金管揮鋤¶
與瓦石不異華捉而擲去¶
應璩詩曰古有行道人陌上見三&KR0369;年各百餘歳相與鋤¶
禾莠住車問三叟何以得此壽上叟前致辭内中嫗貌醜¶
中叟前致辭量腹節所受下叟前致辭暮卧不覆首要哉¶
三叟言所以能長乆¶
　　　　　錐¶
左傳曰錐刀之末將盡争之¶
史記曰平原君曰夫賢士之處丗譬若錐之處囊中其永¶
立見¶
戰國䇿曰蘇秦行而歸&KR0018;書檐囊父母不與之秦歎曰皆¶
<pb:KR3k0012_SBCK_764-5a>¶
&KR0087;之罪也乃夜發書陳篋數十得太公隂符伏而讀之欲¶
睡引錐自刺其股血流至踵¶
王隱&KR0051;書曰梅陶及鍾雅數記餘事祖約輙困因謂之曰¶
君汝頴之士利如錐我幽兾之士鈍如椎巳具椎門中¶
又曰王濬伐吴吴人於江險要害之處作鐵錐長文餘暗¶
置江中濬乃作大筏先行䥫錐輙着筏去¶
又曰赫連勃勃勃性工巧然殘忍刻&KR0064;乃蒸土築城錐入¶
一寸即殺作者錐&KR0002;不入即殺行錐者而并築之¶
管子曰女有一錐然後成爲女¶
孫卿子曰無置錐之地而公侯不能與之争名仲尼是也¶
莊子曰堯舜有天下子孫無置錐之地¶
韓子曰堯舜無置錐之地於後丗而德結¶
吕氏春秋曰子産相鄭十八年刑三人殺三人錐刀之遺¶
<pb:KR3k0012_SBCK_764-5b>¶
於道者莫之敢舉¶
　　　　　鑚¶
尚書大傳曰古者中刑用鑚鑿¶
物理論曰趙堯錐鑚之吏能探髙祖深心致位丞相¶
　　　　　鉗¶
漢書曰江充捕巫蠱燒䥫鉗灼強服之¶
吴時外國傳曰扶南有訟者燒䥫令赤以鉗舉䥫着手¶
行七步無罪者手不燒有罪者手即燋¶
　　　　　泥鏝¶
爾雅曰鏝謂之圬(郭璞注曰/&KR0378;鏝也)¶
&KR0003;文曰鏝䥫圬也¶
左傳曰鄭子産相鄭伯如晉晉侯未之見子産使盡壞其¶
館之垣而納車馬焉曰文公之爲盟主也崇大諸侯之館圬¶
<pb:KR3k0012_SBCK_764-6a>¶
人以時塓館宫室(圬人/塗者)¶
論語曰宰予晝寢子曰朽木不可雕也糞土之墻不可汚¶
也¶
　　　　　橙(都鄧切)¶
續晉陽秋曰何無忌母劉牢之姉也無忌與髙&KR0221;謀夜於¶
屏風裏制檄文母潜橙於屏風上窺之旣知其謀大喜謂¶
曰汝能如此吾讎耻雪矣¶
丗&KR0003;曰謝中郎在壽陽敗臨奔走猶求王帖橙也¶
　　　　籃¶
集異記曰丹陽張承先家有&KR0017;長爲其取物㑹有客湏蓴¶
斤鯉魚二十頭&KR0017;將一小兒持籃至驃&KR0016;街十字路小兒¶
睡&KR0116;看籃中巳有蓴鯉¶
　　　　䈪(許的切)¶
<pb:KR3k0012_SBCK_764-6b>¶
方言曰䈪所以注斛陳魏宋楚之間謂之䈪或謂之籮自¶
&KR0028;而西謂之注箕(郭璞注曰盛米榖冩鮮中也江/東亦呼爲䈪籮屬形小而高也)¶
續捜神記曰吴興人章苟者於田中耕乗小舡以歸籮魚¶
鮭置舡中著菰裏有物輙巳食盡如此非一後日磨鍜於¶
菰蘆中見一大虵偷苟以鋘义之中其虵¶
　　　　　籠¶
史記曰宋元王二年江使神&KR0027;使於河至泉陽漁者豫且¶
舉綱而囚之置籠中見夢於王曰我爲江使於河伯而網¶
當路豫且得我王有德義故來告愬¶
又曰齊使淳于髠獻鵠於楚岀邑門道飛其鵠揭空籠而¶
獻之¶
東觀漢記曰耿恭於䟽勒城穿井十五丈不得水恭乃正¶
衣冠向井再拜爲吏士禱水身自率士&KR0018;籠有飛泉涌岀¶
<pb:KR3k0012_SBCK_764-7a>¶
吏士驚喜皆稱萬歳¶
&KR0051;中興徴祥&KR0003;曰㤗元中公王婦女髪緩&KR0066;傾髻以爲盛¶
飭用髪豐多不可恒戴乃先於籠上榜之名曰假髻或曰¶
假頭至於貧民不能自辯自號無頭就人借髻亦服之妖¶
也無幾時烈宗晏駕而天下騷動二十年中兵革不息孫¶
恩之亂刑斬無數桓&KR0007;之役死者萬計凢&KR0013;戮之家多亡¶
頭首¶
沈約宋書曰廢帝狂悖無道誅害羣臣公卿忌憚諸父並¶
聚之殿内歐棰陵曵無復人理建安王休仁及太宗山陽¶
王休祐形體並肥壯帝以竹籠盛而稱之¶
續述征記曰梁鄒西有籠水發源長城山直北流於梁鄒¶
西注濟水或云齊之孝婦誠感神明湧泉發於室内潜以¶
績籠蔽之人莫之知由是無谷汲之勞姑及家人疑而嫉¶
<pb:KR3k0012_SBCK_764-7b>¶
之值出而捜其室旣無所覩試發此籠而泉遂濆涌流漂¶
居宇所以名曰籠水也¶
莊子曰一雀過羿羿必得之或以天下爲之籠則雀無逃¶
矣是故湯以庖籠伊尹&KR0087;穆公以五羊之皮籠百里奚以¶
其所好籠之也¶
淮南子曰張天下以爲之籠因江海以爲之&KR0328;何亡魚失¶
鳥之有乎¶
又曰狐裘&KR0018;籠甚可恠也¶
世&KR0003;曰宋處宗甚有思理常得一長鳴雞愛而食之恒籠¶
盛着䆫間雞遂作人語與處宗談論極有言思終日不輟¶
處宗因此言巧大進¶
楚辭曰鳯皇作鶉籠兮雖翕翅其不容¶
傳咸班鳩賦叙云余楸蔚然成林閑居無爲有時遊之顧¶
<pb:KR3k0012_SBCK_764-8a>¶
見班鳩音聲可恱於見捕而畜之旣巳擾馴岀之於籠無¶
何失去後時時一來飛翔似如有戀&KR0147;爲之賦¶
成公綏鸚鵡賦曰小禽也以其能言解意故爲人所愛¶
之以金籠升之以殿堂可謂珎之矣蓋乃未得鳥之性也¶
古詩曰羅敷好&KR0345;桑採桑城南隅青絲爲籠繩桂枝爲籠¶
鈎¶
沈約宋書曰廢帝狂悖無道誅害羣公忌憚諸父並聚之¶
殿内歐棰陵曵無復人理建安王休仁及太宗山陽王休¶
祐形體並肥壯帝每以竹籠盛而稱之¶
　　　　籯¶
&KR0003;文曰籯笭也¶
漢書曰韋賢曰遺子黄金滿籯不如一經¶
<pb:KR3k0012_SBCK_764-8b>¶
¶
太平御覽卷第七百六十四¶
