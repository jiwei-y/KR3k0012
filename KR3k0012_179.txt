# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:08.157187
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 179
#+PROPERTY: FILE SB11n0727-179太平御覽-卷之一百七十九.
<pb:KR3k0012_SBCK_179-1a>¶
太平衘覽卷第一百七十九¶
　居處部七¶
　　闕　觀¶
　　　　　闕¶
崔豹古今注曰闕觀也於前所以標表宫門也其上可居¶
登之可逺觀人臣將朝至此則思其所闕故謂之闕其上¶
皆畫雲氣仙靈竒禽恠獸以示四方蒼龍白虎玄武朱雀¶
並畫其形¶
釋名曰觀於上觀望也¶
廣志曰闕缺也門兩邊缺然爲道也¶
周禮太宰以正月懸治法於象魏¶
禮記曰昔者仲尼與於蜡賔事畢遊于觀之上喟然而嘆¶
仲尼之歎蓋歎魯也(鄭玄云/觀闕也)¶
<pb:KR3k0012_SBCK_179-1b>¶
左傳曰哀公三年司鐸火踰公宫季桓子至命藏象魏曰¶
舊章不可忘也(象魏闕也法令懸之/故謂其書爲象魏)¶
又曰哀十七年傳云衛侯夢于北宫見人登昆吾之觀注¶
云衛有觀在古昆吾氏之墟也今濮陽城¶
公羊昭二十五年傳云子家駒曰諸侯僣於天子大夫僣¶
於諸侯乆矣昭公曰吾何僭矣哉子家駒曰設兩觀乗大¶
輅注云禮天子諸侯內闕一觀也又定二年傳云夏五月¶
壬辰雉門及兩觀災兩觀微也然則曷爲不言雉門災及¶
兩觀主災者兩觀也¶
漢書曰䍧牱郡有桂浦闕¶
又曰蓬萊方丈瀛洲此三山在海中諸仙人不死藥皆在¶
焉黄金白銀爲闕(事具/仙部)¶
又曰建章宫東鳯闕髙二十丈¶
<pb:KR3k0012_SBCK_179-2a>¶
列女傳曰衛靈公與夫人夜坐聞有車聲至闕而息過又¶
聞車聲夫人曰此必是蘧伯玉公曰何以知之曰妾聞禮¶
下公門軾路馬今蘧伯玉賢者也必不以暗昧廢禮公令¶
人視之果如所言¶
神異經曰東南有石井其方百丈上有二石闕俠東南面¶
上有蹲熊有榜着闕題曰地户西北荒中有金闕髙百丈¶
上有明月珠徑三丈光照千里中有金階西北入兩闕中¶
名天門¶
十洲記曰崑崙山有水精闕¶
水經曰秦孝公築兾闕臨渭水在咸陽西四十里¶
闕中記曰未央宫東有青龍闕北有玄武闕漢書所謂北¶
闕者也¶
建章宫圎闕臨北道鳯在上故號曰鳯闕也閶闔門内東¶
<pb:KR3k0012_SBCK_179-2b>¶
出有折風闕一名别風¶
瀬郷記曰老子廟前有兩石闕大闕髙九尺八寸下三重¶
石鹿闕邊各有子闕¶
山謙之丹陽記曰大興中議者皆言漢司徙許彧墓闕可¶
從施之王茂弘弗欲後陪乗出宣陽門南望牛頭山兩峯¶
曰天闕也豈煩改作帝然之¶
鄧徳明南康記曰南康縣歸美山去縣七百里下有石城¶
髙數丈逺望嵯峨靈闕騰空故老謂之神闕莊子中山公¶
子牟謂瞻子曰身在滄海之上心居魏闕之下奈何瞻子¶
曰重生重生則輕利中山公子曰雖知之未能自勝也瞻¶
子曰不能自勝則從神無惡乎不能自勝而強不從者此¶
之謂重陽重陽人無壽類矣¶
魏文帝歌曰長安城西有雙貟闕上有雙銅雀一鳴五糓¶
<pb:KR3k0012_SBCK_179-3a>¶
生載鳴五榖熟¶
王子年拾遺記曰崑崙第九層山形漸狹小下有芝田蕙¶
囿皆有數百湏羣仙種耨焉傍有瑶臺十二各廣千歩皆¶
五色玉爲臺基最下層有流精闕直上四十丈有風雲雨¶
師闕¶
　　　　　觀¶
漢書成紀云孝成帝元太子也母曰王皇后帝在太子家¶
生甲觀畫堂應劭注云甲觀在太子宫甲地主用乳生也¶
顔師古曰畫堂但畫飾室中宫殿通有綵畫也¶
又曰甘露二年幸萯陽宫(在/鄠)屬玉觀(属玉水鳥似鵁/鶄以名觀也)¶
後漢書曰丁鴻字孝公肅宗詔鴻與廣平王羡及諸儒樓¶
望成封桓郁賈逵等論定五經同異於北宫立白虎觀(廣平/王羡)¶
(明帝子東觀記曰與太常樓望少府成封屯騎校尉桓/郁衛士令賈逵等集義白虎門名於門立觀因以名焉)使¶
<pb:KR3k0012_SBCK_179-3b>¶
五官中郎將魏應主承制問難侍中淳于恭奏上帝親制¶
臨决鴻以才論最明儒者稱之帝數嗟美焉時人歎曰殿¶
中無雙丁孝公¶
又章帝紀曰永平元年長水校尉儵奏言先帝大業當以¶
時施行欲使諸儒共正經義頗令學者得以自助於是下¶
太常將軍大夫博士議郎郎官及諸王諸儒㑹白虎觀講¶
議五經同異¶
又曰時謂東觀爲老氏藏室注老子爲柱下史四方所記¶
文書皆歸于柱下言東觀多經籍¶
又曰髙彪除郎中校書東觀後遷外黄令畫彪形像以勸¶
學者¶
又曰靈帝起四百尺觀於河亮道造萬金堂於西園又造¶
南宫玉堂築廣城苑¶
<pb:KR3k0012_SBCK_179-4a>¶
魏志曰明帝作凌霄觀始構有鵠巢其上侍中髙堂隆曰¶
起闕而鵠巢不得居之象¶
又曰明帝置崇文觀徴善屬文者以充之¶
吴志孫和傳云和爲太子𬒳廢驃騎將軍朱據尚書僕射¶
屈晃率諸將吏泥首自縛連日詣闕請和權登白爵觀見甚¶
惡之¶
蜀志云李輔字玄政爲牙門討破羗虜築平羗觀于秦¶
亭晉書元紀曰太興元年十一月乙夘日夜出髙三丈中有¶
赤青珥詔曰天災譴誡所以彰朕之不徳也羣公卿士各¶
上封事具陳得失無所諱將親覽焉新作聽訟觀¶
又劉曜載記曰曜立太學於長樂宫東簡百姓年二十五¶
巳下十三巳上五百人選朝賢宿儒明經篤學以教之命¶
起酆明觀西宫建凌霄臺於滈池¶
<pb:KR3k0012_SBCK_179-4b>¶
又曰石季龍載記云太子宣出時季龍於其後宫昇凌霄觀¶
望之笑曰我家父子如是自非天崩地䧟當復何愁但抱¶
子弄孫日爲樂耳¶
又張駿傳云駿境内漸平使其將楊宣帥衆越流沙伐龜¶
兹鄯善於是西域並降鄯善王元孟獻女號曰美人立賔¶
遐觀以處之¶
齊書王儉傳云宋明帝太始六年置㹅明觀以集學士或¶
謂之東觀置東觀祭酒一人㹅明訪舉二人儒玄史四科¶
科置學士十人其餘吏下各有差是歳省㹅明觀於儉宅¶
開學士館以㹅明簿書充之〇陳書後主紀云帝令采木¶
湘州擬造正寢栰至牛渚機盡没旣而漁人見栰於海上¶
復起齊雲觀國人歌曰齊雲觀㓂來無際畔¶
後魏書髙祖紀下云十五年五月議改律令於東明觀親¶
<pb:KR3k0012_SBCK_179-5a>¶
折疑獄¶
又道武帝紀云天興三年起紫極殿玄武樓風涼觀石池¶
鹿苑臺¶
又匈奴劉聦傳云平陽地震崇明觀䧟爲池水赤如血赤¶
氣至天赤龍奮迅而云¶
輿地志云丹陽郡建康縣臺城齊文惠太子治玄圃有明¶
月觀婉轉橋徘徊廊囿內作浄名精舎¶
又曰丹陽郡枺陵縣新亭隴有逺望樓又名勞勞樓末改¶
爲臨滄觀行人分别之所¶
又曰洛陽有廣望觀閬風觀萬世觀脩靈觀臨啇觀百葉¶
抄魏築惣章觀建翔鳯於其上使八方才人六宫女尚書¶
居之引糓水過九龍殿前玉井綺欄水轉百戯¶
又曰石虎起靈臺九殿女官十有八等又女妓一千爲鹵¶
<pb:KR3k0012_SBCK_179-5b>¶
簿皆着紫綸巾熟錦袴金銀鏤帶五文織成靴遊於戯馬¶
觀¶
漢封禪儀泰山東南有山名日觀鷄一鳴時見日始出長¶
三丈秦觀者望見長安吴觀者望見㑹稽周觀者望見齊¶
三輔黄圖云漢武帝起鳷鵲觀¶
又起神明觀馺娑觀甘泉苑起仙人觀縁山谷行至雲陽¶
三百八十里入右扶風周迴五百四十里¶
又曰武帝起鳷鵲觀神明觀弩法觀集靈觀仙門觀陽禄¶
觀¶
漢宫殿名曰長安有臨山觀渭橋觀仙人觀霸昌觀蘭池¶
觀平樂觀九華觀豫章觀鴻雀觀昆明觀走馬觀華光觀¶
封巒觀走狗觀天梯觀瑶臺觀流渠觀相思觀長平觀冝¶
春觀華池觀射熊觀迎風觀露寒觀當市觀石闕觀白渠¶
<pb:KR3k0012_SBCK_179-6a>¶
觀鼎郊觀(潘丘山闕中記云/鼎郊觀在上林苑)白虎觀懷徳觀三雀觀林木¶
觀温徳觀長平觀〇華延雋洛陽記曰洛陽城十八觀皆¶
施玄檻鐵籠䟽雲母愰¶
華山記曰南嶺東巖北面有二小山一山有雙石竪立號¶
曰石門一山孤崖特秀上有客觀陟之者逺眺千里¶
阮勝之楊州記云楊子縣有楊子宫宫中有玄珠觀¶
華陽國志云蜀城有逸客觀¶
華延携洛中記云金墉城西南角有昌都觀東北有百尺¶
樓魏都水使者陳熈造¶
建康宫闕簿云啇飈觀在東北十三里籬門亭後亭墩上¶
齊武帝築九日登以晏群臣¶
又曰曽城觀在縣東北七里景雲樓東齊武帝起七月七¶
日夜令宫人登以穿針因曰穿針樓¶
<pb:KR3k0012_SBCK_179-6b>¶
又曰通天觀在縣東北五里一百歩舊臺城内宋元喜中¶
築𬞞圃二十三年更修廣之築池汨天泉造景陽樓大壯¶
觀花光殿設射堋又立鳯光殿醴泉堂¶
又曰洛陽宫中有玄覽觀東汜觀清覽觀髙平觀廣望觀聽¶
松觀見親觀髙樂觀陵雲緫章宣曲萬年等觀¶
又云建業宫有迎風觀在縣南十五里宋武大明中起於¶
石子墩上孫峻殺諸葛恪殷綝殺朱主皆於此又有徼道¶
觀¶
晉潘岳關中記曰柘觀虎圈觀昆池觀上䕡觀朗池觀走¶
馬觀湯禄觀　觀則陽觀隂徳觀並在上林苑中¶
陸機洛陽地記曰洛陽南宫有承風觀洛陽北宫有増喜¶
觀洛陽城外有宣楊觀千秋鴻池泉城楊威石樓等觀¶
又曰洛陽城外有鼎中觀〇輿地志云洛陽西南洛水上有¶
<pb:KR3k0012_SBCK_179-7a>¶
鼎中觀是成王定鼎處¶
唐韋述東京雜記曰東京紫微宫有一柱觀¶
又曰上陽宫有上清觀¶
潘安仁西征賦云圖萬載而不傾奄摧落於十紀擢百尋¶
之曽觀兮今數仞之餘趾¶
左太冲吴都賦云慮紫宫以營室廓廣庭之漫漫寒暑隔¶
闊於邃宇虹蜺回帶於雲觀¶
何平叔景福殿賦云於是碣以髙昌崇觀表以建城峻廬¶
岧嶤岑立崔嵬巒居¶
宋玉髙唐賦序云昔者楚襄王與宋玉遊於雲夢之臺望¶
髙唐之觀¶
魏陳思王七啓曰閑宫顯敞雲屋皓&KR4596;崇景山之髙基迎¶
清風而立觀¶
<pb:KR3k0012_SBCK_179-7b>¶
沈休文鍾山詩應西陽王教云即事旣多美臨眺殊復竒¶
南瞻儲胥觀西望昆明池¶
沈休文遊沈道士館詩云旣表祈年觀復立望仙宫¶
謝玄暉觀朝雨詩云朔風吹飛雨蕭條江上來旣灑百常¶
觀復集九成臺¶
太平御覽卷第一百七十九¶
