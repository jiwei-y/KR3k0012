# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:31.511818
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 582
#+PROPERTY: FILE SB11n0727-582太平御覽-卷之五百八十二.
<pb:KR3k0012_SBCK_582-1a>¶
太平御覽卷第五百八十二¶
　樂部二十¶
　　皷　柷敔　筍簴¶
　　　　　皷¶
風俗通曰皷不知誰所造皷者郭也春分之音萬物皆郭¶
皮甲而出故謂之皷¶
爾雅曰大皷謂之鼖小者謂之應大鼗謂之麻小者謂之¶
料徒擊皷謂之咢(郭璞注曰詩云或歌或咢/鼖長八尺應在大皷側也)¶
周易通卦驗曰冬至皷用馬革圎徑八尺一寸夏至皷用¶
牛皮圎徑五尺七寸¶
尚書曰周成王崩鼖皷在西方長八尺¶
尚書益稷曰下管鞀皷¶
禮記曰廟堂之上罍樽在阼犧樽在西廟堂之下懸皷在¶
<pb:KR3k0012_SBCK_582-1b>¶
西應皷在東¶
又曰懸皷周皷也其小者曰㣧先擊小皷爲大皷導引故¶
曰㣧一名鞞¶
又曰春官小師掌教皷朦播鞀眡瞭播鞀¶
又曰王執路侯執鼖將軍執晉皷師帥執提旅師執&KR0911;¶
又曰夏后尺皷殷人置皷(置植也/亦作樹)周人皷懸¶
又曰籥章氏掌出土皷(杜子春曰以毛土爲匡/以革爲面可擊者也)¶
又曰除水蟲以炮&KR0095;之皷皷之以焚石投之狐蜮之属也¶
又曰地官皷人掌教六皷四金之音聲以節聲樂以和軍¶
旅以正田役(音五聲合/和者也)教爲皷而辯其聲用(教爲皷皷擊/皷者大小之)¶
(數又别其/聲所用事)以雷皷皷神祀(雷皷八面皷/神祀皷天神)以靈皷皷社&KR0021;(靈/皷)¶
(六面皷社/&KR0021;及地祗)以路皷皷&KR0017;享(路皷四面皷/&KR0017;享享宗廟)以鼖皷皷軍事(大/皷)¶
(謂之鼖長八尺/鼖音扶云切)以鼛皷皷役事(鼛皷長丈二尺/鼛音古刀切)以晉皷皷¶
<pb:KR3k0012_SBCK_582-2a>¶
金奏(晉皷長六尺六寸者是/也金奏謂樂作擊編鍾)¶
又冬官考工記韗人爲臯陶(鄭司農曰臯陶皷木鄭玄謂/鞠者以臯陶名官陶從革耳)¶
(韗音况萬切又/音運&KR1382;音陶)長六尺有六寸左右端廣六寸中尺厚三¶
寸(板中廣頭挾爲穹崇鄭衆云皷木一判者其/兩端廣六寸而中央廣尺如此乃得有腹矣)穹者三之¶
一(鄭衆云穹讀爲志無穹耶之穹謂皷木腹穹崇者居皷/面三之一玄讀如穹蒼之穹穹崇者居皷面三之一則)¶
(其皷四尺者板一尺三寸三分寸之一倍之爲二尺六寸/三分寸之二加皷四尺穹之徑六尺六寸三分寸之二此)¶
(皷合二/十板)上三正(鄭玄云謂兩頭一半中央一平鄭玄讀三/當爲參正言直也參直者穹上一直兩端)¶
(又直名居二尺二寸不&KR0012;曲也此數兩以六皷差之/賈侍中云晉皷大而短近晉皷也以晉皷鼓金奏也)皷長¶
八尺皷四尺中圍加三之一謂之鼖皷(中圍加三之一者/加於面之圍以三)¶
(分一也面四尺其圍十二尺加以三分一四又則中圍十/六尺徑五尺三寸三分寸之一今皷亦合二十扳則板徴)¶
(穹六寸三分寸之二爾雅云皷謂之鼖皷以鼖皷/皷軍事鄭衆云皷四尺謂革所象者廣四尺也)爲臯陶¶
長尋有四尺皷四尺倨勾磬折(以臯皷皷役事磬折中曲/之不參正中圍與鼖皷同)¶
(以磬折/爲異也)凢冐皷必以啓蟄之日(啓蟄孟春之中蟄蟲始聞/雷聲而動皷所以取象爲)¶
<pb:KR3k0012_SBCK_582-2b>¶
(象皷以/革者也)良皷瑕如積環(革調/急也)皷大而短則其聲疾而短聞¶
(音問/下同)小而長則其聲舒而逺聞¶
禮記明堂位曰土皷蕢桴葦籥伊&KR0132;氏之樂也(蕢當爲㓙/伊&KR0132;古天)¶
(子號令有/&KR0132;氏也)¶
左傳成上曰師之耳目在吾旗皷¶
又僖中曰三軍以利用也金皷以聲氣也¶
又昭三曰分唐叔以宻湏之皷注宻湏國名也¶
毛詩曰鄁風擊皷其鏜踊躍用兵¶
又采&KR0622;曰方叔率止鉦人伐皷陳師鞫旅顯允方叔伐皷¶
淵淵振旅闐闐¶
又靈臺曰鼉皷蓬蓬矇瞍奏公¶
又執競曰鍾皷喤喤磬筦將將¶
又山有樞曰子有鍾皷不擊不考宛其死矣他人是保¶
<pb:KR3k0012_SBCK_582-3a>¶
又有&KR0937;曰有&KR0937;有&KR0937;在周之廷設業設簴崇牙樹羽應田¶
懸皷¶
又　曰猗歟　歟置我鞉皷奏皷簡簡衎我烈祖¶
又甫田曰琴瑟擊皷以御田祖¶
又有駜曰振振鷺鷺于飛皷咽咽醉言歸¶
又宛丘曰坎其擊皷宛丘之下¶
論語曰季氏冨於周公而求也爲之聚歛而附益之子曰¶
非吾徒也小子鳴皷而攻之可也¶
漢書曰李陵擊匈奴夜擊皷起士皷不鳴陵曰吾士氣少¶
衰而皷不起何&KR0088;軍中豈有女子乎捜軍中得卒妻皆斬¶
之¶
又曰元帝疾不親政事留好音樂或置&KR0911;殿下天子自軒¶
檻上隤銅丸以撾皷聲中嚴皷之節後宫及左右習知音¶
<pb:KR3k0012_SBCK_582-3b>¶
者莫能爲之¶
後漢書曰王喬爲葉令每當朝鄴門下皷不擊自鳴聞於¶
京昭帝取置其都亭無復有聲¶
又曰祢衡字正平孔融雅愛其才數稱賞於曹操操欲見¶
之衡不肯徃操懷忿而以其才不欲殺之聞衡善皷召爲¶
皷吏因㑹賔客閱試音節諸吏過者皆令脫其故衣更着¶
岑牟單絞之服次至衡方操撾踊躍而前吏呵之曰皷吏¶
何不改服而輕進衡於是先解褒衣次釋餘服祼身而立¶
徐取岑牟單絞而着之復操　撾顔色不怍操&KR0015;曰夲欲¶
辱衡衡反辱&KR0012;衡對曰不敢以先王之法服爲伶倫之衣¶
沈約宋書曰蕭思話年十許歳好&KR0016;屋棟打細&KR0398;皷也¶
南史曰孫挹爲延陵縣令國子助教髙爽詣之挹了無故¶
人懷爽出從閤下過取筆書皷面云徒有此大腹了自無¶
<pb:KR3k0012_SBCK_582-4a>¶
肝膓面皮如許厚&KR0013;打未遽央¶
唐書曰張&KR0007;素太子承乾又甞於宫中擊皷聲聞於外玄¶
素叩閤請見極言切諌承乾乃出宫内皷對玄素毀之¶
唐書鄭餘慶兼判太常卿事&KR0004;德宗自山南還宫&KR0028;輔有¶
懷光吐蕃之虞都下驚擾遂詔太常習樂去大皷至是餘¶
慶始奏復用大皷¶
丗夲曰王大將軍年少時舊有田舎之名語音亦楚武帝¶
喚時賢共言&KR0458;藝之事人人皆有所能唯王都無所解意¶
色殊惡自言解打皷帝即令取皷令擊之於坐振䄂而起¶
揚槌奮擊音節諧捷傍&KR0002;無人舉坐歎其雄爽¶
春秋孔演圖曰有人金豊擊玉皷駕六龍(皷喻所行清嚴/人服其威勢也)¶
古今注曰漢有黄門皷吹一名樓車¶
帝王丗紀曰黄帝殺夔以其皮爲皷聲聞五百¶
<pb:KR3k0012_SBCK_582-4b>¶
後&KR0087;記曰姚泓永和元年天水兾石皷鳴聞數百里野雉¶
皆雊¶
神異經曰八方之荒有石皷焉蒙之以皮其音如雷¶
韓子曰楚厲王有驚皷與百姓爲戒飲酒過之而擊民大¶
驚使人止之曰吾醉戯而擊之民皆罷居數月警而擊皷¶
民不起也¶
穆天子傳曰天子讀書于梨丘奏廣樂遺其靈皷¶
虞喜志林曰建武二十四年南郡男子獻銅皷有銘¶
五經要義曰皷所以檢樂爲群音之長也¶
異苑曰晉武帝時呉郡臨平岸崩出一石皷打之無聲問¶
張華華曰可取蜀人桐材刻作魚形扣之則鳴矣於是如¶
其言聲聞數十里¶
劉道民詩云亦有逺而合蜀桐鳴呉石¶
<pb:KR3k0012_SBCK_582-5a>¶
郭縁生述征記曰逢山在廣固南三十里有祠并石人石¶
皷齊世將亂石人輙打皷聞數十里¶
羅浮山記曰浮山東石樓下有兩石皷扣之清越所謂神¶
鉦也¶
盛弘之荆州記曰始興郡陽山縣有豫章木夲徑可二丈¶
名爲聖木&KR0087;時伐此木爲皷䫙䫙成忽有奔逸北至桂陽¶
又王韶之始興記云息於臨武遂之洛陽因名聖皷城今¶
在臨武¶
臨海記曰郡西有白鵠山山上有石皷元嘉中居人志&KR0021;¶
祀山神乃推此皷數十里聞如金石之響相傳云此云有¶
鵠飛入㑹稽郡雷門皷中打皷聲洛陽聞之後逆賊孫恩¶
斫破此皷見一白鵠飛出去¶
通禮義纂曰建皷大皷也少昊氏作焉爲衆樂之節夏加¶
<pb:KR3k0012_SBCK_582-5b>¶
四足謂之節皷啇人挂而貫之謂之&KR0313;皷周人縣而擊之¶
謂之懸皷近代相承植而建之謂之建皷夲出於啇制也¶
唐禮設於四隅¶
劉瓛定軍禮曰皷吹未知其始也漢以雄朔野而有之矣¶
鳴笳以和簫聲非八音也騷人曰鳴箎笳竽皷吹樓車也¶
昔蕭史吹簫於&KR0087;&KR0087;人爲之築鳯臺故皷吹陸則樓車¶
水則樓舡其在庭也則以虡爲樓或曰鷺皷精也昔呉夫¶
差啓虵門以厭越越人雷爲門以禳之擊大皷於雷門之¶
下而虵門聞焉其後移皷建康宮之端門有&KR0031;鷺呪皷而¶
飛乎雲末或曰皆非也詩曰振振鷺鷺于飛皷咽咽醉言¶
歸古之君子仕於伶官悲周道之爲榛傷頌之棳音故飾¶
皷以鷺欲其流風好焉今有龍頭大抗中皷獨掲小皷隨¶
品秩焉短簫鐃歌軍樂也帝歧伯所作以建武揚德風韶¶
<pb:KR3k0012_SBCK_582-6a>¶
勸土地¶
古今樂録曰鏄師掌金奏之皷(謂主擊晉皷/以奏其鍾鎛)又卒長執鐃¶
(奴交/切)兩司馬執鐸公司馬執鐲(音/蜀)又金鐃止皷以金鐸通¶
皷以金鐲節皷以鍾皷者前擊鍾次擊皷也¶
大周正樂曰劉貺曰皷動也冬至之音萬物含陽氣而動¶
雷皷八面以祀天靈皷六面以祀地路皷四面以祀&KR0017;神¶
夏后加之以足謂之足皷殷人貫之以柱謂之柱皷周人¶
懸之謂之懸皷後世復殷制建之謂之建皷皷髙六尺六¶
寸金奏則皷之傍有小皷謂之應皷以和大皷小皷有柄¶
曰鞉揺以和皷大曰&KR0911;也&KR0398;皷大者瓦小者木皆廣首而¶
纎腹齊皷如&KR0238;桶大一頭設齊於皷面如麝齊故曰齊皷¶
又曰馬上之皷曰提皷有木可提執施於朝則登聞之皷¶
敢諌之皷是也施於府寺曰朝皷在村墅曰枹皷抱一作¶
<pb:KR3k0012_SBCK_582-6b>¶
桴調擊皷物也在邊徼曰警皷¶
又曰銅皷鑄銅爲之虚其一面覆而擊其上南蠻扶南天¶
笁&KR0011;皆如此嶺南豪家則有之大者廣尺餘¶
又曰節皷如&KR0054;局中開圎孔適容其皷擊之以節樂也¶
又曰毛貟皷似都曇而稍大¶
又曰有鼉皷節皷不知誰所造¶
又曰檐皷如小甕先冐以革而&KR0238;之¶
又曰羯皷正如&KR0238;桶兩手俱擊以其出羯中故號羯皷亦¶
謂兩杖皷板¶
又曰正皷和皷一以正而一以和皆&KR0398;皷也¶
又曰都曇皷似&KR0398;皷而小以小槌擊之¶
又曰荅臘皷制廣於羯皷而皷以指揩之其聲甚震俗謂¶
之揩皷¶
<pb:KR3k0012_SBCK_582-7a>¶
又曰鷄婁皷正而貟首尾可擊之處平可數寸¶
又曰方皷大暦元年司馬滔進廣平樂兼此皷以應黄鍾¶
一均聲¶
樂書曰雷鞉者周禮&KR0937;矇掌播鞉鞉如皷而小以木貫之¶
作柄柄各四枚爲八面也旁以結皮爲耳揺之還自擊禮¶
書云掌之人左手播鞉右手擊皷之是也¶
　　　　　柷敔¶
釋名曰柷如物始見柷柷然也敔止也所以止樂¶
尚書夔曰戞擊鳴球下管鼗皷合止柷敔(孔安國曰戞擊/柷敔也下管堂)¶
(下樂也上下合心/樂名有柷敔也)¶
禮記德音之音控掲天子賜諸侯樂則以柷將之¶
樂記曰聖人作控掲壎箎則所起矣柷衆也立夏之音萬¶
物衆形皆成也方面各二尺傍開貟孔内手於孔擊之以¶
<pb:KR3k0012_SBCK_582-7b>¶
舉衆樂也¶
爾雅曰所以皷柷謂之止所以皷敔謂之甄(郭璞注曰柷/如漆筩方二)¶
(尺四寸深尺八寸中有椎柄連底<折 t="33"/>之令左右擊止者其/椎名也敔如伏虎皆上有二十七鉏鋙刻以木長尺甄者)¶
(其/也)¶
樂汁圖曰乾主立冬隂陽終始故聖人承天以制柷刑法¶
使死者不恨生者不怨(宋均曰柷圉從中發聲/人情死恨亦從中起)¶
爾雅曰敔謂之甄(音/真)注云敔如伏虎背上二十七鉏鋙刻¶
以木長尺櫟之甄其名也¶
　　　　　筍簴¶
爾雅曰木謂之簴(郭璞注曰懸/磬之本曰簴)方言几其髙者謂之簴(郭/璞)¶
(注曰筍/簴也)¶
釋名曰所以懸鍾皷者撗曰簨簨峻也在上髙峻也縱曰¶
簴簴舉也在旁舉簨者也¶
<pb:KR3k0012_SBCK_582-8a>¶
毛詩曰設業設簴崇牙樹羽¶
周禮冬官梓人爲筍簴嬴者羽者鮮者以爲筍簴外骨内¶
骨却行仄行紆行連行以脰鳴以翼鳴以爲雕&KR0355;厚唇弇¶
口出目短耳大胷耀後者以爲鍾簴銳喙决吻小體騫腹¶
者以爲磬簴小首而長&KR0366;身而鴻者以爲筍注曰爲鍾簴¶
者有力而不走冝於任重也爲磬簴者其聲清楊冝逺聞¶
也外骨&KR0027;内骨鼈却行螾仄行蟹紆行虵連行魚脰鳴鼃¶
黽翼鳴發皇也螾蚰蜒皆以刻晝彞器&KR0366;庶物貴野聲¶
禮明堂位曰夏后氏之龍簨簨殷之崇牙周之壁翣注云¶
龍上刻&KR0030;爲重才又盡繒爲翣載之以壁臿五羽於其下¶
也¶
賈&KR0105;眞簴賦曰櫻攣拳以蟉虬&KR0018;大鍾而欲飛楚詞曰簫¶
皷兮瑶簴¶
<pb:KR3k0012_SBCK_582-8b>¶
&KR0003;苑曰&KR0087;始皇建千石之鍾立萬石之簴三輔舊事曰&KR0087;¶
始皇歛天下銅䥫皆著咸陽鑄作銅簴髙廟簴二枚魏明¶
帝徙詣洛陽尚在¶
太平御覽卷第五百八十二¶
