# -*- mode: mandoku-view -*-
#+TITLE: 太平御覽
#+DATE: 2015-09-23 10:14:03
#+PROPERTY: LASTPB  <md:KR3k0012_SBCK_509-1a>
#+PROPERTY: JUAN 512

<md:KR3k0012_SBCK_510-7b>¶
<md:KR3k0012_SBCK_511-1a>¶
<pb:KR3k0012_WYG_511-1a>
欽定四庫全書
　太平御覽卷五百一十一¶
　　　　　　　　　　　　宋　李昉等　撰
　　宗親部一¶
　　　祖父母　　父母　　繼母¶
　　　　祖父母¶
釋名曰祖祚也祚先也¶
禮記曲禮曰逮事父母則諱王父母不逮父母則不諱
<pb:KR3k0012_WYG_511-1b>
王父母¶
毛詩商頌曰無念爾祖聿脩厥徳¶¶¶
漢書曰虞詡陳國人祖父為郡縣獄吏務在寛恕常¶稱
曰東海于公高其里門定國卒至丞相吾治獄六十年¶
雖不及于公子孫何得不為九卿故字詡曰昇卿後選
僕¶射尚書令<md:KR3k0012_SBCK_511-1b>¶漢書曰路温舒字長君從祖父受厯數天文也
晉書曰何曾侍武帝宴退告其子遵曰國家應受命創
<pb:KR3k0012_WYG_511-2a>
業垂統吾毎侍宴未經聞經國逺圖唯說平生常事非
貽¶厥孫謀之兆也後嗣其殆乎此吾子孫之憂汝等有
可患¶指孫曰此輩必遇亂亡之及遵之子緩死兄嵩哭
之曰吾祖¶其殆聖乎¶
又曰李宻字令伯父早亡母改醮祖母劉撫養宻奉事
以¶孝謹聞有暇則講學亡度師事譙周門人方之㳺夏
大始¶初徴為太子洗馬宻以祖母老上表云臣無祖母
難以至¶於今日祖母無臣難以終餘年母孫二人更相
<pb:KR3k0012_WYG_511-2b>
為命臣宻今年¶四十四祖母年九十六是臣盡節於陛
下之日長而恭事¶於劉氏之日短劉終後復為太子洗
馬¶
又曰王爽字季明强正有志厯侍中嘗與㑹稽王道子
飲¶道子醉呼為小子爽曰亡祖長史與簡文帝為布衣
之<md:KR3k0012_SBCK_511-2a>¶交亡姑亡婦伉儷二宫何子之有¶
又曰苻生字長生健第二子幼而無賴祖洪甚惡之生
而¶無禮一目為童兒洪戯之曰吾聞瞎兒一淚信乎生
<pb:KR3k0012_WYG_511-3a>
怒引佩¶刀自刺出血曰此一淚洪大驚鞭之生曰性耐
刀槊不¶堪杖箠洪曰吾以爾為奴生曰可不如石勒也
洪懼跣¶而掩其口¶
陳留志曰范喬字伯山年二嵗祖父馨臨終執其手曰
恨¶不見汝成人因以所用硯與之至五嵗祖母以告喬
喬便¶執硯流涕¶
江㽔别傳曰㽔年十一始樗蒲祖母費為説往事有博
奕¶破業廢身於是棄五木終身不以為戯
<pb:KR3k0012_WYG_511-3b>
　　　　父母¶
爾雅曰父為考母為妣<md:KR3k0012_SBCK_511-2b>¶毛詩陟岵曰孝子行役思念父母也陟彼岵兮瞻望父
兮¶陟彼屺兮瞻望母兮¶
又蓼莪曰蓼蓼者莪匪莪伊蒿哀哀父母生我劬勞蓼
蓼¶者莪匪莪伊蔚哀哀父母生我勞瘁無父何怙無母
何恃¶出則銜恤入則靡至父兮生我母兮鞠我撫我畜
我長我¶育我顧我復我出入腹我欲報之徳昊天罔極
<pb:KR3k0012_WYG_511-4a>
禮記曲禮曰生曰父曰母死曰妣曰考¶
左傳隐公曰鄭荘公母弟共叔以母之寵請邑居之京¶
叚遂以京叛公伐叚叚出奔遂寘母姜氏於城頴而誓
之¶曰不及黄泉無相見也既而悔之頴考叔曰若掘地
及泉¶隧而相見其誰曰不然公從之遂為母子如初¶
又荘公曰宋南宫長萬作亂奔陳以乗車輦其母一日
而¶至<md:KR3k0012_SBCK_511-3a>¶又成公曰晉敗齊師於鞌齊請平晉人曰必以蕭同叔
<pb:KR3k0012_WYG_511-4b>
子¶為質對曰蕭同叔子非他寡君之母也若以匹敵則
亦晉¶君之母也吾子布大命於諸侯而曰必質其母以
為信其¶若王命何且示以不孝令也¶
又襄三曰晉叔向之母妬叔虎之母美而不使其子
皆¶諫其母其母曰深山大澤實生龍蛇彼美余懼其
生龍蛇以¶禍汝汝敝族也余何愛焉使往親寝生叔虎
美而有勇欒¶盈嬖之故羊舌氏之族及於難¶
公羊傳曰惠公者何隐之考也仲子者何桓之母也
<pb:KR3k0012_WYG_511-5a>
史記曰趙括奢之子趙孝成王欲以括為将母曰不可
使¶也王曰母何以知之對曰妾事其父時其父為将王
之所¶賞賜盡散與軍吏士大夫受命之日不問家事今
括一¶朝為将軍吏不敢仰親之所賜悉藏於家而視利
便田<md:KR3k0012_SBCK_511-3b>¶宅父子異心願王勿遣王曰母致之吾已决矣母
曰王必¶遣忽有不稱妾乞不坐王許之後果敗為白起
所坑¶
漢書曰王陵沛人以兵屬漢王項羽得陵母置於軍中
<pb:KR3k0012_WYG_511-5b>
以¶招陵後漢使至陵母謂使者曰為老妾語陵漢王長
者必¶有天下善事之無以老妾在故懐持二心遂伏劒
而死羽怒¶烹之¶
又曰陸賈使南越趙佗賜陸生槖中装直千金佗送亦
千¶金吕后時病免歸家有五男乃出所使得越槖中装
賣¶千金分與其子各二百金盡為生産賈常乗安車駟
馬從¶歌舞鼓吹琴瑟侍者十人有寳劔直百金謂其子
曰與汝¶約過汝給吾人馬酒食極歡十日而更所死家
<pb:KR3k0012_WYG_511-6a>
得寳劍及¶車騎從者¶
又曰金日磾字翁叔休屠王太子也父以降漢見殺與
母<md:KR3k0012_SBCK_511-4a>¶閼氏弟倫俱没入官後拜光禄大夫既親近未嘗有過武
帝¶甚信愛之日磾母教誨兩子甚有法度上嘉之及死
詔圖¶形於甘泉宫曰休屠王閼氏也日磾毎見畫拜泣
不止¶
又曰霍去病父仲孺河東人以縣吏給事平陽侯家與
侯¶侍者衛少兒私通生去病仲孺吏畢歸家娶婦生子
<pb:KR3k0012_WYG_511-6b>
不相¶聞乆之去病為驃騎将軍撃匈奴道出河東至平
陽傳舎¶遣迎仲孺趍入拜謁将軍迎拜因跪曰去病不
早自知為大人¶遺體也仲孺扶服叩頭曰老臣得託命将
軍此天力也¶去病為之大買田宅奴婢而去¶
又曰嚴延年字次卿東海下邳人為河南太守冬日行
屬¶縣刑戮囚徒流血數里河南號屠伯母見罵之曰汝
宣化¶千里不聞人愛之殺人立威名豈為人父母㢤天
道神明¶人不可獨殺我不意老見壮子被刑戮也行矣
<pb:KR3k0012_WYG_511-7a>
去東歸掃<md:KR3k0012_SBCK_511-4b>¶墓地耳嵗餘果敗延年兄弟五人皆有吏才
並至大官東¶海號為萬石嚴嫗¶
又曰雋不疑為京兆尹每行縣録囚徒還其母輙問有
所¶平反治㡬人耶不疑多有平反母喜為之食或無所
出¶母怒而不食故不疑為吏嚴而不殘¶
後漢書曰竇武字游平扶風人初武生母産武并産一
蛇送¶之林中後母卒𦵏有一大蛇自榛草出至撃柩流
血若哀¶泣之容時人以為竇氏之祥
<pb:KR3k0012_WYG_511-7b>
又曰楊彪為太尉子脩為曺操所殺操見彪問曰君何
痩¶之甚也彪曰媿無日磾先見之眀猶懐老牛䑛犢之
愛操¶為改容¶
又曰范滂字孟博汝南征羌人也建寧二年大誅黨人
滂¶母就與之訣滂白母曰仲博孝敬足以供養(仲博滂/弟也)
滂從<md:KR3k0012_SBCK_511-5a>¶龍舒君歸黄泉存亡各得其所惟大人割不可
忍之恩¶勿増感戚母曰汝今得與李杜齊名死何恨滂
跪受教再¶拜而辭顧謂其子曰吾欲使汝為惡則惡不
<pb:KR3k0012_WYG_511-8a>
可為使汝為¶善則我不敗徳行路聞之莫不流涕¶
又曰黄憲字叔度汝南人世貧賤父為牛醫袁閬母謂
閬¶曰汝從牛醫兒来耶對曰閬不見叔度以為可及既
覩其¶人則瞻之在前忽然在後固難測矣¶
又曰廬江蔡宗字孟承競業嚴正其子未嘗見面子為
二¶千石求謁宗宗下帳不許子伏於庭其母穿壁使其
子窺¶之乃識儀貌¶
又曰崔發事王莽位至大司空母師氏通百家之言莽
<pb:KR3k0012_WYG_511-8b>
以¶殊禮加之號成義夫人金印紫綬乗文軒丹轂¶
又曰張甫字孟侯汝南人為太尉雖在公位父常居田
里<md:KR3k0012_SBCK_511-5b>¶每有遷職一詣京師公卿罷朝俱謁甫府奉酒上夀
時¶人榮之¶
吳志曰蒋欽母踈帳縹被妻妾布裙孫權歎其在位能
守¶約儉勅御府為母作被及幃帳¶
晉書曰劉惔字貞長沛人少清簡有竒才與母任氏寓
居¶京口家貧織芒屩以為養雖閉門圭竇晏如也
<pb:KR3k0012_WYG_511-9a>
又曰伏滔字𤣥度平昌人甚有才學知名拜著作郎孝
武¶㑹西堂滔預坐還下車先呼子孫曰百人髙㑹天子
先問¶伏滔在座如此固未易得為人作父如此如何¶
又曰氾毓字稚春濟北盧人奕世儒素敦睦九族時人
號¶之兒無常父衣無常主¶
又曰荀羡字令則清和有準&KR0379;年七嵗遇蘇峻難随父
在¶石頭峻甚愛惜之置羡於膝上羡乃隂白其母曰得
一利<md:KR3k0012_SBCK_511-6a>¶刀子足以殺賊母掩其口
<pb:KR3k0012_WYG_511-9b>
又曰虞譚母孫氏訓子以節義朝廷嘉之拜昌武太守
丞¶相以下皆拜之年九十五譚立養堂於家¶
又曰郄詵濟隂人對䇿高第拜議郎母憂去職母在日
苦¶病不欲車載家貧無以市馬乃於住堂北壁外假¶塟
朝夕拜哭養雞種麻竭其方術䘮過三年得馬八匹輿¶
棺至塚負土成壙¶
又曰韓康伯潁川長社人母殷氏高明有行家恒貧伯
年¶數嵗大寒母作布襦令伯捉熨斗而謂之曰且著布
<pb:KR3k0012_WYG_511-10a>
襦¶尋復作袴伯曰不須母問故曰火在斗中柄熱今上
著襦¶下亦暖矣¶
又曰羊耽妻辛氏隴西人侍中毗之女有才鑒鍾㑹為
鎮¶西請其子琇為恭軍母曰吾為國家今日難至吾家
矣行矣<md:KR3k0012_SBCK_511-6b>¶戒之軍旅之間可以濟者惟仁恕乎古之君子
入則致孝¶於親出則盡忠於國在職思其所司在義思
其所立無貽¶父母憂患而已後㑹至蜀果反琇竟以道
全身
<pb:KR3k0012_WYG_511-10b>
又曰桑虞字子深魏郡黎陽人五代義居閨門雍睦青
州¶刺史苻月甚重之嘗詣虞家升堂拜母時以為榮¶
又曰周顗母李氏名絡秀汝南人中興時顗等並列顯
位¶常冬至置酒絡秀舉酒賜三子曰吾本渡江託足無
所不¶謂爾等並居貴位在吾目前吾身後何憂嵩起曰
恐不如¶尊㫖伯仁志大而才短名重而職闇好因人之
弊此非自¶全之道嵩性抗直亦不容於世唯阿奴碌碌
在阿母前耳¶後果如其言阿奴即謨小字也
<pb:KR3k0012_WYG_511-11a>
又曰劉琨為并州刺史母謂之曰汝能𢎞濟經畧驅駕
豪¶傑專欲除勝己以自安當何以濟禍必及我也後父
母<md:KR3k0012_SBCK_511-7a>¶并為劉聰所害¶
又曰朱序字次倫義陽人鎮㐮陽苻堅令苻丕圗序序
母¶韓氏自登城履行謂西北角必先破受弊遂領百餘
婢及¶城中女同丁築城三十餘丈後賊果從西北角攻
衆潰城破¶遂固新築丕用引退得免城破㐮陽人謂此
城為夫人城
<pb:KR3k0012_WYG_511-11b>
宋書曰張興世字文徳竟陵人以平江陵功轉右将軍
父¶仲字子由興世致位給事中欲往襄陽又愛戀鄉里
不肯¶去嘗謂興世曰雖田舎翁樂聞鼓角汝可送一部
與吾行¶田時吹之興世素儉謹畏法白父曰此乃天子
鼓角非田¶舎翁所吹乃止興世欲拜墓仲曰汝衛從甚
多恐先人¶驚怖興世减撤而行¶
又曰朱脩之義陽人加建武将軍留戍滑臺為索虜所
攻¶母悲憂一旦乳汁驚出因號慟告家人曰我老非有
<pb:KR3k0012_WYG_511-12a>
乳汁<md:KR3k0012_SBCK_511-7b>¶之時今忽如此我兒必殁矣後數日㐫問至脩之
果其日¶陷殁¶
梁書曰王僧孺幼貧其母鬻紗布以自業嘗擕孺於市
道¶塗中逢中丞鹵簿驅廹落溝中及孺拜中丞日引騶
清道¶悲不自勝¶
劉璠梁典曰張充字延符呉人父緒特進有重名充少
不¶問細行肆意畋放時緒請改過呉始入西郭值充正
獵左¶手臂鷹右手牽犬遥望見父乃脫韝放鷹紲犬向
<pb:KR3k0012_WYG_511-12b>
舟而拜¶緒曰一身兩役無亦勞乎充跪對曰充聞三十
而立今二¶十九年矣請至来嵗終身折節緒曰若過而
能改乃顔子¶矣及明年乃一朝易操尋師就學博覧今
古鬱為名¶士¶
蕭方等三十國春秋曰蘇峻作逆領軍卞壺以王師敗績<md:KR3k0012_SBCK_511-8a>¶遂单騎赴難二子從之俱殁母裴氏撫屍而哭之父¶為
忠臣子為孝子夫何恨乎徴士翟陽聞之歎曰父死於
前¶子殁於後忠孝之道萃於一門可謂賢矣
<pb:KR3k0012_WYG_511-13a>
又曰呉司徒孟宗少從南陽李肅學母為厚褥大被或¶
問故曰小兒無徳可容而學者多貧故為廣被可得氣
類¶相接也¶
列女傳曰鄒氏孟軻之母見孟子少而學歸母方織問
之¶曰子之廢學若吾斷織孟子懼因更勤不息遂成大
儒¶
世説曰華歆遇子弟甚整雖闇室之内儼然若朝典也¶
又曰陳元方遭父憂哭泣甚哀容體骨立其母愍之竊
<pb:KR3k0012_WYG_511-13b>
以¶錦被䝉之郭林宗弔而見之謂曰卿海内名士四方
是則¶如何當䘮以錦被焉孔子曰衣夫錦也食夫稲也
於汝安¶乎吾不取也因奮衣而去自後賔客數至絶㫖
百日<md:KR3k0012_SBCK_511-8b>¶　　　　繼母¶
儀禮子夏傳曰繼母如母何以如母繼母之配父與親
母¶同故孝子不敢殊也¶
東觀漢記曰應慎字仲華為東平相事後母至孝精誠
<pb:KR3k0012_WYG_511-14a>
感¶應梓樹生㕔前屋上徙置府庭繁茂長大¶
後漢書曰鮑永字君長上黨人事後母至孝妻于母前
叱¶狗永遂去之¶
晉書曰凉武昭王李𤣥盛后尹氏初適扶風馬元元卒
為¶𤣥繼室以再醮之故三年不言撫前妻子如己所生¶
又曰王祥字休徴琅琊人至孝繼母朱氏不慈由是失
愛¶於父令掃除牛下祥愈恭謹父母有疾衣不觧帶母
令守¶丹柰實每風雨則抱而哭母常思黄雀炙忽有黄
<pb:KR3k0012_WYG_511-14b>
雀數十¶飛入幕遂以供母<md:KR3k0012_SBCK_511-9a>¶三十國春秋曰王延九嵗䘮母行孝有聞後母卜氏御
之¶無道延恭事彌謹卜嘗取蒲穣敗蔴與之貯衣延知
而不¶言卜冬月杖之流血令求生魚延扣氷慟哭而得
與之卜¶乃心悟撫之如所生也¶
又曰晉安帝時郭逸妻以大竹杖打逸前妻之子子死
妻¶因棄市如常刑¶
家語曰曾参武城人志存行道後母遇之無恩其妻蒸
<pb:KR3k0012_WYG_511-15a>
梨不熟出之人曰此非七出也答曰蒸梨小物不用吾
命况¶大事遂遣之終身不娶其子請焉告之曰高宗以
後婦出¶孝已尹吉甫以後妻嫉伯竒知其得免非乎¶
琴操曰尹吉甫周卿也子伯竒母早亡吉甫更娶後妻¶
乃譛之於吉甫曰伯竒見妾羙欲有邪心吉甫曰伯竒
慈¶仁豈有此也妻曰置妾空房中君登樓察之妻乃取
毒蜂<md:KR3k0012_SBCK_511-9b>¶綴衣領令伯竒掇之於是吉甫大怒放伯竒於野
宣王出¶逰吉甫從之伯竒作歌以感之宣王聞之曰此
<pb:KR3k0012_WYG_511-15b>
放子之辭¶也吉甫乃求伯竒而感悟遂射殺其妻¶
捜神記曰衡農字剽卿東平人少孤事繼母至孝嘗宿
于¶他舎值雷雨頻夢虎嚙其足農呼妻相出於庭叩頭¶
三下屋忽然而壊壓死者凡百餘人唯農夫妻獲免¶
　
　
　
　太平御覽卷五百一十一
