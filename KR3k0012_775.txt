# -*- mode: mandoku-view -*-
#+TITLE: 太平御覽
#+DATE: 2015-09-23 10:14:04
#+PROPERTY: LASTPB  <md:KR3k0012_SBCK_770-1a>
#+PROPERTY: JUAN 776

<md:KR3k0012_SBCK_774-8b>¶
<md:KR3k0012_SBCK_775-1a>¶
<pb:KR3k0012_WYG_775-1a>
欽定四庫全書
　太平御覽卷七百七十五¶
　　　　　　　　　　　　宋　李昉等　撰
　　車部四¶
　　　指南車　　　　　　軺車
　　　畫¶輪車　　　　　　四望車
　　　畫雲車　　　　　　雲母車¶
　　　通幰車　　　　　　象車
<pb:KR3k0012_WYG_775-1b>
　　　騾車¶　　　　　　　犢車
　　　羊車　　　　　　　鹿車¶
　　　露車　　　　　　　乗輿雜車
　　　轅¶　　　　　　¶　　輪
　　　軌
　　　　指南車¶
崔豹古今註曰指南車起於黄帝帝與蚩尤戰涿鹿之
野¶蚩尤作大霧士皆迷路故作指南車
<pb:KR3k0012_WYG_775-2a>
鹵簿令曰指南車駕四馬正道匠一人駕士十四人皆
平¶巾幘緋衫大口袴<md:KR3k0012_SBCK_775-1b>¶洪範五行傳曰晋獻公雖與指南車終不覺矣齊桓公¶
中才矣而指南而五失之則惑管仲桓公指南車也¶¶¶¶
崔鴻後趙録曰尚方令解飛機巧言若神妙思竒發造
指¶南車就賜爵闗内侯¶
鬼谷子曰肅慎氏獻白雉於文王還恐迷路問周公作
指¶南車以送之
<pb:KR3k0012_WYG_775-2b>
又曰鄭人之取玉也必載司南之車為其不惑也¶
述征記曰去端門百餘歩道南得尚方北門中有指南
車¶車上有仙人持信旛車轉而人恒指南¶
左思呉都賦曰俞騎騁路指南司方出車檻檻被練鏘
鏘<md:KR3k0012_SBCK_775-2a>¶　　　　軺車¶
釋名曰軺遥逺也四向逺望之車也¶
説文曰軺車小車也
<pb:KR3k0012_WYG_775-3a>
謝承漢書曰許處字子伯家貧為督郵牛車鄉里號曰¶
軺車督郵¶
晉書曰李矩假為滎陽太守矩招懐離散逺近多附之
石¶勒親率大衆襲矩矩遣老弱入山令所存散牛馬因
設伏¶以待之賊争取牛馬伏發呼聲動山谷遂大破之
斫獲¶甚衆勒乃退加矩冠軍將軍軺車幢盖¶
傳曰漢世賤人乗軺則貴人¶乗輜軿
李尤軺車賦曰輪以代步屏以蔽容
<pb:KR3k0012_WYG_775-3b>
　　　　畫輪車¶
晉起居注曰穆帝永和六年皇太后嘗與帝俱出拜
陵剋<md:KR3k0012_SBCK_775-2b>¶曰尚書江啓太后乗輪車以輦為副詔曰故當乗
輦車¶至建平陵門外易載¶
東宫舊事曰皇太子初拜有畫輪四望車¶
　　　　四望車¶
魏漢楊彪書曰今贈足下四望通幰七香車二乗青㹀¶
牛二頭
<pb:KR3k0012_WYG_775-4a>
晉陽秋曰魏書云詔曰唯有一息足堪負荷思所以散¶
其憂懐終傷道車四望¶
　　　　畫¶¶雲車¶
漢書曰武帝作畫雲車<md:KR3k0012_SBCK_775-3a>¶曹子建洛神賦曰六龍儼其齊首載雲車之容裔¶
　　　　雲母車¶
呉百官名曰劉蜀主得賜雲母車一乗¶
晉書曰惠帝自鄴還洛殿中官屬偹雲母輦及雲母車
<pb:KR3k0012_WYG_775-4b>
奉迎¶
晉太康起居注曰齊王出鎮詔賜清油雲母犢車¶
傅子曰以雲母飾車謂之雲母車臣下不得乗時賜王
公貴臣¶
　　　　通幰車¶
傅子曰有追鋒車施通幰遽則乗之¶
　　　　象車¶
晉諸公讃曰平呉後南越獻馴象作大車駕之載黄門
<pb:KR3k0012_WYG_775-5a>
鼓¶吹數十人¶
晉中朝散大駕鹵簿曰象車鼓吹一部十三人¶
　　　　騾車<md:KR3k0012_SBCK_775-3b>¶蜀志曰後主劉禪乗騾車降鄧艾¶
晋令曰乗傳曰出使朝暮裘以上即自表聞聼(闕/)白眼
騾車¶副使攝事¶
　　　　犢車¶
釋名曰祥車祥善也善飾之車也犢車是也
<pb:KR3k0012_WYG_775-5b>
謝承後漢書曰頴陽劉詡好賑貧乏陳國張季禮吊師
喪¶值氷寒車毁牛病不能進詡逢之推所乗車强牛與
之季¶禮後知是詡還其車閉門不受¶
桓譚别傳曰譚時為太常録尚書事後徙交趾初呉以
罪¶徙者皆収家財入官及君下獄簿其資唯有犢車一
乗牛¶數頭奴婢不滿十人無尺帛珠金之寳上聞而嘉
之皆以¶君財付叔文後¶
晉書曰武帝賜汝南王亮追鋒車皂輪犢車<md:KR3k0012_SBCK_775-4a>¶
<pb:KR3k0012_WYG_775-6a>
又曰太傅王導妻曹氏妬導憚之乃宻營别館以處衆
妾¶曹氏知之将往焉導恐妾被辱乃命短轅犢車猶恐
遲之以所執麈¶尾柄驅牛而進¶¶¶
晉令曰百工不得服大絳紫襈假髻真珠璫珥文犀瑇¶
瑁越疊以飾路張乗犢車¶
　　　　羊車¶
釋名曰羊車以羊所駕名車也¶
晉書曰武帝平呉之後復納孫皓宫人數千自此掖庭
<pb:KR3k0012_WYG_775-6b>
殆¶將萬人而並寵者甚衆帝莫知所適常乗羊車恣其
所之¶至便宴寢宫人乃取竹葉插戸以鹽汁洒地以引
帝車¶
又曰衛玠字叔寳五嵗風神秀異摠角乗羊車入市見
者<md:KR3k0012_SBCK_775-4b>¶以為玉人觀者傾都¶
晉太元起居注曰司𨽻校尉劉毅奏䕶軍羊琇私角弩
四¶張又乗羊車請免官罪詔曰羊雖無制非素乗者可
如¶所奏
<pb:KR3k0012_WYG_775-7a>
　　　　鹿車¶
後漢書曰更始拜趙憙為五威偏将軍助諸将於昆陽
憙¶被瘡有戰勞還拜中郎将更始敗憙為赤眉所圍迫
憙乃¶踰屋走與所友善韓仲伯等數十人携小弱越山
阻近¶出武闗仲伯以婦色美慮强暴者害欲棄之於道
熹責怒¶不聼因以泥塗仲伯婦面載以鹿車身推之毎
前逢賊¶或逼略熹輙言其病状以得免¶
東觀漢記曰杜林寄隗囂終不能降志辱身乃出令曰
<pb:KR3k0012_WYG_775-7b>
杜伯¶山天子所不能臣至簪蒿蓆草不食其粟諸侯所
不能友<md:KR3k0012_SBCK_775-5a>¶盖伯夷叔齊耻食周粟今且從師友之位須道
開通使順¶所志林雖居於囂而終不屈莭建武六年弟
成物故囂乃¶聴林持喪東歸既遣而悔之令刺客楊賢
於隴坻遮殺之¶賢見林身推鹿車載致弟喪乃歎曰當
今之世誰能行義¶我雖小人何忍殺義因亡去¶
列女傳曰東海鮑宣妻者桓氏之女也字少君宣常就
少¶君父學父竒其清苦故以女妻之装送資賄甚盛宣
<pb:KR3k0012_WYG_775-8a>
不恱¶謂妻曰少君生尊寵習美飾而吾貧賤不敢當禮
妻曰大¶人以先生修徳守約故使妾侍執巾櫛唯命是
從宣笑曰¶然是吾志也妻乃悉歸車馬侍御服飾更着
短衣裳挽¶鹿車歸鄉里拜姑禮畢提瓮出汲循行婦道
禮莭恭備鄉¶邦稱之宣哀帝時為司𨽻校尉子永中興
初為魯郡太守¶永之子顯嘗從容問曰太夫人寜復識
挽車時不曰先姑<md:KR3k0012_SBCK_775-5b>¶有言存不忘亡安不忘危吾焉敢忘
乎
<pb:KR3k0012_WYG_775-8b>
晉書曰劉伶不以家産有無介意常乗鹿車擕一壺酒
使¶人荷鍤而隨之謂曰死便埋我其遺形體如此¶
通曰鹿車窄小裁容鹿也或云樂車乗牛馬者剉
軒¶飲酌逹曙令乗此雖為勞極然入傳舍偃卧無憂故
曰樂¶車無牛馬而能行者獨一人所致耳¶
　　　　露車¶
晉陽秋曰平原王幹隂雨則出犢車而内露車或問其故曰
露¶者宜内也
<pb:KR3k0012_WYG_775-9a>
晉中興書曰王尼洛陽傾覆避亂江夏王澄時為荆州
刺¶史見尼欣然願共給之尼常歎滄海横流無安處早
喪婦¶止有一息不用居宅惟畜露車牛一乗毎行輙使
兒御詣¶人暮則宿車上無有定處少時澄卒荆土飢荒
尼求食不<md:KR3k0012_SBCK_775-6a>¶能得乃殺車牛煮食之遂父子餒死¶
晉王公百官志曰蜀劉主得賜露車七十乗孫主賜露
車¶三十乗¶
道與元(缺/)公牋曰有露車一乗轅復摧折以犂轅續之
<pb:KR3k0012_WYG_775-9b>
左¶﨑右&KR1885;强弱相負傍行斫轅¶
　　　　乗輿雜車¶
鹵簿令曰記里車白鷺鸞旗等三車並駕四馬正道匠
各¶一人駕士各十四人皆平巾幘緋衫大口褲¶
又曰辟惡車太僕令一人在車執弩箭平巾幘緋裲襠
大¶口袴皮軒左右金吾隊正一人在車執弩服同太僕
令其¶行正道駕馬行數駕士服色人數儀並同記里等
車
<pb:KR3k0012_WYG_775-10a>
又曰安車四望車並駕四馬駕士各二十四人服同上¶
又曰羊車駕果下馬一小吏十四人並青絲布裙紫碧
腰<md:KR3k0012_SBCK_775-6b>¶襟青耳屩辮髪¶
又曰屬車十二乗並駕牛駕士各八人服同記里等車¶
又曰黄鉞車或曰金鉞車左武衛隊正一人在車次豹
尾¶車右武衛隊正一人在車皆執武弁朱衣革帶並駕
三馬¶駕士各十二人服同上¶
　　　　轅
<pb:KR3k0012_WYG_775-10b>
周禮曰輈人為輈輈有三度國馬之輈深四尺有¶七寸
田馬之輈深四尺駑馬之輈深三尺有三寸唯轅直¶且
無橈也¶
左傳宣下曰軍行右轅左追蓐¶
又曰改乗轅而北之¶
又曰公孫閼與頴考叔争車頴考叔挾輈以走子都拔
棘¶以逐之弗及<md:KR3k0012_SBCK_775-7a>¶又曰師及齊師戰于炊鼻齊子淵捷從洩聲子射之中
<pb:KR3k0012_WYG_775-11a>
楯¶瓦繇朐汰輈匕入者三寸¶
東觀漢記曰江革母年八十革不欲揺動之常自居轅
輓¶車不用牛馬¶
晉儀注曰皇后乗油畫雲母安車駕驂馬油畫雲母安
兩¶轅¶
趙書曰後石逺獵車千乗轅長三尺¶
韓子曰呉起為西河守秦有小亭臨境欲攻之不足以
徴¶卒乃取車轅倚於北門外令曰有能徙至南門外者
<pb:KR3k0012_WYG_775-11b>
賜上¶宅民莫之徙也有徙者賜之如令又置一石亦令
曰有能¶徙者賜之如初民争徙之乃令曰明旦攻城有
先登者賜¶之上田上宅民争上一朝而拔之¶
夢書曰賈人夢車轅折敗者憂亡衣物何以言之轅字<md:KR3k0012_SBCK_775-7b>¶丢衣故知亡衣物¶
方言曰楚衛之間轅謂之輈¶
司馬長卿諫獵書曰車不及還轅人不暇施巧¶
潘正叔迎大駕傳云狐狸夾兩轅豺狼當路立
<pb:KR3k0012_WYG_775-12a>
　　　　輪¶
釋名曰輪彌綸也周匝之言也¶
易曰既濟初九曳其輪濡其尾无咎¶
禮曰古者貴賤皆杖叔孫武叔朝見輪人以其杖闗轂
而¶輠輪者於是有爵而後杖也(記庶人失禮所由始也/叔孫武叔魯大夫叔孫)
(州仇¶輪人作/車輪之官)¶
又曰御婦車而壻授綏御輪三周先俟于門外¶
周禮曰凡察車之道必自載於地者始也是故察車自
<pb:KR3k0012_WYG_775-12b>
輪¶始凡察車之道欲其樸屬而㣲至不樸屬無以為完
久<md:KR3k0012_SBCK_775-8a>¶也不微至無以為戚速也¶
又曰輪人為輪斬三材必以其時三材既<¶具巧者和之
凡為輪行澤者欲杼行¶山者欲侔杼以行澤則是刀以
割塗也是¶故塗不附侔以行山則是摶以行石也是故
輪雖敝不甐¶於鑿¶¶
又曰軫之方也以象地也盖之圎也以象天也輪輻三
十¶以象日月也
<pb:KR3k0012_WYG_775-13a>
左傳曰余折以御左輪朱殷豈敢言病吾子忍之¶
榖梁傳曰晉人與姜戎要而擊殺之疋馬竒輪無反者¶
史記曰古封禪用蒲輪惡傷土石草木¶
續漢書曰張綱字文紀與杜喬䓁八人受詔行天下號
為八<md:KR3k0012_SBCK_775-8b>¶俊七人皆奉命唯綱獨埋輪於洛陽都亭不去也
或問之¶曰豺狼當路安問狐狸遂奏梁冀等罪京師震
悚¶
荘子曰桓公讀書於堂上輪扁斵輪於堂下釋椎鑿而
<pb:KR3k0012_WYG_775-13b>
上問曰公所讀者何言¶曰聖人之言曰在乎曰已死矣
曰然則君之所讀者古人之糟粕也¶公曰寡人讀書輪
人安得議乎有說則可無說則死輪扁曰¶以臣之事觀
之斵輪徐則甘而不固疾則苦而不入不徐¶不疾得之
於手而應於心口不能言有數存焉臣不能以¶喻臣之
子臣之子亦不能受之於臣是以行年七十而老斵輪
古¶之人與其不可傳也死矣然則君之所讀者古人之
糟粕也夫(今古不同¶變化異/時故宜&KR0376;學任性)
<pb:KR3k0012_WYG_775-14a>
張衡思𤣥賦曰魂眷眷而屢顧兮馬倚輈而徘&KR0422;雲霏
霏¶兮繞余輪風𣺌𣺌兮震余旟¶
張協洛褉賦曰權戚之族綵綺停鑣華輪朱轂<md:KR3k0012_SBCK_775-9a>¶集乎長
州之浦曜乎洛水之曲¶
曹子建七啟曰飛轅輪轉¶
又應制詩云輪不輟運鸞無廢聲¶
應吉甫華林集曰備言錫命羽盖朱輪奚氏本¶造後裔
飾雍輪以代歩屏以蔽容輪軿并合出入道同追¶仁越
<pb:KR3k0012_WYG_775-14b>
義惟禮是恭¶
梁昭明太子文選序曰椎輪為大輅之始大輅寜有¶椎
輪之質¶
　　　　軌¶
禮曰國中以䇿彗䘏勿驅塵不出軌¶
又曰今天下車同軌書同文行同倫¶
莊子曰軌結于十里之外輪不迹於地¶
張平子<md:KR3k0012_SBCK_775-9b>¶東京賦曰同衡律而壹軌量急舒於寒燠
<pb:KR3k0012_WYG_775-15a>
呉季重與太子牋曰其皆克復舊職追尋前軌今獨不
然¶
曹子建七啟曰當軌見籍值足遇踐飛軒電逝獸逐輪
轉¶
謝靈運祖徳詩曰秦趙欣來蘇燕魏遲文軌¶
陸士龍荅兄機詩曰衡軌各殊迹牽牛非服箱¶
王僧逹荅顔延年詩曰君子聳髙駕塵軌實為林¶
　
<pb:KR3k0012_WYG_775-15b>
　
　
　
　
　
　
　
　太平御覽卷七百七十五
