# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:45.060054
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 775
#+PROPERTY: FILE SB11n0727-775太平御覽-卷之七百七十五.
<pb:KR3k0012_SBCK_775-1a>¶
太平御覽卷第七百七十五¶
　車部四¶
　　　指南車　軺車　𦘕輪車¶
　　　四望車　𦘕雲車　雲母車¶
　　　通幰車　象車　騾車¶
　　　犢車　羊車　鹿車¶
　　　露車　乗輿雜車　轅¶
　　　輪　&KR0100;¶
　　　　指南車¶
崔豹古今注曰指南車起於黄帝與&KR0214;尤戰涿漉之野¶
&KR0214;尤作大霧士皆迷路故作指南車¶
鹵簿令曰指南車駕四馬正道匠一人駕士十四人皆平¶
巾幘緋衫大口袴¶
<pb:KR3k0012_SBCK_775-1b>¶
洪範五行傳曰&KR0002;晉獻公雖與指南車終不覺矣齊桓公¶
中才矣指南得悟失之則惑管仲桓公指南車也¶
魏書馬鈞曰馬先生與髙堂隆𥘿朗爭言及指南車二子¶
謂古典無記言之虚也先生曰古有之明帝乃召先生作¶
之指南車成也¶
崔鴻後趙録曰尚方令解飛機巧言&KR0002;神妙思竒發造指¶
南車就賜爵𨵿内侯¶
&KR0017;谷子曰肅愼氏獻白雉於文王還恐迷路問周公作指¶
南車以送之¶
又曰鄭人之取王也必載司南之車爲其不惑也¶
述征記曰去端門百餘歩道南得方尚北門中有指南車¶
車上有木仙人持信幡車東西人&KR0106;指南¶
左思呉都賦曰俞&KR0016;騁路指南司方岀車檻檻&KR0013;練鏘鏘¶
<pb:KR3k0012_SBCK_775-2a>¶
　　　　軺車¶
釋名曰軺遥逺也四向逺望之車也¶
說文曰軺車小車也¶
謝承漢書曰許慶字子伯家貧爲督郵乗牛車鄉里號曰¶
軺車督郵¶
晉書曰李矩假爲滎陽太守矩招懷離散逺近多附之石¶
勒親率大衆襲矩矩遣老弱入山令所在散牛馬因設伏¶
以待之賊爭取牛馬伏發齊呼聲動山谷遂大破之斫獲¶
甚衆勒乃退加矩冠軍將軍軺車幢盖¶
傅子曰漢丗賤人乗軺則貴人¶
李尤軺車銘曰輪以伐歩屏以蔽容¶
　　　　𦘕輪車¶
晉起居注曰穆帝永和六年皇太后嘗與帝俱出拜陵剋¶
<pb:KR3k0012_SBCK_775-2b>¶
日尚書　啓太后乗𦘕輪車以輦爲副詔曰故當乗輦車¶
至建平陵門外易載¶
東宫舊事曰皇太子&KR0004;拜有盡輪四望車¶
　　　　四望車¶
魏漢與楊彪書曰今贈足下四望通幰七香車二乗青牸¶
牛二頭¶
晉陽秋曰魏舒子亡詔曰唯有一息足堪負荷思所以散¶
其哀懷給陽遂車四望¶
晉諸公讃曰文淑破虜之後名聞天下當爲東夷校尉入¶
辭丗祖見而惡之恐居邊不信宻諷監司奏淑作陽遂四望¶
車僣飾過制免官¶
　　　　𦘕雲車¶
漢書曰武帝作𦘕雲車¶
<pb:KR3k0012_SBCK_775-3a>¶
曹子建洛神賦曰六龍儼其齊首載雲車之容&KR1192;¶
　　　　雲母車¶
呉百官名曰劉蜀主得賜雲母車一乗¶
晉書曰惠帝自鄴還洛殿中官屬備雲母輦及雲母車奉迎¶
晉太康起居注曰齊王岀鎮詔贈清油雲母犢車¶
傅子曰以雲母飾車謂之雲母車臣下不得乗時賜王公(貴/臣)¶
　　　　通幰車¶
傅子曰有追鋒車施通幰車(幰許/偃切)¶
　　　　象車¶
晉諸公讃曰平呉後南越獻馴象作大車駕之載黄門鼔¶
吹數十人¶
晉中朝散大駕鹵簿曰象車鼔吹一部十三人¶
　　　　騾車¶
<pb:KR3k0012_SBCK_775-3b>¶
蜀志曰後主劉禪乗騾車降鄧艾¶
晉令曰乗傳出使曹朞䘮以上即自表聞聽德白服騾車¶
副使攝事¶
　　　　犢車¶
釋名曰祥車祥善也善飾之車也犢車是也¶
謝承後漢書曰潁陽劉詡好賑貧乏陳國張季扎吊師䘮¶
值氷寒車毁牛病不能進詡逢之推所乗車強牛與之季¶
札後知是詡還其車&KR1068;門不受¶
頋譚别傳曰譚時爲太常録尚書事後徙交阯&KR0004;呉以罪¶
徙者皆収家財入官及君下獄簿其資唯有犢車一乗牛¶
數頭奴婢不滿十人無尺帛珠金之寳上聞而嘉之皆以¶
君財付叔父穆¶
晉書曰武帝賜汝南王亮追鋒皂車犢車¶
<pb:KR3k0012_SBCK_775-4a>¶
又曰太傅王導妻曹氏導甚憚之乃宻營别館以處衆妾¶
曹氏知將徃焉道恐妾&KR0013;辱遽令命駕猶遟之以所執麈¶
尾柄驅牛以進司徒蔡謨聞之戯導曰朝廷欲加公九錫¶
導弗之&KR0116;但謙退而已謨曰不聞餘物唯有短轅犢車長¶
柄麈尾導大怒¶
晉令曰百工不得服大綘紫&KR1638;(音/異)假髻真珠璫珥文犀瑇¶
瑁越疊以飾路張乗犢車¶
　　　　羊車¶
釋名曰羊車以羊所駕名車也¶
晉書曰武帝平呉之後復納孫皓宫人數千自此掖庭殆¶
將萬人而並寵者甚衆帝莫知所&KR0244;常乗羊車恣其所之¶
至便宴寢宫人乃取竹葉挿户以塩汁洒地以引帝車¶
又曰衛玠字叔寳五&KR0010;風神秀異惣角乗羊車入市見者¶
<pb:KR3k0012_SBCK_775-4b>¶
以爲玉人觀者傾都¶
晉太元起居注曰司𨽻校尉劉毅𥘿護軍羊琇私角弩四¶
張又乗羊車請免官罪詔曰羊雖無制非素所乗者可如¶
所奏¶
　　　　鹿車¶
後漢書曰更始拜趙憙爲五威偏將軍使諸將於昆陽憙¶
&KR0013;瘡有戰勞還拜中郎將更始敗憙爲赤眉所圍迫急乃¶
踰屋亡走與所友善韓仲伯等數十人携小弱越山阻僅¶
出武𨵿仲伯以婦色羙慮爲強暴者所欲弃之於道憙責怒¶
不聽因以泥塗仲伯婦靣載以鹿車身推之或前逢賊¶
憙輒言其病狀以得免¶
東觀漢記曰杜林&KR0009;隗囂終不降志辱身乃岀令曰杜伯¶
山天子所不能臣至簮蒿蓆草不食其粟諸侯所不能支¶
<pb:KR3k0012_SBCK_775-5a>¶
盖伯夷叔齊耻食周粟令且從師友之位湏道開通使順¶
其志林雖拘於&KR0349;而終不屈節建武六年第成物故&KR0349;乃¶
聽林持喪東歸旣遣而悔追令刺客楊賢於隴厎&KR0210;殺之¶
覧見林身推鹿車載致弟䘮乃歎曰當今之丗誰能行義¶
我雖小人何忍殺義士因亡去¶
列女傳曰渤海鮑宣妻者桓氏之女也字少君宣嘗就少¶
君父學父竒其清苦故以女妻之裝送資賄甚盛宣不說¶
謂妻曰少君生尊寵習羙飾而吾貧賤不敢當禮妻曰大¶
人以先生修德守約故使妾侍執巾櫛唯命是從宣𥬇曰¶
然如是吾志也妻乃悉歸車馬侍御服飾更着短衣裳挽¶
鹿車歸郷里拜姑禮畢提瓶出汲循行婦道禮節恭備郷¶
&KR0022;稱之宣哀帝時爲司𨽻挍尉子永中興&KR0004;爲魯郡太守¶
永之子昱嘗從容問曰太夫人寜復識挽車時不曰先姑¶
<pb:KR3k0012_SBCK_775-5b>¶
有言存不亡安安不忘危吾焉敢忘乎¶
晉書曰劉伶不以家産有無介意常乗鹿車携一壼酒使¶
人荷鍤而隨之謂曰死便埋我其遺形骸如此¶
風俗通曰鹿車窄小裁容一鹿也或云樂車乗牛馬者剉軒¶
飲飼逹曙今乗此雖爲勞極然入傳舎偃卧無憂故曰樂¶
車無牛馬而能行者獨一人所致耳¶
　　　　露車¶
晉陽秋曰平原幹隂雨則犢車而内露車或問其故曰露¶
者宜内也¶
晉中興書曰王尼洛陽傾覆避亂江夏王澄時爲荆州刺¶
史見尼欣然厚供給之尼常歎滄海横流無安處早喪婦¶
止有一息不用居宅唯畜露車牛一乗毎行輒使&KR0294;御詣¶
人暮則𪧐車上無有定處少時澄卒荆土飢荒居求食不¶
<pb:KR3k0012_SBCK_775-6a>¶
能得乃殺車牛煑之遂父子餧死¶
晉王公百官志曰蜀劉主得賜露車七十乗孫主賜露車¶
三十乗¶
道元與天公牋曰有露車一乗轅復摧折以犁　續之左¶
﨑右&KR1885;(五結/切)彊弱相&KR0018;傍行斫轅¶
　　　　乗輿雜車¶
鹵簿令曰記里曰白鷺鸞旗等三車並駕四馬正道匠各¶
一人駕士各十四人皆平巾幘緋衫大口袴¶
又曰辟惡車太卜令一人在車執弩箭平巾幘緋裲襠大¶
口袴皮軒車左右金吾隊正一人在車執弩服同太卜其¶
令行正道駕馬數駕士服色人數儀並同記里等車¶
又曰安車四望車並駕四馬駕士各二十四人服同上¶
又曰羊車駕果下馬一小吏十四人並青絲布褶紫碧腰¶
<pb:KR3k0012_SBCK_775-6b>¶
&KR0109;青耳屩辨髮¶
又曰屬車十二乗並駕牛駕士各八人服同記里等車¶
又曰王鉞車或曰金龯車在武衛隊正一人在車次豹尾¶
車右武衛隊正一人在車皆執武弁朱衣革帶並駕三馬¶
駕士各十二人服同上¶
　　　　　轅¶
周禮曰輈轅人爲輈(輈車/轅也)輈有三度國馬之輈深四尺有¶
七寸田馬之輈深四尺駑馬之輈深三尺有三寸唯轅直¶
且無橈也¶
左傳宣下曰軍行右轅左追蓐¶
又曰改乗轅而北之¶
又曰公孫閼與潁考叔爭車潁考叔挾輈以走子都拔&KR0068;¶
以逐之弗及¶
<pb:KR3k0012_SBCK_775-7a>¶
又曰師及齊師戰于次臯齊子淵捷從洩聲子射之中楯¶
瓦繇朐汰輈七入者三寸¶
東觀漢記曰江革母年八十革不欲摇動之常自居轅輓¶
車不用牛馬¶
晉儀注曰皇后乗油𦘕雲母安車駕&KR0406;馬油𦘕雲母安兩¶
轅¶
趙書曰後石造獵車千乗轅長三丈¶
韓子曰呉起爲西河守𥘿有小亭臨境欲攻之不足以徴¶
卒乃取車轅𠋣於北門外令曰有能徙至南門外者賜上¶
宅民莫之徙也有徙者賜之如令又置一石亦令曰有能¶
徙者賜之如&KR0004;民爭徙之乃令曰明旦攻城有先登者賜¶
之上田上宅民争上一朝而拔之¶
夢書曰賈人夢車轅折敗者憂亡遺衣物何以言之轅字¶
<pb:KR3k0012_SBCK_775-7b>¶
去衣故知亡衣物¶
方言曰楚衛之間轅謂之輈¶
司馬長卿諫曰獵書曰轝不及還轅人不暇施功¶
潘正叔迎大駕傳云狐狸夾兩轅豺狼當路立¶
　　　　輪¶
釋名曰輪彌綸也周匠之言或曰較言揔入輻中也¶
易曰旣濟&KR0004;九曵其輪濡其尾無咎¶
禮曰古者貴賤皆杖叔孫武叔朝見輪人以其杖𨵿轂而¶
輠(音/禍)輪者於是有爵而后杖也(記庻人失禮所由始也叔/孫武叔魯大夫叔孫州仇)¶
(也輪人作車/輪之官也)¶
又曰御婦車而壻授綏御輪三周先俟于門外¶
周禮曰凢察車之道必自載於地者始也是故察車自輪¶
始凢察車之道欲其樸(音/朴)屬而微至不樸屬無以爲完乆¶
<pb:KR3k0012_SBCK_775-8a>¶
也¶
又曰輪人爲輪斬三材必以其時(三材可以爲轂<折 t="33"/>牙也/斬之時以材在陽則中)¶
(冬斬之在隂/則中夏斬之)三材旣具巧者和之凢爲輪行澤者欲杼行¶
山者欲侔(杼謂削薄其賤/地者侔上下等)杼以行澤則是力以割塗也是¶
故塗不附侔以行山則是搏以行石也是故輪雖敞不甐¶
於鑿(搏園厚也鄭司農云不甐於鑿謂不動於鑿中也𤣥/謂甐亦敞也以輪之厚石錐鑿齧之不能敞其鑿傍)¶
(使之/動)¶
又曰軫之方也以象地也蓋之圎也以象天也輪輻三十¶
以象日月也¶
左傳曰余折以御左輪朱殷豈敢言病吾子忍之¶
穀梁傳曰晉人與姜戎要而擊之殺疋馬竒輪無反者¶
史記曰古封禪爲蒲輪惡傷土石草木¶
續漢書曰張綱文紀與杜喬等八人受詔行天下號曰八¶
<pb:KR3k0012_SBCK_775-8b>¶
俊七人皆奉命唯綱獨埋車於洛陽都亭不去也或問之¶
曰豺狼當路安問狐狸遂奏梁兾等罪京師震悚¶
莊子曰桓公讀書輪扁斵輪釋槌鑿問曰公所讀者何言¶
曰聖人之言曰在乎曰已死矣然讀之者古人之糟粕也¶
公曰寡人讀書輪人安得議有說則可無說則死輪扁曰¶
以臣之事觀之斵輪徐則甘而不固疾則苦而不入不徐¶
不疾得之於手應之於心口不能言有數在間而不能諭¶
臣之子子亦不能受之於臣是以行年七十而老斵輪古¶
之人與其不傳者死矣君之所讀者是古人之糟粕(今士/不同)¶
(變化異時故冝/絶學任惟之)¶
張衡思𤣥賦曰魂眷眷而屢頋&KR0006;馬𠋣輈而俳&KR0422;雲霏霏¶
&KR0006;繞余輪風眇眇&KR0006;振余旟¶
張恊洛禊賦曰權戚之家豪侈之族綵綺停鏕華輪方轂¶
<pb:KR3k0012_SBCK_775-9a>¶
集乎長州之浦曜乎洛川之曲¶
曹子建七啓曰飛軒電遊獸隨輪轉¶
又應制詩云輪不輟運鸞無廢聲¶
應吉甫華林集曰備言錫命羽蓋朱輪銘曰(失名/氏)奚氏夲¶
造後裔飾雍輪以代歩屏以從容輪軿并合出入道同追¶
仁赴義惟禮是恭¶
梁昭明太子文選序曰椎(直追/切)輪爲大輅之始大輅寧有¶
椎輪之質¶
　　　　&KR0100;¶
禮曰國中以䇿彗卹勿驅塵不出&KR0100;(卹蘇没切勿者/没卹没搔摩也)¶
又曰今天下車同&KR0100;書同丈行同輪¶
莊子曰&KR0100;結于千里之外輪不迹於地¶
張平子南都賦曰暮春之禊元巳之辰方&KR0100;齊軫祓(音/拂)千¶
<pb:KR3k0012_SBCK_775-9b>¶
陽濵¶
張平子東京賦曰同衡律而一䡄量齊急舒於寒燠¶
呉李重與太子牋白其皆克復舊職追㝷前&KR0100;今獨不然¶
曹子建七啓曰當䡄見藉值足遇踐飛軒電　獸逐輪轉¶
謝靈運祖德詩曰𥘿趙欣來蘇燕魏遟文䡄¶
陸士龍荅兄機詩曰衡䡄各殊迹牽牛非服箱¶
王僧逹荅顔延年詩曰君子聳髙駕塵䡄實爲林¶
太平御覽卷第七百七十五¶
