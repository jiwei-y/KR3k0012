# -*- mode: mandoku-view -*-
#+TITLE: 太平御覽
#+DATE: 2015-09-23 10:14:01
#+PROPERTY: LASTPB  <md:KR3k0012_SBCK_248-1a>
#+PROPERTY: JUAN 251

<md:KR3k0012_SBCK_249-10b>¶
<md:KR3k0012_SBCK_250-1a>¶
<pb:KR3k0012_WYG_250-1a>
欽定四庫全書
　太平御覽卷二百五十¶
　　　　　　　　　　　　宋　李昉等　撰
　　職官部四十八¶
　　　司隸校尉　　　　　州牧¶
　　　　司隸校尉¶
通典曰司隸周官也掌五隸之法辯其物而掌其政令
(五隸¶謂罪隸蠻隸閩隸夷隸/貉隸也物謂衣服兵噐之屬)帥其民而捕其盗賊
<pb:KR3k0012_WYG_250-1b>
漢書曰諸葛豐為司隸無所廻避京師為之語曰間何
闊¶逢諸葛言間者何久濶不相見以逢諸葛故也侍中
許章¶以外屬貴幸賔客犯法與許章相連豐欲奏劾適
逢章出豐¶駐車舉節招章曰下欲収之章馳去豐奔車
逐之章突入¶殿得免由此成帝遂収豐節也¶
又曰鮑宣字子都明經為司隸丞相孔光行園陵官屬
行¶馳道中宣使鈎止丞相掾史没入其車馬以摧辱宰
相事<md:KR3k0012_SBCK_250-1b>¶下御史中丞官欲捕從事閉門不内宣坐閉拒使
<pb:KR3k0012_WYG_250-2a>
者大不¶敬下獄博士弟子咸舉幡太學下曰欲救鮑司
隸者會¶此下諸生會者千有餘人朝日遮丞相孔光自
言丞相車不¶得行宣得减罪一等¶
又曰蓋寛饒字次公為司隸校尉常步行好直言犯
上¶無所廻避¶
又曰王駿為司隸校尉奏免丞相匡衡¶
東觀漢記曰鮑永為司隸校尉時趙王良從上送中郎
將¶來歙䘮還入夏城門中與五官將軍相逢道廹良怒
<pb:KR3k0012_WYG_250-2b>
召門¶候岑遵叩首馬前永劾奏良曰今月二十七日車
駕徃臨故¶中郎將來歙之䘮車駕既過須臾王良從後
到與右中郎¶將張邯相逢城門中道廹狹叱邯旋車又
召門候岑遵詰¶責使前走數十歩按良諸侯藩臣蒙恩
入侍知遵帝城門<md:KR3k0012_SBCK_250-2a>¶使候吏六百石而肆意加怒令叩頭
都道走馬頭前失藩臣¶之禮大不敬也¶
後漢書曰鮑昱為司隸在職奉法守正有父風永平五
年坐¶救火遲免
<pb:KR3k0012_WYG_250-3a>
又曰鮑永為司隸鮑恢為都官從事並不避强禦詔筞
曰¶貴戚且當歛手以避二鮑其見憚如此永子昱復為
司隸¶初拜使封胡降檄世祖遣問昱曰有所怪否對曰
臣聞故¶事通官文書不著姓又當司徒露布怪使司隸
下書而¶著姓也上曰吾故欲天下知忠臣之子復為司
隸¶
又曰李膺字元禮拜司隸校尉張讓弟朔為野王令貪
殘¶無道畏膺而逃藏讓舍柱中膺率將吏卒破柱取朔
<pb:KR3k0012_WYG_250-3b>
付獄殺¶之讓訢寃於帝帝詔詰膺膺曰昔仲尼為魯司
冦七日而¶誅少正卯今臣到官已積旬懼以淹留為諐
不意獲速疾<md:KR3k0012_SBCK_250-2b>¶之罪乞留五日克殄元惡帝謂讓曰汝弟
之罪也自是宦¶官屏氣休沐不敢復出帝問其故並叩
頭泣曰畏李司隸¶也¶
又曰司隸校尉下邳趙興亦不䘏諱忌(䘏憂/也)毎入官輒¶
更繕修館宇移穿改築故犯妖禁而家人爵禄益用豐
熾¶官至頴川太守子峻太傳以材器稱孫安世魯相三
<pb:KR3k0012_WYG_250-4a>
葉皆¶為司隸時稱其盛¶
又曰江馮上言宜令司隸校尉督察三公陳元議以為
不¶宜使有司省察公輔乃止¶
續漢書曰陽球字方正漁陽人也少有勇氣為尚書令
中常¶侍王甫曹節等秉權勢球常唾手拊髀曰陽球作
司隸此¶曹子何得爾耶尋為司隸明日詣闕謝恩甫時
休下在舍¶球表甫罪収送洛陽詔獄自臨拷之甫子萌
亦見収<md:KR3k0012_SBCK_250-3a>¶
<pb:KR3k0012_WYG_250-4b>
又曰牟融拜司隸校尉典司京都執憲持平多所舉正
百¶僚莫不敬憚¶
又曰百官志曰司隸校尉一人二千石孝武時置持節
常察舉¶百僚以下及京師近都犯法者¶
謝承後漢書曰華松擢為司隸校尉是時貴戚專勢有
司¶軟弱莫敢糺罰松下車閉閣不通私書不與豪右相
見姦¶慝犯者輙死奏馬氏三侯羣豪歛手¶
應劭漢官儀曰司隸校尉糺皇太子三公以下及旁州
<pb:KR3k0012_WYG_250-5a>
郡¶國無不統陛坐見諸卿皆獨席¶
魏志曰徐宣遷司隸校尉從至廣陵大軍乘舟風浪驟
起¶帝舩廻到宣舩在後淩波而急進羣寮無至者帝壯
之¶
又曰鍾會為司隸校尉雖在外司時政損益當世興廢
無¶不畢綜<md:KR3k0012_SBCK_250-3b>¶晉書曰𫝊𤣥轉司隸校尉獻皇后崩於𢎞訓宫設䘮位
舊¶制司隸於端門外坐在諸卿上絶席而入殿按本品
<pb:KR3k0012_WYG_250-5b>
秩在¶諸卿下以次坐不絶席而謁者以𢎞訓宫為殿内
制𤣥位¶在卿下𤣥恚怒厲聲色而責謁者謁者妄稱尚
書所處𤣥對百¶僚而罵尚書已下御史中丞庾純奏𤣥
不敬𤣥又自表不¶以實坐免官然𤣥天性峻急不能有
所容毎有奏劾或值¶日暮捧白簡整簮𢃄竦踊不寐坐
而待旦於是貴游懾伏¶臺閤生風¶
臧榮緒晉書曰𫝊咸以議郎長兼司隸校尉咸前後固
辭¶辭㫖懇切上不聽勑使者逼就拜授咸感傷鯁咽以
<pb:KR3k0012_WYG_250-6a>
身¶無兄弟職無假到官之日䘮祭無主重自陳乞遂不
見聽¶聽於官舎設靈坐朔望奉祭咸卧病治職時朝廷
寛弛豪¶右放恣郡縣容縱寇盗充牣攻簒囚徒掠奪市
道公私請<md:KR3k0012_SBCK_250-4a>¶託朝野溷淆咸於是奏免河南尹京都肅然
貴戚憚之數¶月之間三奏免選官奏按謇愕終無曲撓
雖不見從有司¶肅然¶
晉志曰漢武帝初置十三州刺史各一人又置司隸校
尉¶察三輔三河𢎞農七郡
<pb:KR3k0012_WYG_250-6b>
晉諸公贊曰劉毅字仲雄為司隸奏太尉何曽尚書劉
寔¶父子及羊琇張佗等所犯狼藉司部守令事相連及
覩風¶投印綬者甚衆皆以為毅能繼諸葛豐葢寛饒也¶
崔鴻十六國春秋前秦録曰王猛望燕師之衆惡之謂
鄧¶羌曰今日之事非將軍莫可以㨗也成敗之機在斯
一舉¶將軍其勉之羌曰若以司隸見與者公無以為憂¶
唐書官品志曰司隸臺大夫一人正四品掌諸廵察其
所¶掌六條一察品官以上理政能不二察官人貪殘害
<pb:KR3k0012_WYG_250-7a>
政三<md:KR3k0012_SBCK_250-4b>¶察豪强姦猾侵害下人及田宅踰制官司不能止
禁者四¶察水旱蟲灾不以實言枉徴賦役及無災妄蠲
免者五察¶部内盗賊不能窮逐隠而不申者六察徳行
孝悌茂材異¶行隠而不貢者每年二月乘軺廵郡縣十
月入奏¶
英雄記曰董卓謂王允曰欲得一快司隸校尉誰可作
者¶允曰惟有盖元固京兆耳卓曰此明智有餘不可假
以¶雄職
<pb:KR3k0012_WYG_250-7b>
列異𫝊曰故司隸校尉鮑子都少時上計掾於道中¶遇
一書生獨行時無伴卒得心痛子都下車為按摩奄忽¶
而亡不知姓名有素書一卷銀鉼即賣一鉼以殯其餘
銀¶及素書着腹上咒之曰若子魂靈有知當令子家知
子在¶此今使命不獲乆留遂辭而去至京師有駿馬隨
之人莫¶能得近惟子都得近子都歸行失道遇一闗内
侯家日暮<md:KR3k0012_SBCK_250-5a>¶往宿見主人呼奴通刺奴出見馬入白侯曰
外客盗騎昔¶所失驄馬侯曰鮑子都上黨髙士必應有
<pb:KR3k0012_WYG_250-8a>
說因自曰此乃¶吾馬昔年無故失之子都曰昔年上計
遇一書生卒死道¶中具述其事侯乃驚愕曰此吾兒也
侯迎䘮開槨視銀書¶如言侯乃舉家詣闕上薦子都聲
名遂顯至子永孫昱並¶為司隸及其為公皆乘驄馬故
京師歌曰鮑氏驄三入司¶隸再入公馬雖痩行歩工¶
𫝊咸集叙曰司隸校尉舊號卧虎誠以舉綱而萬目理
提¶領而衆毛順¶
　　　　州牧
<pb:KR3k0012_WYG_250-8b>
漢書曰何武與翟方進奏曰古選諸侯賢者以為州伯
今¶部刺史居牧伯之位選第大吏所薦位髙至九卿所
惡立¶退任重職夫春秋之義用貴治賤不以卑臨尊刺
史位下<md:KR3k0012_SBCK_250-5b>¶大夫而臨二千石輕重不相凖請罷刺史更置
州牧以應¶古制奏可¶
續漢書曰皇甫嵩領冀州牧奏請一年租以賑饑民民
歌¶曰天下亂兮市為墟母不抱子兮妻失夫頼有皇甫
兮復¶安居
<pb:KR3k0012_WYG_250-9a>
吳志曰吕範拜揚州牧性好威儀州人如陸遜全琮及
貴¶公子皆修敬䖍肅不敢輕脱也其居家服飾窮極奢
靡然¶勤事奉法故權悦其忠不怪其侈¶
又曰吕岱𫝊廖式作亂圍城邑零陵蒼梧鬰林諸郡騷
擾¶岱自表輒行星夜兼路權遣使追拜岱交州牧¶
晉書曰張茂為凉州牧武公軌之子也築靈鈞臺周輪
八¶十餘堵其髙九仞武陵人閆増夜叩門呼曰武公遣
我來曰¶何故勞百姓而築臺乎姑臧令辛巖以増妖妄
<pb:KR3k0012_WYG_250-9b>
請殺之茂<md:KR3k0012_SBCK_250-6a>¶曰吾信勞人増稱先君之令何為妖乎太府
主簿馬魴諌¶曰今世難未夷惟當𢎞道業不宜勞役崇
飾臺榭比年以¶來轉覺衆物日奢於往每所經營輕違
雅度實非士女所¶望於明公也茂曰吾過也命止作役¶
又曰張駿為凉州牧刑清國富羣僚勸進稱凉王領秦
凉¶二州牧置公卿百官如魏武晉文故事駿曰此非人臣
所¶宜言也敢有言此者罪在不赦然境内皆稱之為王¶
北史曰裴俠常與諸牧守俱謁周文文命俠别立謂諸
<pb:KR3k0012_WYG_250-10a>
牧¶守曰裴侯清慎奉公為天下之最令衆有如俠者可
與¶之俱立衆皆黙然無敢應者周文乃厚賜俠朝野懽
服焉¶號為獨立使君¶
北史曰後魏廣陽王嘉遷司州牧嘉表請於京四靣築
坊¶二百二十三各周一千二百歩乞發三正復丁以充
茲役<md:KR3k0012_SBCK_250-6b>¶雖有暫勞奸盗永止詔從之¶
後周書曰蘇綽為六條詔書奏施行之太祖甚重之常
置¶諸坐右又令百司習誦之其牧令守長非通六條計
<pb:KR3k0012_WYG_250-10b>
帳¶不得居守¶
　
　
　
　
　
　
　太平御覽卷二百五十
