# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:11.755863
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 250
#+PROPERTY: FILE SB11n0727-250太平御覽-卷之二百五十.
<pb:KR3k0012_SBCK_250-1a>¶
太平御覽卷第二百五十¶
　職官部四十八¶
　　司𨽻校尉　州牧¶
　　　　　司𨽻校尉¶
通典曰司𨽻周官也掌五𨽻之法辨其物而掌其政令(五/𨽻)¶
(謂罪𨽻蠻𨽻閩𨽻夷𨽻貉/𨽻也物謂衣服兵器之属)帥其民而捕其盗賊¶
漢書曰諸葛豐爲司𨽻無所廽避京師爲之語曰間何闊¶
逢諸葛言間者何乆闊不相見以逢諸葛故也侍中許章¶
以外属貴幸賔客犯法與章相連豐欲劾奏適逢章出豐¶
駐車舉節招章曰下欲収之章馳去豐奔車逐之章突入¶
殿得免由此成帝遂収豐節也¶
又曰鮑宣字子都明經爲司𨽻丞相孔光行園陵官属行¶
馳道中宣使鈎止丞相&KR0122;史没入其車馬以摧辱宰相事¶
<pb:KR3k0012_SBCK_250-1b>¶
下御史中丞官欲捕從事閉門不内宣坐閉拒使者大不¶
敬下獄愽士弟子王咸舉幡太學下曰欲救鮑司𨽻者㑹¶
此下諸生㑹者千餘人朝日遮丞相孔光自言丞相車不¶
得行宣罪减死一等¶
又曰蓋寛饒字次公爲司𨽻校尉子常歩行好直言犯上¶
無所廻避¶
又曰王駿爲司𨽻校尉奏免丞相匡衡¶
東觀漢記曰鮑永爲司𨽻校尉時趙王良從上送中郎將¶
來歙䘮還入夏城門中與五官將軍相逢道迫良怒召門¶
&KR0049;岑尊叩頭馬前永劾奏良曰今月二十七日車駕臨故¶
中郎將來歙䘮還車駕過湏&KR0119;趙王良從後到與右中郎¶
將張邯相逢城門中道迫狹叱邯旋車又召門&KR0049;岑尊詰¶
責使前走數十歩按良諸侯藩臣蒙恩入侍知尊帝城門¶
<pb:KR3k0012_SBCK_250-2a>¶
使&KR0049;吏六百石而肆意加怒令叩頭都道走馬頭前無藩臣¶
之禮大不敬也¶
後漢書曰鮑昱爲𨽻在職奉法守正有父風永平五年坐¶
救火遟免¶
又曰鮑永爲司𨽻鮑恢爲都官從事並不避強禦詔䇿曰¶
貴戚且當歛手以避二鮑其見憚如此永子昱復爲司𨽻¶
&KR0004;拜使封胡降檄丗祖遣問昱曰有所恠否對曰臣聞故¶
事通官文書不著姓名又當司徒露布怪使司𨽻下書而¶
著姓也上曰吾故欲令天下知忠臣之子復爲司𨽻¶
又曰李&KR0574;字元禮拜司𨽻校尉張讓弟朔爲野王令貪殘¶
無道畏膺而逃藏讓舎柱中&KR0574;率將吏破柱取朔付獄殺¶
之讓訴寃於帝帝詔詰&KR0574;&KR0574;曰昔仲尼爲魯司㓂七日而¶
誅少正夘今臣到官巳積旬懼以淹留爲諐不意獲速疾¶
<pb:KR3k0012_SBCK_250-2b>¶
之罪乞留五日克殄元惡帝謂讓曰汝弟之罪也自是宦¶
官屏氣休沐不敢復出帝問其故並叩頭泣曰畏李司𨽻¶
也¶
又曰司𨽻校尉下邳趙興亦不䘏諱忌(䘏憂/也)毎入官舎輙¶
更繕脩館宇移穿改築故犯妖禁而家人爵禄益用豐熾¶
官至頴川太守子峻太傅以才器&KR0091;孫安代魯相三葉皆¶
爲司𨽻時&KR0091;其盛¶
又曰江馮上言冝令司𨽻校尉督察三公陳元議以爲不¶
冝使有司省察公輔乃止¶
續漢書曰陽球字方正漁陽人也少有勇氣尚書令中常¶
侍王甫曹節等秉權𫝑球常唾手拊髀曰陽球作司𨽻此¶
曹子何得尓&KR0088;㝷爲司𨽻明日詣闕謝恩甫時休下在舎¶
恩表甫罪収送洛陽詔獄自臨栲之甫子萌亦見収¶
<pb:KR3k0012_SBCK_250-3a>¶
又曰牟融拜司𨽻校尉典司京都執憲持平多所舉正百¶
僚莫不敬憚¶
又曰百官志曰司𨽻校尉一人比千石孝武持節常察舉¶
百僚以下及京師近都犯法者¶
謝承後漢書曰華松擢爲司𨽻校尉是時貴戚專勢有司¶
軟弱莫敢糺罰松下車閉閤不通私書不與豪右相見姦¶
慝犯者輙死奏馬氏三侯群豪歛手¶
應劭漢官儀曰司𨽻校尉糺皇太子三公以下及旁州郡¶
國無不統陛坐見諸卿皆獨席¶
魏志曰徐宣遷司𨽻校尉從至廣陵大軍乗舟風浪暴起¶
帝舩廽到宣舩在後凌波而前群竂無至者帝壯之¶
又曰鍾㑹爲司𨽻校尉雖在外司時政損益當丗與奪無¶
不畢綜¶
<pb:KR3k0012_SBCK_250-3b>¶
晉書曰傅玄轉司𨽻校尉獻皇后崩於弘訓宫設䘮位舊¶
制司𨽻於端明外坐在諸卿上絶席而入殿按夲品秩在¶
諸卿下以次坐不絶席而謁者以弘訓宫爲殿内制玄位¶
在卿下玄恚怒厲聲色而責謁者妄稱尚書所處玄對百¶
寮而罵尚書以下御史中丞&KR0067;純奏玄不敬玄又自表不¶
以實坐免官然玄天性峻急不能有所容每有奏劾或值¶
日暮捧白簡整簮帶竦踊不寐坐而待旦於是貴㳺懾㐲¶
臺閣生風¶
臧榮緒晉書曰𫝊咸以議郎長兼司𨽻校尉咸前後固辭¶
辭旨懇切上不聽切勑使者逼就拜授咸悲鯁傷咽以身¶
無兄弟職無假到官之日䘮𥙊無主重自陳乞遂不見聽¶
聽於官舎設靈坐朔望𥘿𥙊咸卧病治職時朝廷寛㢮豪¶
右放恣郡縣容縱㓂盗充仞攻篡囚徒掠奪市道交私情¶
<pb:KR3k0012_SBCK_250-4a>¶
託朝野溷淆咸於是奏免河南尹京都肅然貴戚憚之數¶
月之間三奏免選官奏按謇諤終無曲撓雖不見從有司¶
肅然¶
晉志曰漢武帝&KR0004;置十三州刺史各一人又置司𨽻校尉¶
察三輔三河弘農七郡¶
晉諸公賛曰劉毅字仲雄爲司𨽻奏太尉何曽尚書劉寔¶
父子及羊琇張他等所犯狼藉司部守令事相連及覩風¶
投印綬者甚衆皆以爲毅能継諸葛豐蓋寛饒也¶
崔鴻十六國春秋前秦録曰王猛望燕師之衆惡之謂鄧¶
羗曰今日之事非將軍莫可以捷也成敗之機在斯一舉¶
將軍其勉之羗曰&KR0002;以司𨽻見與者公無以爲憂¶
唐書官品志曰司𨽻臺大夫一人正四品掌諸廵察其所¶
掌六條一察品官以上理政能不二察官人貪殘害政三¶
<pb:KR3k0012_SBCK_250-4b>¶
察豪強姧猾侵害下人及田宅踰制官司不能禁止者四¶
察水旱蟲災不以實言枉徴賦役及無災妄蠲免者五察¶
部内賊盗不能窮逐隱而不申者六察德行孝悌茂才異¶
行隱而不貢者毎年二月乗軺廵郡縣十月入奏¶
英雄記曰董卓謂王允曰欲得一快司𨽻校尉誰可作者¶
允曰唯有蓋勲元周京兆耳卓曰此明智有餘不可假以¶
雄職¶
列異傳曰故司𨽻校尉上黨鮑子都少時上計&KR0122;於道中¶
遇一書生獨行時無伴卒得心痛子都下車爲按摩奄忽¶
而亡不知姓名有素書一卷銀十鉼即賣一鉼以殯其餘銀¶
及素書着腹上呪之曰&KR0002;子魂靈有知當令子家知子在¶
此今使命不𫉬乆留遂辝而去至京師有&KR0865;馬隨之人莫¶
能得近唯子都得近子都歸行失道遇一𨵿内侯家日暮¶
<pb:KR3k0012_SBCK_250-5a>¶
住𪧐見主人呼奴通刺奴出見馬入白侯曰外客盗&KR0016;昔¶
所失&KR0865;馬侯曰鮑子都上黨髙士必應有語侯曰&KR0002;此乃¶
吾馬昔年無故失之子都曰昔年上計遇一書生卒死道¶
中具述其事侯乃驚愕曰此吾兒也侯迎䘮開椁視銀書¶
如言侯乃舉家詣闕上薦子都聲名遂顯至子永孫昱並¶
爲司𨽻及其爲公皆乗騘馬故京師歌曰鮑氏騘三入司¶
𨽻再入公馬雖疲行歩轉工¶
𫝊咸集教曰司𨽻校尉舊號卧虎誠以舉綱而萬目理提¶
領而衆毛順¶
　　　　　州牧¶
漢書曰何武與翟方進奏曰古選諸侯賢者以爲州伯今¶
部刺史居牧伯之位選第大吏所爲位髙至九卿所惡立¶
退任重職大春秋之義用貴治賤不以卑臨尊刺史位下¶
<pb:KR3k0012_SBCK_250-5b>¶
大夫而臨二千石輕重不相凖請罷刺史更置州牧以應¶
古制奏可¶
續漢書曰皇甫嵩領冀州牧奏請一年租以賑飢民民歌¶
曰天下亂&KR0006;市爲墟母不保子&KR0006;妻失夫頼有皇甫&KR0006;復¶
安居¶
吴志曰吕範拜楊州牧性好威儀州民如陸遜全琮及貴¶
公子皆脩敬䖍肅不敢輕脫也其居家服飾於時奢靡然¶
勤事奉法故懽恱其忠不怪其侈¶
又曰吕岱𫝊廖式作亂圍城邑零陵蒼梧&KR0650;林諸郡騷擾¶
岱自表輙行星夜兼路權遣使追拜岱交州牧¶
晉書曰張茂爲凉州牧武公軌之子也築靈鈞臺周輪八¶
十餘堵其髙九仞武陵人閻曽夜叩門呼曰武公遣我來曰¶
何故勞百姓而築臺乎姑臧令辛巖以曽妖妄請殺之茂¶
<pb:KR3k0012_SBCK_250-6a>¶
曰吾信勞人曽稱先君之令何爲妖乎太府主簿馬魴諌¶
曰今丗難未夷唯當弘道業不冝勞役崇師臺榭比年已¶
來轉覺衆務日奢於徃毎所經營輕違雅度實非士女所¶
望於明公也茂曰吾過也命止作役¶
又曰張駿爲涼州牧刑清國冨群寮勸進&KR0091;涼王領𥘿凉¶
二州牧置公卿百官如魏武晉文故事駿曰此非人臣所¶
冝言也敢有言此者罪在不赦然境内皆&KR0091;之爲王¶
北史曰裴俠甞與諸牧守俱謁周文文命俠別立謂諸牧¶
守曰裴俠清慎奉公爲天下之㝡令衆中有如俠者可與¶
之俱立衆皆黙然無敢應者周文乃厚賜俠朝野歡服焉¶
號爲獨立使君¶
北史曰後魏廣陽王嘉遷司州牧嘉表請於京四面築坊¶
三百二十三各周一千二百歩乞發三正復丁以充兹役¶
<pb:KR3k0012_SBCK_250-6b>¶
雖有暫勞姧盗永止詔從之¶
後周書曰蘇綽爲六條詔書奏施行之太祖甚重之常置¶
諸座右又令百司習誦之其牧守令長非通六條計帳者¶
不得居守¶
太平御覽卷第二百五十¶
