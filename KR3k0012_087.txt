# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:03.294058
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 87
#+PROPERTY: FILE SB11n0727-087太平御覽-卷之八十七.
<pb:KR3k0012_SBCK_087-1a>¶
太平御覽卷第八十七　皇王部十二¶
　　漢髙祖皇帝(項籍/附)孝惠皇帝¶
　　前少帝　後少帝¶
　　　　　漢髙祖皇帝¶
河圖曰帝劉季曰角戴勝斗胷龜背龍眼長七尺八寸明¶
聖而寛仁¶
又曰劉受紀昌光岀軫五星聚井¶
龍魚河圖曰髙皇攝正揔萬庭四海歸詠治武明文德道¶
治承天精元祚興隆恊聖靈¶
尚書帝命驗曰賊起蜚夘生虎(賊起蜚始皇立也卯劉字/之别也皇立而劉生虎仁)¶
(男髙/祖)¶
又曰有人雄起戴玉英(玉英寳物之名/戴之謂骨表)祈旦失籥亡其金¶
虎(祈讀曰哲白也謂之素也且失籥/户將開金虎獸之長喻於秦君)東南紛注精起(紛紛/動擾)¶
<pb:KR3k0012_SBCK_087-1b>¶
(之貌注星之精/起謂劉氏也)¶
尚書考靈耀曰卯金岀軫握命孔符(卯金劉字之别軫楚/分野之星符圖書劉)¶
(所握天命孔/子制圖書)¶
詩含神霧曰含始吞赤珠刻曰玉英生漢皇(刻刻鏤也有/玉英之文)¶
春秋演孔圖曰其人曰角龍顔始卯金刀含仁義¶
春秋燿鈎曰庶人爭權赤帝之精(庶人項羽劉季者/也争權並欲起也)¶
史記曰髙祖沛豐邑中陽里人姓劉氏字季母媪嘗息大¶
澤之陂夢與神遇是時雷電晦暝父太公往視則見蛟龍¶
於上巳而有娠遂産髙祖髙祖爲人隆凖而龍顔美&KR0161;髯¶
左股有七十二黒子仁而愛人意豁如也爲泗上亭長廷¶
中吏無不狎侮好酒及色常從王媪武&KR0018;貰酒時飲醉卧¶
武&KR0018;王媪見其上常有龍恠之髙祖每酤留飲酒讎(如淳/曰讎)¶
(音/售)數陪嘗繇咸陽縱觀始皇帝曰嗟乎丈夫當如此也髙¶
<pb:KR3k0012_SBCK_087-2a>¶
祖以亭長爲縣送徒驪山到豐西澤中止飲夜皆解縱所¶
送徒徒中壯士願從者十餘人髙祖&KR0013;酒夜經澤中令一人¶
行前還報曰前有大蛇當徑願還髙祖醉曰壯士行何畏¶
乃前拔劒斬虵虵分爲兩道開行數里醉困卧後人來至¶
虵所有一老嫗夜&KR0152;人問何哭嫗曰人殺吾子人曰嫗子¶
何爲見殺嫗曰吾子白帝子也化爲虵當道今爲赤帝子¶
斬之因忽不見後人至告髙祖髙祖乃心獨喜𥘿始皇帝¶
曰東南有天子氣於是東遊以厭當之髙祖隠於芒碭山¶
間吕后與人俱來常得之髙祖恠問吕后曰季所居上常¶
有雲氣故從徃常得季髙祖又喜沛中子弟或聞之多欲¶
附者𥘿二世元年秋陳勝等起沛令欲以沛應勝沛父老¶
皆曰生平所聞劉季竒恠當貴且卜筮之莫如劉季最吉¶
乃立爲沛公祠黄帝𥙊&KR0214;尤於沛庭而釁鼓旗熾皆赤漢¶
<pb:KR3k0012_SBCK_087-2b>¶
元年冬十月五星聚於東井沛公兵先諸侯至霸上𥘿王¶
子嬰降軹道旁遂西入咸陽召諸縣豪桀曰父老苦𥘿苛¶
法乆矣誹謗者族偶語者棄市吾與諸侯約先入𨵿者王¶
之吾當王𨵿中與父老約法三章耳殺人者死傷人及盗¶
抵罪餘悉除去𥘿民大喜五年項羽㓕諸侯尊漢王爲皇¶
帝天下大定髙祖都雒陽置酒南宫髙祖曰通侯諸將無¶
敢隠朕皆言其情吾所以有天下者何項氏之所以失天¶
下者何髙起(孟康曰姓/髙名起也)王陵對曰陛下慢而侮人攻城略地¶
降下者因以予之與天下同利也項羽妬賢嫉能有功者¶
害之賢者疑之戰勝而不與人功得地而不與人利此所¶
以失天下者也髙祖曰公知其一未知其二運籌䇿於帷¶
帳之中決勝於千里之外吾不如子房鎮國家撫百姓給¶
餉饋不絶粮道吾不如蕭何連百萬之衆戰必勝攻必取¶
<pb:KR3k0012_SBCK_087-3a>¶
吾不如韓信此三人者皆人傑也吾能用之此所以取天¶
下也戍卒婁敬&KR0003;髙祖曰都雒陽不便不如入𨵿據𥘿之¶
國上以問張良因勸上即日車駕西都長安九年髙祖大¶
朝諸侯群臣置酒未央前殿上奉玉巵起爲太上皇壽曰¶
始大人嘗以臣無頼不能治産業不如仲力今某之業所¶
就與仲力孰多群臣皆稱萬&KR0010;大爲𥬇樂髙祖廻歸過沛¶
留置酒沛宫悉召故人父老子弟佐酒發沛中兒得百二¶
十人教之歌酒酣髙祖擊筑自爲歌詩曰大風起&KR0006;雲飛¶
&KR0045;威加海内&KR0006;歸故郷安得猛士&KR0006;守四方令兒皆和習¶
之髙祖乃起舞慷&KR0099;傷懐泣數行下謂沛父兄曰遊子悲¶
故郷吾雖都𨵿中萬&KR0010;後吾䰟魄猶樂思沛且朕自沛公¶
以誅暴逆遂有天下其以沛爲朕湯沐邑後其民世世無¶
有所與沛父兄諸母故人曰樂飲極歡道舊故爲𥬇樂十¶
<pb:KR3k0012_SBCK_087-3b>¶
餘日髙祖欲去沛父兄固請留髙祖曰吾人衆多父兄不¶
能給乃玄沛中空縣皆之邑西獻(獻牛/酒)髙祖復留止張飲¶
三日(張宴曰/張張惟)髙祖擊黥布時爲流矢所中行道病甚吕后¶
迎良醫醫入見髙祖問醫醫曰病可治於是髙祖嫚罵之¶
曰吾以布衣提三尺劔取天下此非天命乎命乃在天雖¶
扁鵲亦何益遂不使治病四月甲辰崩于長樂宫時年六¶
十一在位十二年葬長陵群臣上尊號爲髙皇帝令郡國¶
諸侯各立髙祖廟以&KR0010;時祠及孝惠五年思髙祖之悲樂¶
沛以沛宫爲髙祖原廟也&KR0004;髙祖不脩文學而性明逹好¶
謀能聽自&KR0101;門戍卒見之如舊&KR0004;從民心作三章之約天¶
下旣定命蕭何治律令韓信申軍法張蒼定章程(如淳曰/章歷數)¶
(之章術也程者權/衡丈尺斛斗之平)叔孫通制禮儀陸賈造新語又與功臣¶
剖符作誓丹書鐵契金匱石室藏之宗廟雖日不暇給規¶
<pb:KR3k0012_SBCK_087-4a>¶
摹弘逺矣¶
又曰范増&KR0003;項羽曰沛公居山東貪於財貨好美姬今入¶
𨵿財物無所取婦女無所幸此其志不在小¶
漢書賛曰漢承堯運徳祚巳盛斷虵著符旗幟尚赤恊于¶
火德自然之應得天統矣¶
荀恱漢紀曰項羽自立爲楚王王梁楚地九郡都彭城立¶
沛公爲漢王王巴蜀漢中四十一縣都南鄭諸侯皆就國¶
漢王欲攻楚丞相蕭何諌曰雖王漢之惡不猶愈於死乎¶
且語曰天漢其稱甚羙夫能屈於一人之下則伸於萬人¶
之上湯武是也願大王王漢撫其民以致賢人收用巴蜀¶
還定三𥘿天下可圖乃就國¶
又曰髙祖開建大業統辟元功度量規矩不可尚矣是時¶
天下&KR0004;定而庶事草創故韶夏之音未有聞焉¶
<pb:KR3k0012_SBCK_087-4b>¶
楚漢春秋曰項王在鴻門而亞父諌曰吾使人望沛公其¶
氣衝天五彩湘糺或似雲或似龍或似人此非人臣之氣¶
也不&KR0002;殺之¶
帝王世紀曰豐公家于沛之豐沛邑之陽里其妻夢赤馬¶
&KR0002;龍戯巳而生執嘉是爲太公即太上皇也太上皇之妃¶
曰媪是爲昭靈后名含始遊於洛池有玉鷄衘赤珠出刻¶
曰玉英吞此者王含始吞之生&KR0022;字季¶
又曰𤣥晏先王曰禮稱至道以王義道以霸觀漢祖之取¶
天下也遭𥘿世暴亂不偕尺土之資不權將相之柄發迹¶
泗亭&KR0108;其智謀羈勒英雄鞭驅天下或以威服或以德致¶
或以義成或以權斷逆順不常霸王之道&KR0258;焉是以聖君¶
帝王之位而無一定之制三代之美固難及矣後漢班叔¶
皮王命論曰在昔帝堯之禪曰咨爾舜天之暦數在爾躬¶
<pb:KR3k0012_SBCK_087-5a>¶
舜亦命禹暨于稷契咸佐唐堯光濟四海弈世載德至于¶
湯武而有天下雖其遭遇異時禪代不同至于應天順民¶
其揆一也是故劉氏承堯之祚氏族之世著于春秋唐據¶
火德而漢紹之始起沛澤則神母夜號以彰赤帝之符由¶
是言之帝王之作必有明聖顯懿之德豐功厚利積累之¶
業然後精誠通于神明流澤加於生人故能爲&KR0017;神所福¶
饗天下所歸往未見運世無本功德不能紀而得堀然在¶
此位者世俗見髙祖興於布衣不逹其故以爲適遭暴亂¶
得&KR0108;其劒遊&KR0003;之士至比天下於逐鹿幸捷而得之不知¶
神器有命不可智力求悲夫此世之所以多亂臣賊子者¶
　　　　　項籍¶
河圖曰恠目勇敢重瞳大力楚之&KR0022;¶
尚書中候曰自號之王霸姓有工(項羽爲西楚霸/王工項宇之側)¶
<pb:KR3k0012_SBCK_087-5b>¶
史記曰項籍者下相人也(地里志云臨/淮有下相縣)字羽&KR0004;起時年二¶
十四季父項梁梁父即楚將項燕爲𥘿將王剪所戮項氏¶
世世爲楚將封於項故姓項氏籍少時學書不成去學劒¶
又不成項梁怒之籍曰書足以記名姓而巳劒一人敵不¶
足學學萬人敵於是項梁乃教籍兵法籍大喜梁殺人與¶
籍避仇於呉𥘿始皇帝遊㑹稽渡浙江梁與籍俱觀籍曰¶
彼可取而代也梁掩其口曰無妄言族矣梁以此竒之籍¶
身長八尺餘力能扛鼎(韋昭曰/扛舉也)才氣過人𥘿二世元年九¶
月㑹稽守(餘廣曰爾時/未云太守也)通謂梁曰(楚漢春秋曰㑹/稽假守適通也)吾欲¶
發兵使公及桓楚爲將是時桓楚亡在澤中梁曰桓楚亡¶
人莫知其處獨籍知召籍使授命召桓楚守曰諾梁召籍¶
入須&KR0119;梁眴籍曰可行矣於是籍遂拔劒斬守頭遂舉呉¶
中兵使人收下縣得精兵八千人項梁乃渡江而西凡六¶
<pb:KR3k0012_SBCK_087-6a>¶
七萬人軍下邳此時沛公亦起沛往焉乃求楚懷王孫立¶
以爲楚懷王王召宋義以爲上將軍項羽爲魯公次將范¶
増爲末將諸別將皆屬宋義號爲卿子冠軍項羽晨朝上¶
將軍宋義即其帳中斬宋義頭出令軍中曰宋義與齊謀¶
反楚楚王隂令羽誅之當是時諸將皆懾服莫敢枝梧(如/淳)¶
(曰梧當枝猶枝桿也臣瓉曰小杜/爲枝邪柱爲梧今屋梧邪柱是也)皆曰首立楚者將軍家¶
也今將軍誅亂乃相與共立羽爲假上將軍懷王因使羽¶
爲上將軍乃悉引兵渡河皆沉船破釡甑燒廬舎持三日¶
糧以示士必死無一還心於是至則圍王離與𥘿軍遇九¶
戰絶其甬道大破之虜王離諸將皆從壁觀楚戰士無不¶
一當十呼聲動天地項羽召見諸侯諸侯入轅門(張晏注/曰軍行)¶
(以車爲陣轅相/𠋣爲門曰轅門)無不𦞃行而前莫敢仰視項羽引兵西屠¶
咸陽殺𥘿降王子嬰燒𥘿宫室火三月不滅收其寳貨婦¶
<pb:KR3k0012_SBCK_087-6b>¶
女而東人或&KR0003;項王曰𨵿中阻山河四塞地肥饒可都以¶
霸項王見𥘿宮室皆以燒殘破又心懐思欲東歸曰冨貴¶
不歸故郷如衣繡夜行誰知之者&KR0003;者曰人言楚人沐猴¶
而冠耳果然(張晏曰沐/猴猕猴也)項王自立爲西楚霸王王九部都¶
彭城漢之二年漢王伐楚皆巳入彭城收其寳貨項王乃¶
從蕭晨擊漢軍而東至彭城大破漢軍漢軍皆走相¶
隨入榖泗水(二水皆在/沛郡彭城)殺漢卒十餘萬人漢卒皆南走山¶
楚又追擊之靈壁東(徐廣曰/在彭城)睢水上(徐廣曰睢水彭/城西水入泗水)漢軍¶
却爲楚所擠(擠排/也)多殺漢卒十餘萬皆入睢水睢水爲之¶
不流圍漢王三匝於是大風從西北起折木發屋&KR0045;沙石¶
窈𡨕晝晦逢迎楚軍楚軍大亂壞散而漢王乃得與數十¶
&KR0016;遁去漢之四年項王西與漢俱臨廣武而軍(孟康注曰/築兩城相)¶
(對在廣武敖倉/西三皇山山上)相守數月當此時彭越數反梁也絶楚糧¶
<pb:KR3k0012_SBCK_087-7a>¶
道項王患之楚漢乆相持未決丁壯苦軍旅老弱罷轉漕¶
項王謂漢王曰天下匈匈數&KR0010;者徒以吾兩人耳願與漢¶
王挑戰(李竒曰挑身獨戰不湏衆也挑音茶了/反瓉曰挑戰擿撓敵求戰古謂之致師)决雌雄無¶
徒苦天下之民父子爲也漢王𥬇謝曰吾寧闘智不能闘¶
力項王命壯士出挑戰漢王有善&KR0016;射者樓煩(應劭曰樓/煩今樓煩)¶
(縣)楚挑戰三合樓煩輙射殺之項王大怒乃自&KR0013;甲持㦸¶
挑戰樓煩欲射之項王瞋目叱之樓煩目不敢視手不敢¶
發遂走還入壁不敢復出漢王使人間問之乃項王也漢¶
王大驚於是項王乃即漢王相與臨廣武間而語漢王數¶
之項王怒甚欲一戰漢王不聽項王伏弩射中漢王漢王¶
傷走入成臯項王乃與約中分天下割鴻溝以西者爲漢¶
(文頴曰於榮陽下引河東爲鴻溝以通宋鄭陳/蔡曹衛兵濟汝淮泗㑹於楚即今官渡水也)鴻溝而東¶
者爲楚項王巳約乃引兵解而東歸漢欲西歸張良陳平¶
<pb:KR3k0012_SBCK_087-7b>¶
說曰楚兵疲食盡此天亡楚之時也漢王乃追項王至垓¶
下項王軍壁垓下兵少食盡漢軍及諸侯兵圍之數重夜¶
聞漢軍四靣皆楚歌(應劭曰楚歌者雞鳴歌也漢/巳略得其地楚歌者多也)項王乃¶
大驚曰漢皆巳得楚乎是何楚人之多也項王乃夜起飲¶
於帳中有羙人名虞(徐廣曰/云虞氏)常幸從駿馬名騅常&KR0016;之於¶
是項王乃悲歌慷&KR0099;自爲詩曰力&KR0734;山&KR0006;氣蓋世時不利¶
&KR0006;騅不逝騅不逝&KR0006;可奈何虞&KR0006;虞&KR0006;奈&KR0002;何歌數闋美¶
人和之項王泣下數行左右皆泣莫能仰視於是項王乃¶
上馬&KR0016;麾下壯士&KR0016;從者八百餘人直夜潰圍南出馳走¶
平明漢軍乃覺之令&KR0016;將灌嬰以五千&KR0016;追之項王渡淮¶
&KR0016;能屬者百餘人耳項王至隂陵(徐廣曰/在淮南)迷失道問一田¶
父田父紿曰左(文頴曰紿欺/也欺令左也)左乃䧟大澤中以故漢追及¶
之項王乃復引兵而東至東城(漢書音義曰/縣名屬臨淮)乃有二十八¶
<pb:KR3k0012_SBCK_087-8a>¶
&KR0016;漢&KR0016;追者數千人項王自度不得脫謂其&KR0016;曰吾起兵¶
至今八&KR0010;矣身七十餘戰所當者破所擊者服未嘗敗北¶
遂霸有天下然今卒困於此天之亡我非戰之罪也項王¶
乃欲東渡烏江(瓉曰在/牛渚也)烏江亭長艤船待(孟康曰艤音蟻/附着岸也如淳)¶
(曰南方人謂整/船向岸曰艤)謂項王曰江東雖小地方千里衆數十萬¶
人亦足王也願大王急渡今獨臣有船漢軍至無以渡項¶
王𥬇曰天之亡我我何渡爲且籍與江東子弟八千人渡¶
江而西今無一人還縱江東父兄憐而王我我何靣目見¶
之縱彼不言籍獨不愧於心乎乃謂亭長曰吾知公長者¶
吾&KR0016;此馬五歳所當無敵嘗一日千里吾不忍殺之以賜¶
公乃令&KR0016;皆下馬歩行持短兵接戰獨籍所殺漢軍數百¶
人項王身亦&KR0013;十餘創頋見漢&KR0016;吕馬童曰&KR0002;非吾故人¶
乎馬童靣之(張晏曰以故人難親斫之故皆/靣之也如淳曰靣不視正也)指王翳曰(如/淳)¶
<pb:KR3k0012_SBCK_087-8b>¶
(曰指示/王翳也)此項王也項王乃曰吾聞漢購我頭千金邑萬戸¶
吾爲汝得(徐廣曰亦可取/是功德之德也)乃自刎而死漢以魯公禮葬項¶
王於榖城¶
太史公曰吾聞之周生(周時/賢也)曰舜重瞳子又聞項羽亦重¶
瞳子豈其苗裔乎何其興之暴也夫𥘿失其政陳渉首難¶
豪傑蜂起相與並爭不可勝數然羽非有尺寸乗𫝑起隴¶
畒之中三年遂將五諸侯滅𥘿(此時山東六國而齊趙韓/魏燕五國並伐𥘿故云五)¶
(諸侯/也)分裂天下而封王侯政由羽出號爲霸王位雖不終¶
近古以來未嘗有也¶
周生烈子曰桀紂是湯武之梯𥘿項是大漢之階也四逆¶
不興則三順不勝也¶
蔣子萬機論曰項羽&KR0002;聽范増之䇿則平歩取天下也¶
譙周法訓曰劉項方爭父戰於前子闘於後¶
<pb:KR3k0012_SBCK_087-9a>¶
　　　　孝惠皇帝¶
史記曰孝惠爲人仁弱髙祖以爲不𩔖我也常欲廢太子¶
而立戚&KR0078;子如意𩔖我戚&KR0078;得幸常從上之𨵿東日夜啼¶
泣欲立其子代太子吕后年長常留守希見上益䟽髙祖崩¶
太子襲號爲惠皇帝吕后最怨戚夫人及其子趙王惠帝慈¶
仁知太后怒自挾與趙王起居飲食太后欲殺之不得間¶
孝惠元年十二月帝晨出射雉趙王少不能早起太后聞¶
其獨居使人特鴆而飲之犂明孝惠還趙王巳死(徐廣曰/犂猶比)¶
太后遂斷戚夫人手足去眼燻耳使居厠中命曰人&KR0510;居¶
數日乃召孝惠帝來觀人&KR0510;孝惠見問迺知是戚夫人也¶
迺哭因&KR0010;餘不能起使人請太后曰此非人之所爲臣爲¶
太后子終不能治天下孝惠以此日飲爲&KR0075;樂不聽政故¶
有疾¶
<pb:KR3k0012_SBCK_087-9b>¶
又曰太史公曰孝惠皇帝髙后之時&KR0058;民得離戰國之苦¶
君臣俱欲休息乎無爲故惠帝垂拱髙后女主稱制政不¶
出閨房天下晏然刑罰罕用罪人是希民務稼穡衣食滋¶
殖矣¶
漢書曰孝惠(諱盈之字曰滿應劭曰禮/謚法柔質慈民曰惠矣)七年帝崩于未央¶
宫(案帝年十七即/位在位七年矣)葬安陵¶
漢書賛曰孝惠内脩親親外禮&KR0800;相可謂寛仁之主遭吕¶
太后虧損至德悲夫荀恱漢紀曰立皇后張氏帝姉魯元¶
公主之女也太后欲以重親故以配於帝也論曰夫婦之¶
際人道大倫姉子而爲后昬於禮而瀆於人情非所以示¶
天下作民則也群臣莫諌過也¶
班固漢書&KR0274;曰孝惠短世髙后稱制罔頋天顯吕宗以敗¶
　　　　前少帝¶
<pb:KR3k0012_SBCK_087-10a>¶
史記曰惠帝崩太子即位爲帝號令一出太后太后稱制¶
宣平侯女爲孝惠皇后時無子佯有娠取羙人子名之殺¶
其母立所名子以爲太子也孝惠崩太子爲帝帝壯或聞¶
其母死非眞皇后之子乃出言曰后安能殺吾母而名我¶
太后聞而患之恐其後爲亂於是乃幽之於永巷中群臣¶
奉旨廢帝¶
　　　　後少帝¶
史記曰后元年立孝惠後宮子弘爲襄成侯二年以爲常¶
山王更名義四年廢少帝立常王義爲帝更名私不稱元¶
年者以太后制天下事也八年太后崩　大臣誅諸¶
吕相與隂謀曰少帝及梁淮陽常山王皆非眞孝惠子迺¶
相與隂使人召代王至長安共尊立爲天子東平侯興居¶
曰誅吕氏吾無功請得除宫迺與太僕汝隂侯&KR0364;公入宫¶
<pb:KR3k0012_SBCK_087-10b>¶
前謂少帝曰足下非劉氏不當立乃召乗輿載少帝出少¶
帝曰欲將我安之乎代王遂入而聽政夜有司分部誅滅¶
梁淮陽常山王及少帝於帝邸¶
太平御覽卷第八十七¶
