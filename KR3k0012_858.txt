# -*- mode: mandoku-view -*-
#+TITLE: 太平御覽
#+DATE: 2015-09-23 10:14:04
#+PROPERTY: LASTPB  <md:KR3k0012_SBCK_857-1a>
#+PROPERTY: JUAN 859

<md:KR3k0012_SBCK_857-3b>¶
<md:KR3k0012_SBCK_858-1a>¶
<pb:KR3k0012_WYG_858-1a>
欽定四庫全書
　太平御覽卷八百五十八¶
　　　　　　　　　　　　宋　李昉等　撰
　　飲食部十六¶
　　　酪酥(附䬫餬/)¶
通俗文曰煴羊乳曰酪酥曰䬫餬¶
釋名曰酪澤乳汁所作使人肥澤¶
漢書曰武帝太初元年更名家馬爲桐馬(應劭曰主乳/馬取其甘桐)
<pb:KR3k0012_WYG_858-1b>
(液之¶味酢可飲因以為官如淳曰桐音筩主乳馬以韋/革為夾兠受數斗咸馬乳桐取其上肥因名曰桐馬今)
(梁州亦名¶酪為馬酒晋/灼曰桐音揵桐之桐)¶
又曰丞相孔光奏有樂官七十二人絡太官桐馬酒(李/竒)
(曰以¶馬乳為酒/也撞桐乃成)¶
又曰烏孫公主歌曰以肉為食兮酪為漿¶
又曰王莽時飢教民煮木為酪不可食重為煩擾(注曰/木實)
(為酪¶也或曰/如今餌木屬)<md:KR3k0012_SBCK_858-1b>¶後魏書曰神瑞二年秋榖不登太史令王亮等言䜟書
<pb:KR3k0012_WYG_858-2a>
云¶國家當都鄴大樂五十年勸帝遷都可救今年之飢
帝以¶問崔浩浩曰非長久之䇿也今留守舊都分家
南従不¶便水土疾疫死傷情見事露則百姓意阻四方
聞之有輕¶侮之意今居北方至春草生乳酪將出兼有
菜果足接來¶秋若得中熟事則¶濟矣
又曰臨淮王譚孫孚持白武幡勞河那環於柔元懐荒
二¶鎮間河那環衆號三十萬隂有異意遂拘宿孚載以
輼車¶日給酪一升肉一叚
<pb:KR3k0012_WYG_858-2b>
唐書曰髙宗朝太僕以患疥馬乳造露酪供進署丞罪
當死¶上特免之¶
晉太康起居注曰尚書令荀朂羸毁賜乳酪太官隨日
給¶之
漢武内傳曰西王母曰次藥有太𤣥之酪<md:KR3k0012_SBCK_858-2a>¶西河舊事曰祁連山宜牧牛羊肥乳酪好受冩畧不用
器物刈¶草著其上不散解一斛畧升餘酥¶
鄴中記曰荆州之俗以冬至後百五日為介子推斷火冷
<pb:KR3k0012_WYG_858-3a>
食¶作醴酪煮粳米或大麥作之又投大麥於酪中并
杏子¶仁煮作之亦投大麥中¶
郭子曰王武子有數斛羊酪指示陸機曰卿東呉何以
敵¶此機曰千里蓴羮下鹽豉¶
世説曰楊徳祖為主簿侍坐人有餉酪者魏武噉少許
乃¶題上作合字致坐中人並不觧修即噉之云公令一
人一¶口復何疑¶
又曰陸太尉詣王丞相公食之以酪陸遜遂病明日有
<pb:KR3k0012_WYG_858-3b>
牋與¶王曰昨食酪過通夜委頓雖是呉人幾為傖鬼¶
笑林曰呉人至京師為設食者有酪酥未知是何物也
强<md:KR3k0012_SBCK_858-2b>¶而食之歸吐遂至困顧謂其子曰與傖人同死亦無所
恨¶汝故宜慎之¶
魏武帝集載鍾繇書曰屬賜甘酪及櫻桃¶
孫楚祀介子推祝文曰棗飯一盤醴酪一盂清泉甘水
充¶君之厨¶
傅咸集楊濟興書曰酥治瘡
<pb:KR3k0012_WYG_858-4a>
范汪祠制曰仲夏薦杏酪¶
慕容晃與顧和書曰今致䬫餬十觔¶
唐書曰武徳二年涼州刺史安脩仁獻百年酥云餌可¶
延夀¶
　
　
　
　
<pb:KR3k0012_WYG_858-4b>
　
　
　
　
　
　
　
　太平御覽卷八百五十八
