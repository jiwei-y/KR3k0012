# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:51.557233
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 858
#+PROPERTY: FILE SB11n0727-858太平御覽-卷之八百五十八.
<pb:KR3k0012_SBCK_858-1a>¶
太平御覽卷第八百五十八¶
　飲食部十六¶
　　　　　酪酥附䬫餬(䬫音/低)¶
通俗文曰煴羊乳曰酪　酥曰䬫餬¶
釋名曰酪澤乳汁所作使人肥澤¶
漢書曰武帝太&KR0004;元年更名家馬爲桐馬(應劭曰主乳馬/取其汁桐治之)¶
(味酢可飲因以爲官如淳曰桐音筩主乳馬以韋革爲夾/兠受數斗咸馬乳桐取其上肥因名曰桐馬今梁州亦名)¶
(馬酪爲馬酒晉灼/曰桐音揵桐之桐)¶
又曰丞相孔光奏省樂官七十二人給太官桐馬酒(李竒/日以)¶
(馬乳爲酒也/撞桐乃成)¶
又曰烏孫公主歌曰以&KR0079;爲食兮酪爲漿¶
又曰王莽時飢教民煑木爲酪不可食重爲煩擾(受日木/實爲酪)¶
(也或曰如/令餌木屬)¶
<pb:KR3k0012_SBCK_858-1b>¶
後魏書曰神瑞二年秋榖不登太史令王亮等言䜟書云¶
國家當都鄴大樂五十年勸帝遷都可救今年之飢帝以¶
問崔浩浩曰非長乆之䇿也今留守舊都十分家南從不¶
便水土疾疫死傷情見事露則百姓意阻四方聞之有輕¶
侮之意今居北方至春草生乳酪將出兼有菜果足接來¶
秋可不遷　都也¶
又曰臨淮王潭孫孚持白武幡勞河那瓌於柔玄懷荒二¶
鎮間河那瓌衆号三十萬隂有異意遂拘留孚載以輼車¶
日給酪一&KR0155;&KR0079;一叚¶
唐書曰髙宗朝太僕以患疥馬乳造酪供進署承罪當死¶
上特免之¶
晉太康起居注曰尚書令荀朂嬴毀賜乳酪太官隨日給¶
之○漢武内傳曰西王母曰次藥有太𤣥之酪¶
<pb:KR3k0012_SBCK_858-2a>¶
西河舊事曰祁連山冝牧牛羊羊肥乳酪奸不用器物刈¶
草着其上不解散一斛酪外餘酥¶
鄴中記曰并州之俗以冬至後百五日介子推斷火冷食¶
作醴酪煑粳米或大麦作之又投大麥於其中酪擣杏子¶
人煑作之亦投大麥中¶
郭子曰王武子有數斛羊酪指示陸機曰卿東呉何以敵¶
此機曰千里蓴羹未下塩䜴¶
世&KR0003;曰楊德祖爲主簿侍坐人有餉酪者魏武噉少許乃¶
題上作合字致坐中人並不解脩即噉之云公教令人一¶
口復何疑¶
又曰陸太尉詣王丞相公食之以酪陸還遂病明日有牋與¶
王曰昨食酪過通夜委頓民雖呉人幾爲傖&KR0017;¶
𥬇林曰吳人至京師爲設食者有酪酥未知是何物也強¶
<pb:KR3k0012_SBCK_858-2b>¶
而食之歸吐遂至困顧謂其子曰與傖人同死亦無所恨¶
汝故冝愼之¶
魏文帝集載鍾繇書曰屬賜甘酪及櫻桃¶
孫楚祠介子推祝文曰&KR0037;飯一盤醴酪二盂清泉甘水充¶
君之厨¶
傳咸集楊濟與咸書曰酥治瘡上急¶
范汪祠制曰仲夏薦杏酪¶
慕容晃與顧和書曰今致䬫餬十斤¶
唐書曰武德二年凉州刺史安脩仁獻百年酥云餌之可¶
延壽¶
太平御覽卷第八百五十八¶
