# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:17.418123
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 356
#+PROPERTY: FILE SB11n0727-356太平御覽-卷之三百五十六.
<pb:KR3k0012_SBCK_356-1a>¶
太平御覽卷第三百五十六¶
　兵部八十七¶
　　甲下　兠鍪　楯上¶
　　　　　甲下¶
吴越春秋曰勾踐使大夫種於吴曰&KR0060;聞大王興大義誅¶
彊救弱越使賤臣種以先人藏噐及甲二十領以賀君¶
又曰公子光㐲甲士於&KR0059;室具酒而請王僚王僚乃&KR0013;棠¶
夷之甲三重使兵衛至光家之門夾陛帶甲左右皆王僚¶
之親戚也專諸置魚膓劒炙魚腹中而進之刺王僚貫逹¶
背王僚立死¶
獻帝春秋曰越&KR0016;挍尉伍孚以董卓無道欲身自殺之內¶
貫小鎧拔佩刀詣卓卓送岀閤執手告别孚引刀刺卓卓¶
多力却不中即殺孚夷其族¶
<pb:KR3k0012_SBCK_356-1b>¶
董卓傳曰卓孫年七歳愛以爲己子爲作小鎧胄使&KR0016;駃¶
(音/决)騠(音/啼)馬與玉甲一具俱出入以爲麟駒鳯鶵至殺人之¶
子如蚤虱耳¶
晉建武故事曰王敦死秘不發䘮賊於水南北渡攻官壘¶
柵皆重鎧浴鐵都督應詹等岀精銳距之¶
宋元嘉起居注曰御史中丞劉損奏前廣州刺史韋㓪於¶
廣州所部作犀皮鎧六領請免㓪官也¶
鄴中記曰石季龍左右置直衛萬人皆五色細鎧光曜奪目¶
伏侯古今注曰章帝建&KR0004;三年丹陽宛陵民掘地得甲一¶
述異記曰乹羅者慕容廆之十一丗祖也着金銀&KR0237;鎧乗¶
白馬金銀鞍勒自天而墜鮮卑神之推爲君長¶
家語曰孔子言於定公曰家不藏甲古之制也今三家過¶
制請皆損之¶
<pb:KR3k0012_SBCK_356-2a>¶
管子曰葛盧之山發而得黃金&KR0214;尤受之制以爲劒鎧(言/其)¶
(始/也)¶
孟子曰矢人豈不仁於函人哉矢人唯恐不傷人函人唯¶
恐傷人巫匠亦然故術不可不慎也(趙岐章句曰矢/箭也函鎧也)¶
孫卿子曰楚人鮫革犀兕以爲甲堅如金石¶
慎子曰藏甲之國必有兵道¶
鹽鐵論曰強楚勁鄭有犀兕之甲¶
吕氏春秋曰田賛&KR0024;衣而見荆王王曰先生之衣何其惡也賛¶
曰衣又有惡於此者王曰可得而聞乎對曰甲惡於此王¶
曰何謂也對曰甲冬日則寒夏日則暑衣無惡乎(惡乎/甲者)賛¶
也貧貧故衣惡今大王萬乗之主冨厚無敵而好衣民以¶
甲臣弗得也意者爲其義也甲之事兵之事也刈人之頸¶
刳人之腹墮人之城郭刑人之父子其名又甚不榮也¶
<pb:KR3k0012_SBCK_356-2b>¶
吕氏春秋曰邾之故爲甲裳以帛(以帛/綴甲)公息忌謂邾君曰¶
不&KR0002;以組凡甲之所以爲固者以滿竅也今竅滿矣而任¶
力者半組則不然竅滿則盡任力矣邾君以爲然曰將何¶
所得組公息忌對曰上用之則民爲之矣邾君曰善下令¶
令官爲甲必以組公息忌知&KR0003;之行也因令其家皆爲組¶
人有傷之者曰公息忌之所以欲用組者其家多爲組也¶
邾君不&KR0003;於是乎止官無以組(以/用)邾君有所尤也爲甲以¶
組而便公息忌雖多爲組何損以組不便公息忌雖無爲¶
組亦何益爲組與不爲組不足以累公息忌之&KR0003;用組之¶
心不可不察¶
又曰趙攻中山中山有多力者曰丘鳩衣　鐵甲操杖擊¶
無不碎衝無不䧟以車投車以人投人¶
&KR0003;苑曰孔子之匡簡子殺陽虎孔子似之甲士以圍孔子¶
<pb:KR3k0012_SBCK_356-3a>¶
之舎子路怒&KR0108;㦸將下&KR0720;孔子止之曰何仁義之不免俗¶
也夫詩書之不習禮樂之不脩是吾之過也&KR0002;非陽虎而¶
以爲陽虎則非丘之罪也夫由歌方和汝子路歌孔子和¶
之三終而甲罷¶
崔寔政論曰貪饕之吏&KR1313;納財用狡猾之工復盗竊之至¶
以麻枲&KR0013;弓弩鐵焠醘中令脆易治鎧孔又&KR0310;小不足容¶
入凢漢所以能制胡者徒&KR0237;鎧弩之利也今鎧則不堅弩¶
則不勁永失所恃矣¶
抱朴子曰屠犀爲甲給乎專征之服裂翆爲華集乎后妃¶
之首雖出於幽谷迁于喬木然爲二物之計未&KR0002;棲竄於¶
林薄攝生乎榛藪¶
文選曰介胄&KR0013;霑汗¶
又曰金練照海浦(注練/甲也)¶
<pb:KR3k0012_SBCK_356-3b>¶
又曰玄甲耀日¶
陳林武庫賦曰鎧則東胡闕鞏百錬精剛函師震推韋人¶
製縫&KR0007;羽縹甲灼爚流光¶
孔融寘刑論曰古聖作犀兕革鎧今盆領鐵鎧絶聖甚逺¶
魏武軍䇿令曰&KR0061;夲&KR0004;鎧萬領吾大鎧二十領夲&KR0004;馬鎧¶
三百具吾不能有十具見其少遂不施也吾遂出竒破之¶
是時士卒精練不與今時等也¶
曹植表曰先帝賜臣鎧黒光明光各一具兩當鎧一領環¶
鏁鎧一領馬鎧一領今丗以昇平兵革無事乞悉以付鎧¶
曹¶
殷仲堪相王牋曰奉所賜馬鎧旣足以奬厲懦心又以光¶
華逺任¶
&KR0067;翼與燕王書曰今致&KR0237;鎧一領兠鍪一副¶
<pb:KR3k0012_SBCK_356-4a>¶
又曰鄧百山昔送此犀皮兩當鎧一領雖不能精好復是¶
異物故復致之¶
李尤鎧銘曰甲鎧之施扞禦鋒矢尚其堅剛或用犀兕内¶
以存身外不傷害有似仁人厥道廣大好德者寧好戰者¶
危專智恃力君子不爲¶
　　　　　兠鍪¶
廣雅曰兠鍪謂之胄錏鍜謂之鏂鍭(上音歐/下音侯)¶
&KR0003;文曰胄兠鍪首鎧也¶
易曰離爲甲胄¶
詩曰公徒三萬貝胄朱綅(毛萇曰貝胄具飾也朱綅/以朱綅綴之綅子林切)¶
禮記曰獻甲者執胃獻杖者執末¶
又曰臨哀則必有哀色執紼(甫勿/切)不&KR0015;臨樂不歎甲胃則¶
必有不可犯之色(貌與事冝/相配也)¶
<pb:KR3k0012_SBCK_356-4b>¶
又曰車則梚綏執以將命甲&KR0002;有以前之則執以將命無¶
以前之則&KR0221;櫜奉胄(鄭玄注曰袒其衣出兠/鍪以致命櫜鎧衣也)¶
左傳曰公及邾師戰于井陘我師敗績邾人獲公胄懸諸¶
魚門(杜預曰胄兠鍪/也魚門邾城門)¶
又曰&KR0087;師襲鄭過周北門左右免胄而下¶
又曰晉侯敗狄于箕先&KR0942;曰匹夫逞志於君而無討敢不¶
自討乎免胄入狄師死焉狄人歸其元面如生¶
又曰晉楚戰於鄢陵郄至見楚子必下免胄而趨風(疾如/風也)¶
楚子使工尹襄問之以弓(問遺/也)郄至見客免胄承命曰君¶
之外臣從寡君之戎事以君之靈間蒙甲胄(間尢/近也)不敢拜¶
命(介者/不拜)三肅使者而退¶
又曰楚白公亂葉公亦至及北門或遇之曰君胡不胄國¶
人望君如望慈父母焉盗賊之矢&KR0002;傷君是絶民望也&KR0002;¶
<pb:KR3k0012_SBCK_356-5a>¶
之何不胄乃胄而進又遇人曰君胡胄國人望君如望歳¶
焉冐日以兾&KR0002;見君面是得艾也(艾安/也)而又掩面以絶民¶
望不亦甚乎乃免胄而進(言葉公得/民心也)¶
榖梁傳曰古者&KR0013;甲嬰胄非以興國也則以征無道豈曰¶
以報其恥哉¶
漢書曰王莽傳云元始五年䇿王莽加九命之錫於是稽¶
首拜受甲胄一具¶
後漢書曰劉虞積忿公孫瓉不巳自率兵十萬攻瓉將出¶
從事代郡程緒免胄而前曰公孫瓉雖有過惡而罪名未¶
正明公不先告曉使得改行以武臨之瓉必悔禍謝罪所謂¶
不戰而服人也虞以緒臨事沮議斬之以徇戒軍士曰無¶
傷餘人殺一伯珪而巳虞遂大敗斬虞於薊市¶
東觀漢記曰&KR0021;遵薨䘮至河南&KR0054;士范升上䟽曰遵爲將¶
<pb:KR3k0012_SBCK_356-5b>¶
軍雖在軍旅心存王室不忘爼豆可謂守死善道者也乃¶
贈將軍給侯印綬遣校尉發&KR0016;士四百人&KR0013;玄甲兠鍪兵¶
車軍陣送葬¶
又曰建武六年馬武與衆將上隴擊隗囂身&KR0013;甲兠鍪持¶
㦸犇擊殺數十人囂追兵盡還武中矢傷¶
又曰上　征彭寵朱浮上䟽切諌曰連年距守吏士疲勞¶
甲胄生蟣虱弓弩不得㢮上下相率焦心大兵兾&KR0170;救護¶
生活之恩陛下輟忘之於河北誠不知所以然¶
獻帝春秋曰孫䇿獲太史慈謂曰&KR0012;昔與卿神亭之役&KR0002;¶
爲卿先如何慈謂曰不敢面欺&KR0002;兠鍪帶不斷未可量也¶
吴志曰太史慈與孫䇿戰於䄂亭䇿得慈兠鍪¶
吴暦曰諸葛恪作東關遏魏軍距之時寒雪恪使丁奉等¶
皆解鎧但着兠鍪持刀縁遏上北軍見祼身縁遏皆大&KR0015;¶
<pb:KR3k0012_SBCK_356-6a>¶
不即嚴兵便亂斫遂破北軍¶
晉書天文志曰魏文帝黃&KR0004;六年十月有星孛于少微歷¶
軒轅占曰兵䘮除舊布新之象時帝軍廣陵辛丑帝親御¶
甲胄觀兵¶
沈約宋書曰元嘉二十七年北討至陜虜多縱突&KR0016;衆軍¶
患之薛安都怒甚乃脫兠鍪解所帶鎧唯着絳納兩當械¶
馬亦具裝馳奔以入賊陣猛氣咆哱所向無前當其鋒者¶
應刄而倒賊忿之夾射不能中如是者數四每一入衆無¶
不披靡¶
王琰宋書曰晉康太守劉思道攻廣州殺刺史羊希龍驤¶
將軍陳伯紹討之思道迎擊之殺傷甚衆㑹紹髻解兠鍪¶
墜地退走見禽¶
車頻秦書曰符登堅族曾孫堅死登自立皆刻兠鍪作死¶
<pb:KR3k0012_SBCK_356-6b>¶
休字示士以必死爲度故戰所向無前¶
崔鴻前&KR0087;録曰符堅末慕容冲率衆登城堅身貫甲胄飛¶
矢滿身¶
後周書曰突屈之先臣於茹茹居金山之陽爲茹茹鐵工¶
金山形似兠鍪其俗謂兠鍪爲突厥因以爲號¶
春秋繁露服制象曰夫執介胄而後能距敵者固非人之¶
所貴也¶
孝經威嬉拒曰欲去惡&KR0017;五刑具五人皆持大斧着鐵兠¶
鍪將之常使去四五十歩不可令近人也¶
戰國䇿曰蘇&KR0087;&KR0003;韓王曰韓之劒當敵則斬甲楯鞮鍪¶
國語曰靡笄之役郄獻子傷曰余病矣張御曰受命於廟¶
受脤於社甲胄而效死戎之政也¶
又晉語曰郄至甲胄而見客免胄而聽命¶
<pb:KR3k0012_SBCK_356-7a>¶
樂資春秋後傳曰吴越令魏武侯厲衆五年&KR0087;人興師而¶
臨西河魏士聞之介胄不待令而&KR0108;擊殺&KR0087;人者萬數¶
英雄記曰&KR0061;紹爲公孫瓉所圍别駕田豐扶紹入空垣紹¶
脫兠鍪抵地云丈夫當前&KR0720;死而返逃入牆間豈可得活¶
(一云入/匿牆間)¶
盧綝晉四王起事曰建武元年天子還洛陽右將軍張方¶
啓曰陛下自鄴來還冝謁宗廟天子出因便刦(居鄴/切)啓移都¶
其夜方悉引兵從西明廣陽諸城門入自領五千&KR0016;皆捉¶
鐵&KR0414;矟擊兠鍪燋茸皆用凉州白鶡毛望之&KR0002;荼¶
周遷輿服&KR0258;事曰刺校者挍人之執刺兵者也首戴虎皮¶
胄〇傳曰蒙臯&KR0411;以犯陳蔡因是有虎皮胄焉蜀隊戴貝¶
胄&KR0013;犀角此古制也詩云貝胄朱綅謂以貝齒飾胄朱縷¶
綴之也胄挿以翟尾垂以紅絮朱綅之象也¶
<pb:KR3k0012_SBCK_356-7b>¶
晉令曰軍列營歩&KR0016;士以下皆着兠鍪¶
郭義恭廣志曰獠(音/老)在䍧柯興古鬱林交阯蒼梧皆以朱¶
&KR0238;皮爲兠鍪¶
家語曰孔子對魯哀公曰介胄執戈者無退懦之氣非體¶
純猛服使之然¶
孔叢子曰陳王曰將居軍之禮勝敗之變如之何太師曰¶
介胄在身執銳在列雖君父不拜¶
又曰子髙曰夫儒者居德行道則衮冕之服統師旅則有¶
介胄之服¶
韓子曰天下無道攻戰不巳甲胄生蟣虱燕雀處帷幄¶
虞喜志林曰宋&KR0021;酒云可以扞禦者爲械謂鎧甲兠鍪也¶
抱朴子曰夫德教者黼黻&KR0021;服也刑罰者杆刄之甲胄也¶
&KR0002;以德教治狡&KR0064;猶以黼黻禦剡(音/琰)&KR0289;也以刑罰施平丗¶
<pb:KR3k0012_SBCK_356-8a>¶
是以甲胄升廟堂也¶
又曰忍痛苦之藥石者所以除伐命之疾嬰甲胄之重冷¶
者所以扞鋒鏑之集¶
又曰盤旋揖讓非禦寇之容摜甲纓胄非廟堂之飾¶
曹植表曰兩當鎧二十領兠鍪自副鎧百領兠鍪自副¶
陶侃荅温嶠書曰奉所送帳下得&KR0171;峻兠牟兠牟作之巧¶
劼用功殊多戰噐不事湏此也意謂不如三甲者逆賊身¶
所服此是凶噐古人惡其名得此兠牟者猶以有功今賞¶
其細葛一端¶
魏武帝上事曰臣前上言逆賊&KR0061;尚還即厲精銳討之今¶
尚人徒震蕩部曲喪守引兵遁亡臣陳軍&KR0013;堅執銳朱旗¶
震燿虎士雷譟望旗眩精聞聲䘮氣投戈解甲翕然沮壞¶
尚單&KR0016;迸走&KR0162;弃僞節&KR0207;鈇大將軍邥郷侯印各一枚兠¶
<pb:KR3k0012_SBCK_356-8b>¶
鍪萬九千六百二十枚其矛楯弓㦸不可勝數(苦浪/切又古)¶
(衡/切)¶
于寳百志詩曰壯士禀傑姿氣烈有自然俯仰羣衆中胡¶
能救丗艱閱鞏代縫掖兠鍪易進賢¶
楊雄長楊賦曰髙祖奉命順斗極運天&KR0028;横鉅海漂崑崙¶
提劒而叱之所過麾城摲邑下將降旗一日之戰不可殫¶
記當此之勤鞮鍪生蟣虱介胄&KR0013;霑汗¶
文選曰朝食不免胄夕息常&KR0018;戈¶
又曰貝胄星離(以貝/飾之)¶
　　　　　楯上¶
釋名曰楯遯也跪其下避刄以隱遯也大而平者曰呉魁¶
夲出於吴爲魁師者所持也隆者曰滇盾夲出於蜀蜀滇¶
所持也或曰羗盾言出於羗也約脅而邹者曰䧟虜言可䧟¶
<pb:KR3k0012_SBCK_356-9a>¶
破虜敵今謂之曰露是也狹而長者曰歩盾歩兵所持與¶
刀相配者也狹而短者曰夾子盾車上所持者也子小稱¶
也以䩼(音/逢)編板者謂之木絡盾以犀皮作之曰犀盾以木¶
作之曰木盾皆因所用爲名也¶
許慎&KR0003;文曰楯(音/伐)也所以杆(音/汗)身蔽目象形聲也樐大¶
楯也(樐音/魯)¶
楊雄方言曰楯自&KR0028;而東或謂之　或謂之干(干者/杆也)&KR0028;西¶
謂之楯¶
張揖埤蒼曰　盾也¶
廣雅曰果科于　&KR3323;㦸盾也¶
龍魚河圗曰楯名自障¶
禮記曰仲夏之月命樂師脩鞀(音/桃)鞞皷均琴瑟管簫執干¶
戚戈羽¶
<pb:KR3k0012_SBCK_356-9b>¶
又曰春夏學干戈秋冬學羽籥皆於東序¶
又曰季夏以禘禮祀周公於太廟朱干三戚冕而舞大武¶
(鄭玄曰朱干/亦大楯也)¶
周禮曰旅賁氏掌執戈楯夾王車而趨䘮紀則衰葛執戈¶
楯¶
又曰方相氏掌蒙熊皮黃金四目衣朱裳執戈楊楯帥百¶
&KR0571;而時儺¶
又曰司兵掌五兵五楯各辯其物與之等以待軍事(鄭玄/曰五)¶
(楯干櫓之属其/名未盡聞也)¶
又曰司戈楯掌戈楯之物而頒之¶
又曰魯及齊戰于炊鼻(杜預曰炊/鼻魯地)齊子泉捷從泄聲子(声/子)¶
(魯大/夫也)射之中楯瓦(瓦楯/&KR0387;也)繇&KR1687;(音/鈎)汰輈匕入者三寸(入楯瓦/也繇過)¶
(汰矢/激也)¶
<pb:KR3k0012_SBCK_356-10a>¶
又曰宋樂祁獻趙簡子楊楯六十¶
太平御覽卷第三百五十六¶
<pb:KR3k0012_SBCK_356-10b>¶
