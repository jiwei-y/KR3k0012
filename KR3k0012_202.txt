# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:09.306690
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 202
#+PROPERTY: FILE SB11n0727-202太平御覽-卷之二百二.
<pb:KR3k0012_SBCK_202-1a>¶
太平御覽卷第二百二¶
　封建部五¶
　　　婦人封　夫人¶
　　　郡君　縣君¶
　　　郷君(錫命附)¶
　　　　　婦人封¶
左傳成公上曰晉敗齊師齊侯遂自徐關入見保者曰勉¶
之齊師敗矣曰避女子(使避君也齊侯單/還婦人不知之也)女子曰君免乎¶
曰免矣曰銳司徒免乎曰免矣曰苟君與吾父免矣可若¶
何乃奔齊侯以爲有禮旣而問之壁司徒之妻也(壁司徒/主壘壁)¶
予之石&KR1038;(石&KR1038;邑名濟北盧縣/東有地名石&KR1038;音溜)¶
陳留風俗傳曰髙祖與項氏戰厄於延郷有翟母者免其¶
難故以延郷爲封丘縣以封翟母焉¶
<pb:KR3k0012_SBCK_202-1b>¶
　　　　　夫人¶
後漢書曰崔篆母師氏能通經學百家之言王莽寵以殊¶
禮賜號義成夫人金印紫綬文軒丹轂顯於新代¶
唐書曰魏衡妻王氏梓州郪人也武德𥘉薛仁果舊將旁¶
仚地侵掠梁部因獲王氏通而妻之後企地漸強盛衡謀¶
以城應賊企地領衆將趨梁州未至數十里飲酒醉卧王¶
氏取其佩刀斬之擕其首入城賊衆乃散髙祖大恱封爲¶
崇義夫人¶
又曰咸亨中燕山道揔管右領軍大將軍李謹行大破髙¶
麗叛徒於瓠蘆河之西俘獲數千人自是平壤餘衆走投¶
新羅時謹行妻劉氏留在代奴城髙麗引靺羯攻之劉氏¶
擐甲率衆守城乆之賊乃退上嘉其功特封爲燕郡夫人¶
又曰鄒保英妻奚氏不知何許人也萬歳通天年中契丹¶
<pb:KR3k0012_SBCK_202-2a>¶
賊李盡　來冦平州保英時任刺史領兵討擊旣而城孤¶
援寡勢將欲䧟奚氏乃率家僮及城内女丁相助固守賊¶
退所司以聞優制封爲誠節夫人¶
又曰王君㚟上嘗於廣逹樓引君&KR0930;及妻夏氏設宴賜以¶
帛夏氏亦有戰功故特賞之封爲武威郡夫人¶
五代史晉史曰鎮州節度使安重榮妻彭城郡夫人劉氏¶
封魯國夫人南陽郡夫人韓氏封陳國夫人重榮立二嫡¶
妻非禮也朝廷並命之亦非制也¶
　　　　　郡君¶
漢書曰武帝尊王太后母臧兒爲平原君¶
後漢書曰弘農人宰宣素性佞邪欲取媚於梁兾乃上言¶
大將軍有周公之功今旣封諸子則其妻冝爲邑君詔遂¶
封兾妻孫壽爲襄城君兼食陽翟租歳入五千萬加賜赤¶
<pb:KR3k0012_SBCK_202-2b>¶
紱比長公主(長公主儀/服同藩王)¶
又曰安思閻皇后追尊后母宗爲滎陽君¶
晉中興書曰肅祖太妃豫章恭惠君苟氏𥘉以微入宫生¶
肅祖中宗以母賤命虞妃母養肅祖而出嫁苟爲馬氏妻¶
太寜元年馬氏無疾而卒肅祖迎母還宫飬稱建安君追¶
贈豫章君謚曰恭惠¶
後魏書曰景明𥘉丗追舅氏封外祖母蓋氏爲清河郡君¶
又曰靈太后臨朝以元乂妹封乂妻新平君後遷馮翊君¶
　　　　　縣君¶
漢書曰王太后微時爲金王孫婦婦生在民閒蓋諱之也¶
武帝始立　韓嫣白之帝曰何爲不蚤言乃車駕自徃迎¶
之其家在長陵小市直至其門使左右入求之家人驚恐¶
女逃匿牀下扶持出拜帝下車立曰大姊何藏之深也載¶
<pb:KR3k0012_SBCK_202-3a>¶
至長樂宫與俱謁太后太后垂涕女亦悲泣帝奉酒前爲¶
壽錢千萬奴婢三百人公田百頃甲第以賜姊太后謝曰¶
爲帝費因賜湯沐邑號脩成君¶
又曰宣帝賜外祖母號爲愽平君以愽平蠡吾兩縣户萬¶
一千爲湯沐邑¶
范曄後漢書曰靈思何皇后追封父眞爲車騎將軍舞陽¶
宣德侯封后母與爲舞陽君¶
魏志曰文德郭皇后安平廣宗人也母董爲郡君追改封¶
父永爲灌津敬侯丗婦董爲常陽君¶
又曰青龍二年春追謚后兄儼曰安成郭穆侯封儼丗婦¶
劉爲東郷君又追封逸丗婦張爲安嘉君¶
又曰明元郭皇后西平人也齊王即位尊后皇太后封太¶
后母杜爲郃陽君¶
<pb:KR3k0012_SBCK_202-3b>¶
又曰明悼毛皇后河內人黃初中以選入東宫明帝時爲¶
平原王進御有寵出入與同輿輦追封后母夏氏爲野王¶
君¶
又曰太始三年詔曰漢文追崇靈文之號武宣有平原愽¶
平之封咸所以奉尊尊之敬廣親親之恩冝追封故衛將¶
軍景侯夫人羊氏爲平陽君也¶
臧榮緒晉書曰武悼楊皇后廢在金墉城與母髙都君龐¶
氏共止髙都君臨刑后抱持號叫不食而崩¶
晉中興書曰穆皇后庾氏字文君左將軍琛第三女贈琛¶
爲車騎將軍母丘氏封安陽縣君從母荀氏永宣縣君¶
又曰簡文順皇后王氏字蘭始驃騎將軍述之再從妹追¶
贈前夫人成氏東豐縣君後夫人成氏東興君¶
沈約宋書曰孝穆趙皇后諱安宗下邳僮人也父裔永初¶
<pb:KR3k0012_SBCK_202-4a>¶
二年有司奏裔命婦孫可建昌縣君¶
又曰孝穆蕭皇后名文壽蘭陵人父卓初與裔俱贈金紫¶
光禄大夫妻下邳趙氏封呉郡壽昌縣君¶
唐書曰古玄應妻髙氏固守飛狐縣城卒免爲突厥所䧟¶
下詔曰頃屬黙啜攻城咸憂䧟没丈夫固守猶不能堅婦¶
人懷忠不憚流矢由兹感激危城重安如不襃昇何以獎¶
勸古玄應妻可封爲徇忠縣君¶
又曰衡方厚妻程氏方厚太和中任邕州都督府録事叅¶
軍爲招討使董昌齡誣枉殺之方厚妻程氏力不能免乃¶
抑其哀如非冤者昌齡雅不疑慮聽其歸喪程氏故得以¶
徒行詣闕截耳於右銀臺門告夫𬒳殺之冤御史臺鞠之¶
得實諌官亦有章䟽故昌齡再授譴逐程氏開成元年降¶
勑曰乃者吏爲不道虐殺尓夫詣闕申冤徒行万里﨑嶇¶
<pb:KR3k0012_SBCK_202-4b>¶
偪畏濵於危亡血誠旣昭幽憤果雪雖古之烈婦何以加¶
焉如聞孤孀無依晝哭待盡俾榮禄養仍錫䟽封可武昌¶
縣君¶
英雄記曰董卓孫女名白時尚未笄封爲渭陽君於郿城¶
起壇從廣二丈餘髙五六尺使白乗金華青蓋車都尉中¶
郎將刺史二千石在郿者各令乗軒簪筆爲白導從之壇¶
上使兄子横爲使者授印綬也¶
潘岳冝城宣君誄曰行成于巳名生於人考終定謚寔曰宣¶
君祝宗蒞事卿相奉引輕車整駕介亡列陣鸞輅依容輼¶
車升襯¶
　　　　　郷君¶
魏志曰卞隆以后父封睢陽郷侯隆妻王氏爲顯陽君追¶
封隆前妻劉氏爲仁愼郷君后親母故也¶
<pb:KR3k0012_SBCK_202-5a>¶
又曰甄儼孫女爲齊王皇后后父巳没封后母爲廣陽郷¶
君¶
晉書曰立皇后楊氏母太原龐氏爲安昌郷君追外曽祖¶
母故司徒王朗夫人夏氏爲滎陽郷君¶
晉中興書曰哀靖皇后王氏字穆之司徒左長史濛之女¶
也初爲瑯瑘王妃哀帝即位拜爲皇后追贈父濛金紫光¶
禄大夫封晉安縣侯母愛氏爲安國郷君也¶
又曰元敬皇后虞氏字孟母濟陽外黃人也祖壽撫軍大¶
將軍掾父豫太傅叅軍中宗之爲瑯瑘王納后爲妃豫妻¶
王氏爲邢陽縣君從母散騎常侍新野王罕妻爲平陽郷¶
君¶
又曰康獻皇后禇氏太傅襃之女封母謝氏爲㝷陽郷君¶
又曰成恭皇后杜氏陵陽京兆人也母裴氏爲廣德縣髙¶
<pb:KR3k0012_SBCK_202-5b>¶
安郷君賜錢百萬布五百疋¶
又曰穆章皇后何氏字法倪司空充之女追贈父充光禄¶
大夫封晉興侯母孔氏長樂郷君¶
又曰王藴以后父徴拜金紫光禄大夫封建昌侯母劉氏¶
平樂君¶
沈約宋書曰武敬臧皇后諱受　東莞人也父儁追贈金¶
紫光禄大夫妻髙密叔孫氏遷永平郷君¶
唐書曰獨孤武都謀叛王丗充歸國事覺誅死武都子師¶
仁年始三歳丗充以其年㓜不殺使禁掌之乳母王氏號¶
蘭英請髠鉗求入保養丗充許之蘭英撫育提擕備盡筋¶
力時喪亂年饑人多餓死蘭英扶路乞丐捃拾遇有所得¶
便歸與師仁蘭英唯啖土飲水而巳後詐採拾乃竊師仁¶
歸于京師髙祖嘉其義下詔曰師仁乳母王氏慈惠有聞¶
<pb:KR3k0012_SBCK_202-6a>¶
撫鞠無倦提擕遺㓜背逆歸朝冝有襃隆以錫其號可封¶
永壽郷君¶
　　　　　錫命¶
尚書曰平王錫晉文侯秬鬯圭瓉作文侯之命¶
左傳曰王命尹氏䇿命晉文公爲侯伯錫之大路之服戎¶
路之服彤弓一彤矢百兹弓矢千秬鬯一卣虎賁三百人¶
左傳曰文元年天王使榮叔來錫公命杜預注曰諸侯即¶
位天子錫以命珪合瑞爲信若僖二十八年王賜晉侯命¶
亦其比也¶
又曰襄十四年王使劉定公賜齊靈公命曰昔伯舅太公¶
佑我先王股肱周室師保万民世胙太師以表東海王室¶
之不壞繄伯舅是賴余今命汝環(環齊靈/公名也)兹帥舅氏之典¶
纂乃祖考無忝乃舊勲敬之哉無廢朕命(纂継也因昏而/加褒顯傳言王)¶
<pb:KR3k0012_SBCK_202-6b>¶
(室不能/命有功)¶
國語曰襄王使邵伯過及内史過賜晉惠公命吕甥郤芮¶
相晉侯不敬晉侯執玉卑拜不稽首内史過歸以告王曰¶
晉不亡其君必無後且吕郤將不免王曰何故對曰夏書¶
有之曰衆非元后何戴后非衆無以守邑(邑/國)在湯誓曰余¶
一人有罪無以尓万方万方有罪在子一人(在余一人乃/我教道之過)¶
在盤庚曰國之臧則維汝衆(今啇書盤庚是也臧善國俗/之善則維女衆歸功於下也)¶
國之不臧則維余一人是有逸罰(逸過罰罪也國俗之不/善則維一人是我有過)¶
(其罪當/在我也)如是則長衆使人不可不愼人之所急在大事(大/事)¶
(戎祀/也)先王知大事之必以衆濟故祓除其心以和惠人(祓/拂)¶
(也)考中度衷以莅之(莅臨考中省巳之中心以/度人之中心恕以臨之也)昭明物則¶
以訓之制義庶孚以行之(義冝庻衆孚信當制/立事冝爲衆所信也)祓除其心¶
精也(精/潔)考中度衷忠也(忠恕/也)昭明物則禮也制義庶孚信¶
<pb:KR3k0012_SBCK_202-7a>¶
也然則長衆使人之道非精不和非忠不立非禮不順非¶
信不行今晉侯即位而背内外之賂(背外不與秦也背/内不與里丕田也)虐¶
其處者弃其信(虐其處者殺/里丕之黨)不敬王命弃其禮施其所惡¶
弃其忠(巳所不欲勿施於人所惡於下无以事/上今晉侯皆施之於人故曰弃其忠也)以惡實心¶
弃其精(實/滿)四者皆弃則逺不至而近不和矣(四者精/忠禮信)將何¶
以守國古者先王旣有天下又崇立上帝明神而敬事之¶
於是乎有朝日月以教人事(禮天子以春分朝/日以秋分夕月)諸侯春秋¶
受職于王以臨其人大夫士曰恪位著以儆其官(中庭之/左右曰)¶
(位門屏之/間曰着也)庶人工啇各守其業以共其上猶恐有墜失也¶
故爲車服旗章以旌之爲班爵貴賤以別之爲令聞嘉譽¶
以聲之猶有散遷懈慢而著在刑辟流在裔土於是乎有¶
蠻夷之國有斧鉞刀墨之人而況可以淫縱其身乎夫晉¶
侯非嗣也而得其位(嗣適/嗣也)亹亹怵惕保位戒懼猶曰未也¶
<pb:KR3k0012_SBCK_202-7b>¶
若將廣其心而逺其隣凌其人而卑其上將何以固守夫¶
執玉卑替其摯拜不稽首誣其王摯替無鎭誣王無人夫¶
天事恒蒙任重享大者必速及故晉侯誣王人亦將誣之¶
欲替其鎭人亦將替之大臣享其禄不諌而阿之亦必及¶
焉襄王三年而立晉侯八年而隕於韓十六年而晉人殺¶
懷公無胄秦人殺子金子公(子金吕甥子/公卻苪之字)¶
又曰襄王使太宰文公及內史興錫晉文公命上卿逆於¶
境晉侯郊勞館諸宗廟饋九牢設庭燎及期命于武宫設¶
桑主布机筵太宰莅之晉侯端委以入太宰以王命冕服¶
内史賛之三命而後即冕服旣畢賔饗贈餞如公命侯伯¶
之禮而加之以宴好內史興歸以告王曰晉不可不善也¶
其君必霸逆王命敬奉禮義成敬王命順之道成禮義德¶
之則德以道諸侯必歸之且禮所以觀忠信仁義忠所以¶
<pb:KR3k0012_SBCK_202-8a>¶
分也仁所以行也信所以守也義所以節也忠分則均仁¶
行則報信守則固義節則度分均無怨行報無匱守固不¶
偷節度不擕若人不怨而財不匱令不偷而動不擕其何¶
事不濟中能應外忠也施三服義仁也守法不淫信也行¶
禮不疚義也臣入晉境四者不失臣故曰晉侯其能禮矣¶
王其善之樹於有禮艾人必豐王從之使於晉者道相逮¶
及惠后之難王出在鄭(惠后惠王之后㐮王継母陳嬀有/寵生子帶將立子帶未及而卒子)¶
(帶奔齊王復之又通于㐮王之后隗氏王廢隗氏周大夫/頽叔姚子奉子帶以翟師伐周王出適鄭處于汜事在魯)¶
(僖二十/四年)晉侯納之襄王十六年立晉文公二十一年以諸¶
侯朝于衡雍且獻楚捷遂爲踐土之盟於是乎始霸¶
范曄後漢書曰董昭等欲共進曹操爵國公九錫備物密¶
以訪荀彧彧曰曹公夲興義兵以匡振漢朝雖勲庸崇著¶
猶禀忠貞之節君子愛人以德不冝如此事遂寢操心不¶
<pb:KR3k0012_SBCK_202-8b>¶
能平㑹南征孫權彧勞軍于譙表留彧¶
晉中興書曰烈宗沖㓜桓温威震内外人情噂沓牙生同¶
異謝安與王坦之盡忠匡翼温諷朝廷欲爲九錫使驍騎¶
將軍袁宏具草時温巳病篤宏以呈安安視輙云不好更¶
改之使弥歴旬日至于温薨錫命遂寢¶
太平御覽卷第二百二¶
<pb:KR3k0012_SBCK_202-9a>¶
