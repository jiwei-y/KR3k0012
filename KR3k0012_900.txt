# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:54.889722
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 900
#+PROPERTY: FILE SB11n0727-900太平御覽-卷之九百.
<pb:KR3k0012_SBCK_900-1a>¶
太平御覽卷第九百¶
　　獸部十二¶
　　　　　牛下¶
逸士傳曰堯讓天下於許由由逃之巢父聞而洗耳於池¶
濵樊竪字仲父牽牛飲之見巢父洗耳乃驅牛而還恥令¶
牛飲其下流¶
𨵿中記曰周元年老子之度𨵿令尹喜先勑門吏曰&KR0002;有¶
老公從東來乗青牛薄板車者勿聽過𨵿其日果見老公¶
乗青牛車求度𨵿吏入白之喜曰諾道今來矣我見聖人¶
矣即帶印綬出迎設弟子之禮¶
楊泉物理論曰武帝拜少翁爲文成&KR0010;餘無効應乃作帛¶
以飯牛陽言此牛有異應殺而視之得帛書武帝識其手¶
跡其言妖怪乃急窮竟其事事急而首服於是誅文成而¶
<pb:KR3k0012_SBCK_900-1b>¶
隱其事¶
地鏡圗曰齊氣之見爲牛¶
雲氣占曰趙雲如牛北夷之氣如牛¶
郭子撗洞&KR0115;記曰元封三年大𥘿獻花蹄牛髙六尺尾環¶
繞角生四耳¶
又曰元封三年大𥘿獻牛善走多力使輦銅石以起望仙¶
宫迹在石上皆如花形故陽𨵿之外有花牛津¶
英雄記曰董卓少嘗遊羌中與豪帥相結後更歸耕於野¶
諸豪帥有來從之者卓乃爲殺耕牛與之共宴樂¶
皇甫謐髙士傳曰民有牛暴管寜田者寧爲牽着凉處¶
自飲食還牛主主得牛大慙¶
先賢行狀曰王烈字彦老通識逹人時國中有盗牛者牛¶
主得之盗者曰我邂逅迷惑從今巳後將改過子旣巳赦¶
<pb:KR3k0012_SBCK_900-2a>¶
宥幸無使王烈知之人有以告烈烈以布一端遺之間年¶
中行路老父擔重有人代擔行數十里欲至家置之而去¶
問姓名不以告老父復行失劒於路有人行而遇之欲置¶
而去懼後人得之遂守之至暮劒主還見之即前擔人也¶
老父攬其&KR0209;曰子前代吾擔不得姓名今子復守吾劒未¶
若子之仁者請告吾姓名吾將以告王烈乃語之而去老¶
父以告烈烈曰丗有仁人吾未之見使人推之乃昔時盗¶
牛人也¶
廣州先賢傳曰羅威字德仁南海番禺人隣家牛數入食¶
其禾旣不可逐又爲斷芻多着牛家門中不令人知數數¶
如此牛主驚怪不知爲誰隂廣求乃覺是威自後更相約¶
率檢犢不敢復侵威田¶
玄中記曰大月支及西胡有牛名曰反牛今日割取其肉¶
<pb:KR3k0012_SBCK_900-2b>¶
三四斤明日其肉巳復創即愈也¶
又曰萬&KR0010;樹精爲青牛漢桓嘗岀遊河上忽有一青牛從¶
河中出人驚走太尉何公時爲中尉將軍有勇刀走逆牛見¶
公走還河公以左手挽牛足右手持斧斫牛頭而殺之此青¶
牛者萬年之木也¶
嵩髙記云山有大松或千嵗其精變爲青牛¶
蜀王夲紀曰𥘿惠王欲伐蜀乃刻五石牛置金其後蜀人¶
見之以爲牛能大便金蜀王以爲然即發卒千人使五丁¶
力士柂牛成道致三枚於成都𥘿道得石牛力也後遣氶¶
相張儀等隨石牛道伐蜀也¶
楊龍驤洛陽記曰石牛在城西石虎當衰石牛夜喚聲聞¶
三十里事奏虎虎遣人打落牛兩耳尾以鐵釘釘四脚今¶
具存¶
<pb:KR3k0012_SBCK_900-3a>¶
劉道眞錢塘記曰明聖湖有金牛嘗有見者神化莫測遂¶
以名湖¶
凉州異物志曰有水牛育於河中¶
鬱林異物志曰周留者其實水牛蒼毛豕身角&KR0002;擔矛衛¶
護其犢與虎爲讎¶
又曰周留牛毛青大腹銳頭青尾其狀似猪¶
齊地記曰東萊牛島上嘗以五月海牛産乳海牛形似牛¶
而無角騂色虎聲爪牙亦如虎脚似鼉魚尾似鮎魚尾長¶
尺餘其皮甚軟可供百用牛見人奔入水以杖擊鼻則得¶
之¶
史苓武昌郡記曰武昌牛崗古老相傳云有金牛出此今¶
半巳崩破坈大數十丈牛因躍出踐崗邊石遺迹尚在¶
常璩華陽國志曰牛飲水者昔程鄭於此飲牛江爲之竭¶
<pb:KR3k0012_SBCK_900-3b>¶
因以爲名¶
劉欣期交州記曰九眞居風山夷人有一嫗向田見金牛¶
出食斫得鼻鎻長丈餘後人徃徃見牛夜出光曜數十里也¶
盛弘之荆州記曰䴏尾洲南有龍龐二洲二洲之間舊云¶
多異魚而投&KR0328;揮網輒便桂絶有水客沉而視之見有石¶
牛二頭常爲網害故網絶焉¶
酈道元注水經曰陽城東八十里有牧牛山下有九十九¶
泉即滄河之上源也𦒿舊云山下夲有百泉競發有一¶
神牛駭身自山而降下飲泉竭故山得其名¶
裴氏廣州記曰有石牛毎旱殺牛以血和泥泥石牛背旣¶
畢則雨洗牛背&KR0378;盡方止¶
顧微廣州記曰陽縣里民有一児年十五六牧牛牛忽¶
䑛此児隨所䑛處肉悉白浄而甚快遂聽牛日日䑛之兒¶
<pb:KR3k0012_SBCK_900-4a>¶
俄而病死其家葬児殺此牛以供賔客凡食此牛肉者男¶
女二十餘人悉變爲虎¶
笁法眞登羅山䟽曰増成縣南有烈清洲洲南又有牛潭¶
漁人見金牛常出水盤石上義熈中縣民張安釣此潭於¶
石上躡得金鏁大如指長數十㝷㝷之不巳俄有物從水¶
中引之力不能禁以刀斫斷唯得數尺遂致大冨後義興¶
周靈分亦好釣嘗見此牛寢伏石上旁有金鎻徃掩之得¶
二丈許遂以財雄爲南江都尉¶
祖台之志恠曰苟晞爲兖州鎮去京師五百里有貢晞珍¶
異食者欲貽都邑親貴慮經信𪧐之間不復鮮羙募有牛¶
能日行數百里者當厚賞之有人進一牛云此一日行千里¶
晞乃命具丁車善馭書䟽發遣旦發日中到京師取荅書¶
還至一更始竟便達晞以其駿快䈥骨必將有異遂殺而¶
<pb:KR3k0012_SBCK_900-4b>¶
觀之亦無靈異唯見𩀱䈥如小竹大自頭挾脊着肉裏故¶
外不&KR0116;也¶
又曰陶太尉微時喪當葬家貧親自營作塼有一班牸牛¶
載塼致忽然失去便自尋覔忽於道中逢一老翁問云¶
君欲何所覓太尉具荅更舉手指云向於山崗上見一牛¶
眠山圩中必是君牛此牛所眠處便好作墓安墳當之致之¶
極貴小復不當位極人臣丗爲方嶽矣又指一山云此山¶
亦好但不如向耳亦當丗出刺史也言訖便不復見太尉¶
墓之皆如其言¶
劉敬叔異𫟍曰余以義熈十三年爲長沙景王驃&KR0016;叅軍¶
在西州得一黄牛時將貨之便晝夜銜草不食流淚瘦&KR0484;¶
又曰即墨有古冡或發之有金牛塞埏門不可移動犯之¶
則㫬也¶
<pb:KR3k0012_SBCK_900-5a>¶
異物志曰合浦牛如橐駞案項上有特骨大如覆斗足揵¶
疾其行如馬日行三百里¶
列仙傳曰陽都女者市上酤酒家女也生而眉連耳細而¶
長衆以爲異皆言此天人也㑹犢子牽一黄犢來過都女¶
恱之遂留相奉侍都女隨犢子出取桃一𪧐而反¶
郭季産集異記曰兖州人舡行忽見水上有浮鎻牽取得¶
數十許丈乃得一白牛與常牛無異而形甚光鮮可愛人¶
知是神物乃放之牛於是入水鎻亦隨去¶
于寳搜神記曰晉大興元年武陽太守王諒牛生子一頭¶
八足兩尾而共一腹¶
又曰武都故道有　祠圡生梓樹焉𥘿文公二十七年¶
使人伐之樹創隨合經日不斷文公乃益發卒持斧者四¶
十人猶不斷　疲還息其一人傷足不能去卧樹下聞&KR0017;¶
<pb:KR3k0012_SBCK_900-5b>¶
相與言勞乎攻戰其一人曰何足爲勞又曰𥘿公必將不¶
休如之何荅曰𥘿公其如子何又曰赭衣&KR0069;坌子如之何¶
黙然無言卧者以告於是令工皆衣赭隨斫創坌以&KR0069;樹¶
斷化爲牛使&KR0016;擊之不勝或墮於地髻解&KR0013;髮牛畏之乃¶
入水不敢出故𥘿自是置旄頭&KR0016;¶
劉義慶幽明録曰巴丘縣金崗以上丗里名黄金瀬古有¶
釣於潭獲一金鎻引之滿一舩金牛出聲貌奔壯奮躍還¶
潭鎻乆乃盡釣人刀斫得數尺故潭瀬取名¶
又曰桓玄時牛大疫有一人食死牛肉因得病亡復生云¶
&KR0004;死時見一人執籙將至天上有一貴人問云此人何罪¶
對曰此人坐食疫死牛肉貴人云今須牛以轉輸肉以充¶
百姓何故復殺之催遣還¶
又曰桓玄在南郡國第居時出詣殷荆州於鵠穴逢一老¶
<pb:KR3k0012_SBCK_900-6a>¶
公駈青牛形色怪異桓即以所乗馬易牛乗至零陵駚非¶
常因思息駕飲牛牛逕入水不出桓遣人覘守經日絶跡也¶
又曰元嘉中益州刺史吉翰遷爲南徐州先於蜀中載一¶
青牛每常自乗&KR0106;於目前養視翰遘疾多日牛亦不肯食¶
及亡牛流涕滂沱&KR0123;氏喪未還都先遣駈牛向宅牛不肯¶
行知其異即待䘮喪旣下舡便隨去¶
又曰桓沖鎮江陵正會夕當烹牛牛忽孰視帳下都督甚¶
乆目中泣下都督呪之曰汝若能向我跪者當啓活也牛¶
應聲而拜衆甚異之都督復謂曰汝若須活遍拜衆人者¶
直徃牛涕殞如雨遂拜不止值沖醉不得啓遂殺牛沖醉¶
止得啓沖聞之歎息都督痛加鞭罰¶
又曰護軍琅邪王華有一牛甚快常乗之齒巳長華後夢¶
牛語之曰衰老不復堪苦載載二人尚可過此必死華謂¶
<pb:KR3k0012_SBCK_900-6b>¶
偶尓夢與三人同載還府此牛果死¶
神仙傳曰呉有徐隨居丹徒左慈過隨門下有𪧐客六七¶
欺慈云徐公不在慈去客皆見牛在楊樹杪車轂中皆¶
生荆木長一二丈客懼入報隨隨曰此左公也遣追之客¶
乃逐慈叩頭陳謝客還見牛故在弋轂中亦無復荆木也¶
郭養恭廣志曰麒牛似鹿又似牛肉羙皮温常處滇濵也¶
(滇音/顛)¶
宣驗記云天笁有僧養一牸牛日得三&KR0155;乳有一人乞乳¶
牛曰我前身爲奴偷法食今生以乳饋之所給有限不可¶
分外得也¶
嶺表録異曰自瓊至振多溪澗澗中有石鱗次水流其間¶
或相去三二尺近似天設可躡之而過或有乗牛過者牛¶
皆促歛四蹄跳躍而過或失則隨流而下見者皆以爲𥬇¶
<pb:KR3k0012_SBCK_900-7a>¶
彼人喭曰跳石牛骨碌好𥬇又好哭¶
又曰瓊州不産驢馬人多&KR0016;黄牛亦飾以鞍韀加之銜勒¶
可&KR0016;者即自小習其歩驟亦甚有穩快者¶
太平御覽卷第九百¶
<pb:KR3k0012_SBCK_900-7b>¶
