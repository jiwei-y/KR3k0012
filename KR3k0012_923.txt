# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:56.713180
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 923
#+PROPERTY: FILE SB11n0727-923太平御覽-卷之九百二十三.
<pb:KR3k0012_SBCK_923-1a>¶
太平御覽卷第九百二十三¶
　羽族部十¶
　　　鴿　鸜鵒¶
　　　倉庚　戴勝¶
　　　扈　百舌¶
　　　伯勞　斵木¶
　　　鳭鷯　嶲¶
　　　鵽　鴞¶
　　　鴟　茅鴟¶
　　　鳶¶
　　　　鴿¶
說文曰鴿鳩属也¶
後魏書曰崔光魯於門下省晝讀經有鴿飛集𦞃前遂入¶
<pb:KR3k0012_SBCK_923-1b>¶
於懹縁臂上肩乆之乃去道俗賛詠詩頌者數十人¶
梁書曰侯景圍䑓城軍士煑弩燻䑕捕雀食之殿堂舊多鴿¶
羣聚至是殱焉¶
隋書曰文帝甞宴逹頭可汗使者於武德殿有鴿鳴於梁上¶
上命崔彭射之旣發而中上大恱賜錢壹萬¶
又曰楊秦見赤鴿映&KR0068;髙二尺¶
越絶書曰蜀有花鴿狀如春花¶
戴祚西征記曰祚至雍丘始見鴿大小如鳩色似鸚鵡戲¶
時兩兩相對¶
　　　　鸜鵒¶
周禮曰鸜鵒不踰濟(鄭司農注云不踰/濟無妨中囯有也)地氣然也¶
禮稽命徴曰孔子謂子夏曰羣鵒至非中國之禽也¶
左傳曰有鸜鵒來巢書所無也師巳曰異哉吾聞文成之丗¶
<pb:KR3k0012_SBCK_923-2a>¶
童謡有之(師巳魯/大夫也)鸜之鵒之公出辱之鸜鵒之羽公在外¶
野徃饋之馬鸚鵒株株公在乹侯(株株跳/行貌)徴褰與&KR0237;(褰袴/也)¶
鸜鵒之巢逺哉遥遥稠父䘮勞宋父以驕(稠父昭公死故䘮/勞也宋父定公代)¶
(玄以/驕)鸜鵒鸜鵒徃歌來哭(昭公生出歌/也死還&KR0152;也)童謡有是今鸜鵒¶
來巢其將及乎¶
公羊傳曰有鸜鵒來巢何以書記異也何異爾非中國之¶
禽也冝穴而巢(何休注曰鸜鵒猶欲此/推固欲自下居上之徴)¶
春秋考異郵曰鸜鵒者飛行属於陽夷狄之鳥穴居於隂¶
異𫟍曰五月五日翦鸜鵒舌令學人語¶
山海經曰衡山多青臒及鸜鵒¶
晉書曰鎭西將軍謝尚字仁祖善鸜鵒舞¶
幽明録曰晉司空桓豁在荆有叅軍剪五月五日鸚鵒舌¶
教令學語遂無所不名頋叅軍善彈琵琶鸜鵒毎立聽移¶
<pb:KR3k0012_SBCK_923-2b>¶
時又善能效人語聲司空大㑹吏佐令悉效四坐語無不¶
絶似有生&KR1604;&KR0569;語難學學之不似因内頭於瓮中以效焉¶
遂與&KR1604;者語聲不異主典人於鸜鵒前盗物叅軍如厠鸜鵒¶
伺無人宻白主典人盗如千種一二條列衘之而未發後盜¶
牛&KR0079;鸜鵒復白叅軍曰汝云盗&KR0079;應有驗鸜鵒曰以新荷¶
褁着屏風後檢之果𫉬痛加治而盗者患之以熱湯灌殺¶
叅軍爲之悲傷累日遂請殺此人以報其怨司空言曰原¶
殺鸜鵒之痛誠合治殺不可以禽鳥故極之於法令止五¶
歳刑也¶
淮南萬畢術曰寒臯斷舌可使語(取寒臯斷其舌即語/寒臯一名鸜鵒)¶
唐書曰祕書少監崔行功未得五品前忽有鸜鵒衘一物¶
入其堂置案上而去乃魚袋玦數日加大夫¶
荆楚歳時記曰五月鸜鵒子毛羽新成俗好登巢取養之¶
<pb:KR3k0012_SBCK_923-3a>¶
以教其語謂之花鵒¶
　　　　倉庚¶
禮記曰仲春之月倉庚鳴¶
毛詩曰春日載陽有鳴倉庚¶
又曰倉庚于飛熠熠其羽¶
又曰黄鳥于飛集于&KR0517;木¶
又曰綿綿黄鳥止于丘阿¶
又曰睍睆黄鳥載好其音¶
又曰黄鳥哀三良也交交黄鳥止于&KR0068;誰從穆公子車奄¶
息¶
詩義䟽曰黄麗留也或謂黄栗留幽州謂之黄鸎或謂之¶
黄鳥一名倉庚一名啇庚一名鵹黄一名楚雀齊人謂之¶
&KR0366;&KR0112;𨵿西謂之黄鳥常以椹熟時來在桑間此乃應節趣¶
<pb:KR3k0012_SBCK_923-3b>¶
時之鳥或謂之黄&KR0129;¶
爾雅曰倉庚商庚(即鵹/黄也)鵹黄楚雀(即倉/庚也)又曰皇黄鳥(郭璞/曰俗)¶
(注黄離留亦/呼名/&KR0112;)¶
韓詩曰簡簡黄鳥載好其音¶
說文曰離黄倉庚也鳴即蚕生也¶
　　　　戴勝¶
禮記曰季春之月戴勝降于桑(鄭玄曰蚕將生之候也戴/勝趣織之鳥是時&KR0106;在桑)¶
(言降&KR0002;時治自/天來故重之)¶
爾雅曰鵖(彼及/切)鴒(皮及/切)戴勝鵀也(郭璞曰鵀即頭上勝也/亦呼爲戴勝/鴒者猶)¶
(今鶝語聲/鶰轉耳)¶
春秋考異郵曰孟夏戴絍降說辞曰戴絍之爲言戴勝¶
也陽衘表以期逹蚕珥&KR0093;在四月故孟夏載絍出以任氣¶
成天津也故載絍出蚕期起(維而載之明趣時急也衘天表候/以于期巳至唯蚕是務珥吐也)¶
<pb:KR3k0012_SBCK_923-4a>¶
孝經援神契曰戴絍下蚕始生¶
魏志曰戴絍鳥巢張臶門隂告門人曰夫戴鵀陽鳥而¶
巢門隂此凶祥也旬日而卒¶
楊雄方言曰燕之東北朝鮮洌水之間鳲謂之鶝䲹自𨵿¶
而東謂之戴絍東齊海岱之間謂之戴南南猶絍也或謂¶
之紡澤或謂之輻燕之東北朝鮮洌水之間謂之&KR2753;&KR2753;(郭璞/注尔)¶
(雅曰尸鳩布榖非戴勝也尓雅紡在戴絍下然曰/案尓王鳥名尓方言依此義又失之廣雅同也)¶
　　　　扈¶
詩曰交交桑扈率塲啄粟(桑扈&KR0060;脂也牋云&KR0060;脂肉食今/無&KR0079;自塲啄粟失其性也不能)¶
(以自/治)¶
又曰交交桑扈有鶯其羽(詩義疏曰或說有鶯其羽/言雖小鳥其鶯然有文章)¶
左傳曰郯子云少皥摯以鳥名官九扈爲九農正扈民無¶
&KR0075;者也(杜預注云扈止/也止民使不滛)¶
<pb:KR3k0012_SBCK_923-4b>¶
尓雅曰春扈頒(扶云/切)鶞(𠡠偷/切)夏扈&KR0060;玄秋扈&KR0060;藍冬扈&KR0060;¶
黄桑扈&KR0060;脂&KR0068;扈&KR0060;丹行扈唶唶(子夜/切)宵扈嘖嘖(郭璞注/曰諸扈)¶
(皆因其毛色音声以名也犍爲舎人曰頒<折 t="33"/>主三士冝榖/種樹也&KR0060;玄黒色移民去黄&KR0060;扈青移民収歛&KR0060;黄色黄)¶
(氏盖藏&KR0060;丹色赤爲民<折 t="33"/>鳥行扈晝行鳴宵扈/夜行鳴皆隨四時同依諸扈爲節候也嘖音債)¶
山海經曰崌山有鳥焉如鶚赤身白首其名&KR0060;脂(郭璞注曰/今呼責雀)¶
(爲&KR0060;脂疑/非此也)¶
又曰上申之山鳥多當扈&KR0250;如雉以髯飛食之不眴目(上音/瞬)¶
淮南子曰馬不食脂桑扈不啄粟非廉也¶
左思齊都賦曰四扈推移(春秋冬夏/四時鳥也)¶
　　　　百舌¶
禮記曰仲夏之月反舌無聲(鄭玄注曰反/舌百舌也)¶
又曰郯子曰少皥鳥師而鳥名祝鳩氏司徒者也(杜預注/鳩故爲)¶
(鵙徒主/司教民)¶
<pb:KR3k0012_SBCK_923-5a>¶
春秋保乹圖曰江充之害太子交啄反舌鳥入殿(宋均注/曰交啄)¶
(反舌百/舌鳥)¶
風土記曰祝鳩反舌也鄭注禮記云反舌百舌鳥麋信難曰¶
案緯書反舌蝦蟇也昔於長安與諸生共至城北水中取蝦¶
蟇剥視之其舌反成向此則鄭君得過乎喬夙荅曰蝦蟇¶
五月中始得水當聒人耳何云無聲是知蝦蟇非反舌鳥¶
易通卦驗曰反舌鳥乃能反覆其舌隨百鳥之音¶
周書曰芒種之日又五日反舌無聲反舌有聲侫人在側¶
孔子明鏡曰國臣謀反有反舌鳥入宫¶
淮南子曰人有多言猶百舌之聲¶
後魏書曰汝　陽王爲東䂊州刺史舉城降¶
梁梁武以爲北道緫督至項城朝廷出師討之望風退走¶
梁武責之曰舌同百鳥瞻&KR0002;鼷䑕遂徙合浦¶
<pb:KR3k0012_SBCK_923-5b>¶
郭愔百舌鳥詩曰百舌鳴髙樹弄音無常則借問聲何煩¶
永俗不尚嘿¶
　　　　伯勞¶
禮曰仲夏之月鷃始鳴(鄭云鵙搏勞蔡邕章句鵙伯勞/一日伯趙應時而鳴爲隂候也)¶
左傳曰郯子云少皥時伯趙氏司至者也(杜預注曰伯趙伯/勞也夏至鳴冬至)¶
(止)〇詩曰七月鳴鵙(鄭玄曰伯勞鳴將寒之候五月鳴幽/也晩寒鳥物之候後從其氣焉)¶
爾雅曰鵙伯勞也(郭璞注曰似/&KR1534;而大)¶
大戴禮夏小正曰五月鳲則鳴鳲者伯鷯也鳴者相命也¶
廣雅曰伯趙鵙也¶
易通卦驗曰夏至小暑伯勞鳴¶
孟子曰南蠻鴂舌愽勞也¶
淮南萬畢術曰伯勞使虵蜿蟬(乃天使/然也)¶
又曰伯勞守金人不敢取(取伯勞血以塗/金人不敢取)¶
<pb:KR3k0012_SBCK_923-6a>¶
東方朔別傳朔與弟子偕行渴令弟子扣道邊家求飲不知¶
姓名主人門門不與湏&KR0119;見伯勞飛集主人門中李樹上¶
朔謂弟子曰此主人姓李名伯當尓但呼李伯當果有李伯¶
當應即入取飲¶
陳思王植貪惡鳥論曰國人以伯勞鳥獻諸庭者侍臣謂曰¶
丗同惡伯勞之鳴何謂也王曰月令仲夏鵙始鳴詩云七¶
月鳴鵙七月夏之五月鵙則愽勞也昔尹&KR0123;甫信後妻之䜛¶
而殺孝子伯竒其弟伯封求而不得作&KR0112;離之詩俗傳云¶
&KR0123;甫後悟追傷伯竒出遊于田見異鳥鳴於桑其聲噭然¶
&KR0123;甫心動曰無乃伯竒乎鳥乃拊翼其聲尤切&KR0123;甫曰果¶
吾子也乃頋曰伯竒勞乎是吾子栖吾輿非吾子飛勿居¶
言未卒鳥㝷聲而栖其盖歸入門集于井幹之上向室而¶
號&KR0123;甫命後妻載弩射之遂射殺後妻以謝之故俗惡伯¶
<pb:KR3k0012_SBCK_923-6b>¶
勞鳴言所鳴之家必有尸也好事附名爲之說令俗人惡¶
之其實否也伯勞以五月鳴應隂氣之動陽爲仁養隂爲¶
殘賊伯勞盖賊害之鳥也屈原曰鵙鴂之先鳴使百草爲¶
之不芳其聲鵙鵙故以音名也¶
晉書曰慕容垂之起於𨵿東歳在癸未苻堅之分氐戸於¶
諸鎭也趙整因侍援琴而歌曰阿得脂愽勞舅父是仇綏¶
尾長翼短不能飛逺徙種人留鮮卑一旦緩急語阿誰堅¶
𥬇而不納至是整言驗矣¶
周書時訓曰芒種之日螳蜋生又五日鵙始鳴若不鳴号令¶
壅逼○兵書曰軍行卒見伯勞鳴軍前後賊來圍吾軍伯勞鳴¶
軍中軍分散有所配属¶
京房易妖占曰伯勞聚邑中&KR0010;大水伯勞鳴軍中師分而水¶
且至鳴於君之宫凶¶
<pb:KR3k0012_SBCK_923-7a>¶
夢書曰伯勞爲憂口舌聲可惡也夢見伯勞憂口舌也¶
　　　　斵木¶
爾雅曰鴷斵木也(郭璞注曰斵木虫因名今斵木/有兩三種在山中者大有赤色)¶
臨海異物志曰啄木大如雀喙足背青毛色正青翠鳥類¶
也凡啄木異種舌長二寸抄有刺針¶
裴諧集左氏詩曰南山有鳥自名啄木飢則縁樹暮則巢¶
𪧐無干於人惟志所欲此盖禽獸性清者榮性濁者辱¶
閩中名士傳曰薛令之唐開元中爲左&KR0024;闕兼太子侍講¶
時東宫官冷落乆次難進令之題詩云明月夜團團照見先¶
生盤盤中何所有苜蓿長䦨干飯澁匙難綰羮稀筯易寛¶
只可謀朝夕郍能度歳寒明皇因幸春宫見之不恱命筆¶
酬之曰啄木觜距長鳯凰毛羽短旣嫌松桂寒任逐桑榆¶
䁔令之遂投簮謝爵徒歩東還¶
<pb:KR3k0012_SBCK_923-7b>¶
　　　　鳭鷯¶
爾雅曰鳭鷯剖葦(郭璞注曰好剖葦皮食/其中虫因名之鳲音刀)¶
又曰桃虫鷦其䳄(注云䳺<折 t="33"/>桃雀/俗呼爲巧好婦)¶
詩曰肇允彼桃虫翻飛惟鳥注桃虫鷦鷯是也故爾雅曰¶
桃虫鷦也微小黄雀其鶵化爲蜩故俗語曰鷦鷯生蜩雀¶
易林亦謂桃虫生蜩或云布榖生子鷦鷯養之¶
方言曰自𨵿而東謂之土雀或謂之女匠(今亦名巧婦/以東呼希母)自𨵿¶
而西謂之&KR3537;鴙¶
爾雅云&KR3537;鴙鵄鴞属也非寗决音自𨵿而西謂之桑死或¶
謂之蔑雀¶
莊子曰鷦鷯巢深林不過一枝¶
說苑曰孟甞君&KR0009;客於齊王三年不見用客反見孟嘗君¶
曰不知臣罪耶君之過也孟甞君曰縷因針而入不因針¶
<pb:KR3k0012_SBCK_923-8a>¶
而急夫子之才必薄矣客曰不然臣見鷦鷯巢於葦之苕¶
鴻毛著之臨危建之工女不能爲可謂完堅矣大風至則¶
苕折𡖉破者其所託者使然也¶
晉書曰張華素孤貧爲鷦鷯賦成阮籍見之曰王佐之才¶
也由是聲名始著¶
　　　　巂(音携一/名杜宇)¶
爾雅曰巂周也(郭璞注曰巂鳥孫炎爲鷰別/名風土記亦云是赤口鷰也)¶
蜀王本紀曰望帝使臣鱉靈治水去後望帝與其妻通慙¶
愧且以德薄不及鱉靈乃委國授之去望帝去時子䳏鳴¶
故蜀人悲子䳏鳴而思望帝望帝杜宇也從天墮¶
臨海異物志日鷤䳏一名田鵑春三月鳴晝夜不止音聲¶
自呼俗言取母血塗其口兩邊皆赤上天自言乞恩至¶
當陸子熟鳴乃得止耳¶
<pb:KR3k0012_SBCK_923-8b>¶
吕氏春秋曰伊尹說云&KR0079;之美者巂燕鷰之翠(髙誘注鳥/名翠踈)¶
異苑曰杜䳌始陽相推而鳴先發聲者便吐血死昔有人¶
山行見一羣寂然即&KR0147;學其聲便嘔血死¶
　　　　鵽¶
爾雅曰鵽鳩冠雉(郭璞注曰鵽大如鴿似䳄雉䑕脚無後/指歧爲鳥憨急羣飛出北方沙漢地)¶
莊子曰青鵽愛子忘親(司馬彪注曰鵽鳥専/愛其子而忘其母也)¶
唐書曰髙宗時突厥犯塞&KR0004;突厥之未叛也有鳴鵽羣飛¶
入塞相繼蔽野邊人相驚曰此鳥一名突厥雀南飛突厥¶
犯塞之候也及是春還復北飛至靈夏之北悉墮地而死¶
視之則無頭矣裴行儉問於右史苗神容曰鳥獸之祥乃¶
應人事何也對曰人雖最靈而禀性含氣同於萬𩔖故&KR0123;¶
凶兆於彼禍福應於此聖王受命龍鳯爲嘉瑞者和氣同也¶
故漢髙斬蛇而驗𥘿之必亡仲尼感麟而知巳之將死夷¶
<pb:KR3k0012_SBCK_923-9a>¶
羊在牧殷紂以滅鸜鵒來巢魯昭出奔䑕舞端門燕刺誅¶
死大鳥飛集昌邑以敗是故君子䖍恭寅畏動必思義雖¶
在幽獨如承大事知明神之照臨懼患難之及巳也雉&KR0155;¶
鼎耳殷宗側身以修德鵩止坐隅賈生作賦以叙命卒以¶
無患者德勝祥也¶
　　　　鴞¶
毛詩曰鴟鴞周公救亂也鴟鴞鴟鴞旣取我子無毀我室¶
詩義䟽曰鴟鴞似黄雀而小啄刺如錐取茅爲巢以麻紩之¶
如刺絑靴縣著樹或一房或二房幽州謂之鸋鳲或曰女¶
匠𨵿東謂之工雀𨵿西謂之蔑雀或謂巧女¶
爾雅曰鴟鴞鸋&KR2046;¶
　　　　鴟¶
春秋運斗樞曰玉衡星散爲鴟¶
<pb:KR3k0012_SBCK_923-9b>¶
莊子曰鴟得腐䑕鵷鶵過之仰而視之¶
又曰鵄嗜䑕之鳥也¶
淮南子曰虞氏者梁富人也登髙樓臨大路設樂陳酒愽¶
於其上遊俠相隨行樓下愽者射中而𥬇飛鳶墮腐䑕而¶
中遊俠俠相與語曰虞氏冨人奚有輕人之志乃辱我¶
以腐䑕其夜乃殺虞氏大滅其家此謂𩔖非也¶
淮南萬畢術曰鴟腦令鷄自伏(取鴟腦以塗鷄自/即伏不能起也)¶
吕氏春秋曰亂國之妖市有舞鴟¶
鹽鐵論曰㤗山之鴟啄腐䑕於窮澤非有害於人也今有¶
同盗主財而食之焉得&KR0002;㤗山之鴟乎¶
後魏書曰孝武即位蠕蠕諸藩並遣使朝貢帝臨軒宴之¶
有鴟鳥飛鳴於殿前帝素知竇熾善射因欲矜示逺人乃給¶
熾御箭兩&KR0215;命射鴟應&KR0076;而落諸蕃人咸歎異焉帝大恱¶
<pb:KR3k0012_SBCK_923-10a>¶
列仙傳曰李仲甫夜卧床上或爲鴟鳥跱架上後至沓¶
縣臣山上候北風當飛度南海山上有羅鷹者羅得鴟視¶
之仲甫也後留更三年自云徃崑崙去¶
　　　　茅鴟¶
爾雅曰狂茅鴟(郭璞注曰<折 t="33"/>鴟也似鷹而/白孫炎曰大目鵀鶹也)¶
廣雅曰盧休茅鴟鳩也¶
左傳曰叔孫穆子食慶封慶封汜𥙊穆子不說使工爲之誦茅¶
鴟(茅鴟逸詩/刺不敬)亦不知¶
　　　　鳶¶
禮記曰前有塵埃則載鳴鳶(鳶鳥則/膊風也)¶
毛詩曰鳶飛戾天魚躍于淵¶
爾雅曰鳶鳥醜其飛也翔(布翅/翶翔)¶
漢書曰成帝河平元年太山有鳶焚其巢子墮地黒色¶
<pb:KR3k0012_SBCK_923-10b>¶
東觀漢記曰馬援擊交阯下潦上霧毒氣上蒸仰視烏鳶¶
跕跕(丁兼/切)墮水中¶
梁書曰永安侯蕭礭字仲正少好弓馬人有𥬇者礭謂之¶
曰吾當爲國家破賊故預習之毎臨陣對敵意氣安祥帶¶
甲據鞍自朝至夕馳驟徃返不以爲勞侯景愛之&KR0106;在左¶
右常從景出獵見飛鳶景衆射之莫能中礭射之應弦而¶
落自是王偉忌之¶
隋書曰崔彭善射逹頭可汗遣使於上曰請得崔將軍一¶
與相見上曰此必善射聞於虜庭所以來請耳遂遣之及¶
至匈奴中可汗召善射者數十人因擲&KR0079;於野以集飛鳶遣¶
其善射者射之多不中復請彭射之連發數矢皆應弦而¶
落突厥相頋莫不歎服可汗留彭不遣百餘日上賂以繒綵¶
然後得歸又曰長孫晟引啓民可汗歸附賜射於武安殿¶
<pb:KR3k0012_SBCK_923-11a>¶
選善射者十二人分爲兩列啓民曰臣有長孫大使得見¶
天子今日賜射願入其列許之給晟箭六&KR0215;發皆入鹿啓¶
民列竟勝時有鳶羣飛上曰公善彈爲我取之十發俱中¶
應丸而落是日百官𫉬賚晟獨居多¶
愽物志曰漢舊使綦國送鳶𡖉給太官¶
晉中興書徴祥說曰永和九年呉郡獻白鳶¶
太平御覽卷第九百二十三¶
<pb:KR3k0012_SBCK_923-11b>¶
