# -*- mode: mandoku-view; -*-
#+TITLE: 太平御覽
#+DATE: 2015-09-12 00:54:00.639648
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 972
#+PROPERTY: FILE SB11n0727-972太平御覽-卷之九百七十二.
<pb:KR3k0012_SBCK_972-1a>¶
太平御覽卷第九百七十二¶
果木部九¶
　蒲萄　橄攬　椰　楊梅　沙棠¶
　枸櫞　益智　桶子檖¶
　　　　　蒲萄¶
史記曰大宛以蒲萄爲酒冨人藏酒至萬餘石乆者數十¶
歳不敗漢使取其實來於是離宮別觀傍盡種蒲萄¶
漢書曰李廣利爲二師將軍破大宛得蒲萄種歸漢¶
續漢書曰扶風孟他以蒲萄酒一斛遺張讓即以爲凉州¶
刺史(三輔決/録又載)¶
魏文帝詔羣臣曰中國珎果甚多且復爲&KR0003;蒲萄當其朱¶
夏渉秋尚有餘暑醉酒𪧐醒掩露而食甘而不䬼(爲縣/切)脆¶
而不酸冷而不寒味長汁多除煩解䬼又釀以爲酒甘於¶
<pb:KR3k0012_SBCK_972-1b>¶
麴蘖善醉而易醒道之固以流㵪(音/羡)咽唾况親食之即他¶
方之果寜有疋者¶
崔鴻十六國春秋前凉録曰張(賦/文)字洪茂燉煌人也作蒲¶
萄酒賦文致甚羙¶
又後凉録曰建元二十年吕光入龜兹城胡人奢侈冨於¶
生養家有蒲萄酒或至干斛經十年不敗¶
北齊書曰李元忠曽貢丗宗蒲萄一盤丗宗報以百練縑¶
遺其書曰儀同位亞台鉉識懷貞素岀藩入侍備經要重¶
而猶家無擔石室若懸罄豈輕財重義奉時愛巳故也乆¶
相嘉尚嗟詠無極&KR0106;思標賞有意無由忽辱蒲萄良深佩¶
戴聊用絹百疋以酬清徳¶
唐書曰髙祖賜群臣食於御前果有蒲萄侍中陳叔逹執¶
而不食髙祖問其故對曰臣母患口乾求之不能得髙祖¶
<pb:KR3k0012_SBCK_972-2a>¶
曰卿有母可遺乎遂流涕嗚咽乆之乃止因賜物百叚¶
又曰蒲萄酒西域有之前代或有貢獻人皆不識及破髙¶
昌收馬乳蒲萄實於菀中種之并得其酒法太宗自損益¶
造酒爲凡有八色芳辛酷烈味兼醍益旣頒賜群臣京師¶
始識其味¶
又曰太宗時葉護獻馬乳蒲萄一房長二丈餘子亦稍大¶
其色紫¶
又曰李直方常第果實若貢士者以緑李爲首芳梨爲副¶
櫻桃爲三甘橘爲四蒲萄爲五或薦荔支曰&KR0009;舉之首也¶
又曰𦋺賔在䓗嶺南踰縣度經熱坂其地暑濕人皆乗馬¶
士冝秔稻多甘蔗蒲萄草木凌寒不死¶
金樓子曰大月氏國善爲蒲萄花葉酒或以根及汁醖之¶
其花似香而緑榮碧&KR0161;夏春之時萬頃競發如鸞翼八月¶
<pb:KR3k0012_SBCK_972-2b>¶
中風至吹葉上傷裂有似綾紈故人呼風爲蒲萄風亦名¶
爲裂葉風¶
漢武帝内傳曰西王母甞下帝設蒲萄酒¶
杜篤邊論曰漢征匈奴取其胡麻稗麥苜蓿蒲亦廣地也¶
廣志曰蒲萄有黄白黒三種¶
雲南記曰雲南多乾蒲萄¶
楊衒之洛陽伽藍記曰白馬寺浮圖前荼林蒲萄異於餘¶
處枝葉䌓衍子實甚大荼林實重七斤蒲萄實偉於&KR0037;味¶
並殊羙冠於中京帝至熟時常詣取之或復賜官人得之¶
轉餉親戚以爲竒異得者不敢輙食乃歷數家京師語曰¶
白馬甜榴一實直牛¶
唐景龍文館記曰四月上巳日上幸司農少卿王光輔㽵¶
駕還頓後中書侍郎南陽岑羲設茗飲蒲萄漿與學士等¶
<pb:KR3k0012_SBCK_972-3a>¶
討論經史¶
又曰大學士李嶠入東都祔廟學士等祖送城東上令中¶
官賜御饌及蒲萄酒¶
愽物志曰西域有蒲萄酒積年不敗彼俗傳云可至十年¶
飲之醉彌日不解¶
又曰張騫使西域還得蒲萄¶
晉宫閣名曰華林園蒲萄百七八十株¶
𥘿州記曰𥘿野多蒲萄¶
夲草經曰蒲萄生五原隴西燉煌益氣強志令人肥健延¶
年輕身¶
王逸荔支賦曰西旅獻崐山之蒲萄¶
鍾㑹蒲萄賦曰余植蒲萄於堂前嘉而賦之命荀朂並作¶
應禎蒲萄賦曰結繁子之礧落兮英籠揔而彌房¶
<pb:KR3k0012_SBCK_972-3b>¶
傳玄蒲萄賦曰踰龍堆之險越懸度之阻渉乎三光之阪¶
歴乎身熱之野¶
　　　　　橄欖¶
金樓子曰有樹名獨分爲二枝其東向一枝是木威樹南¶
向一枝是橄欖樹¶
南越志曰愽羅縣有合成樹十圍去地二丈分爲三衢東¶
向一衢木葉似練子如橄欖而硬削去皮南人以爲糝南¶
向一衢橄欖西向一衢橄欖¶
裴淵廣州記曰橄欖澁酒¶
廣志曰橄欖大如鷄子交州以飲酒¶
南州草木&KR0250;曰橄槄子大如&KR0037;二月華八九月熟生食味¶
酢&KR0097;藏乃甜羙交阯武平興古九真有之¶
臨海異物志曰餘甘子梭形&KR0004;入口舌澁酸飲水乃甘又¶
<pb:KR3k0012_SBCK_972-4a>¶
如梅實核兩頭銳呼爲餘甘橄欖同一物異名耳¶
嶺表録異曰橄欖樹身聳枝皆髙數尺其子深秋方熟閩¶
中尤重味云咀之香口勝含鷄舌香生喫及煑飲悉解酒¶
毒有野生者子繁樹峻不可梯縁但刻其根下方寸許内¶
塩於其中一夕子皆自落樹枝節上生脂膏如桃膠南人¶
採之知其皮葉煎之調如黒錫謂之橄欖糖用泥舡損乾¶
後牢於膠&KR0238;着水益乾堅耳¶
左思吴都賦曰龍眼橄欖¶
　　　　　椰¶
隋書曰林邑國人深目髙鼻髮拳色黒俗皆徒跣以幅布¶
&KR0414;身冬月衣&KR0129;婦人椎髻施椰葉蓆¶
唐書曰訶陵國俗以椰樹花爲酒其樹生花長三尺餘實¶
大如人脛割之取汁以成酒味甘飲之亦醉¶
<pb:KR3k0012_SBCK_972-4b>¶
南夷志曰荔支㯽榔訶梨勒椰子桄榔等諸樹永昌麗水¶
諸山皆有之¶
雲南記曰南詔遣使致南國諸果有椰子&KR0250;如大牛心破¶
一重麄皮刮盡又有一重硬殻有小孔以筯穿之内有漿¶
二合餘味甘色白¶
又曰雲南多椰子亦以&KR0097;漬之爲糝¶
廣志曰椰樹髙六七丈無枝條有葉如束蒲乃在樹末實¶
如大瓠𤓰懸在樹頭實外有皮中有核皮裏有汁&KR0155;餘清¶
如水羙如&KR0097;可飲核中膚白如雪厚半寸味如胡桃而羙¶
可食岀交阯家家種之¶
南方草木狀曰椰二月花花仍蓮着實房連相累房三十¶
或二十七八子十一月十二月熟其樹黄　俗名爲丹横¶
破之可作椀子長如䄆樓子¶
<pb:KR3k0012_SBCK_972-5a>¶
交州記曰椰子有漿截花以竹䇶承取汁作酒飲之亦醉¶
神異經曰東南荒中有椰木椰髙二三丈或十餘丈圍丈¶
餘或七八尺葉三百歳盡落而華華如甘𤓰華華盡落而¶
生蕚蕚下生子三歳而熟熟後不長不減形如寒𤓰長七¶
八寸徑四五寸¶
南州異物志曰椰𣗳大三四圍長六丈通身無枝至百餘¶
年有葉葉&KR0250;如蒲長四五尺直竦指天實生葉間皮苞之¶
如蓮&KR0250;皮肉硬過於核中肉白如鷄子着皮而腹内空含¶
汁大者含升餘實形團團然或如苽樓横破之可爲爵並¶
堪器用南人珎之¶
異物志曰椰樹髙六七丈無枝條葉如束蒲在上其實如¶
瓠繫之巔實外皮如胡蘆膚中有汁升餘清如水味羙於¶
&KR0097;食其膚則不飢食其汁則増渴又有如兩眼處俗號椰¶
<pb:KR3k0012_SBCK_972-5b>¶
子爲越王頭¶
嶺表録異曰椰子樹亦𩔖海㯶實号椰子大如甌盂外有¶
麄皮如火腹次有硬殻圎而且堅厚二三分有圎如𡖉者¶
即截開一頭砂石摩之去其皴皮其爛斑錦文以白金裝¶
之以爲水鑵子珎竒可愛殻中有液數合如乳亦可飲之冷¶
而動氣¶
左思吴都賦曰椰葉無䕃¶
俞益期牋曰有清漿數斗懸於長木之端終不乾故爲小¶
異¶
　　　　　楊梅¶
金樓子曰楊周年七歳甚聦惠孔君平詣其父父不在乃¶
呼兒出爲設果有楊梅孔公指以示兒曰此真君家果兒¶
&KR0063;聲荅曰未聞孔雀是夫子家禽¶
<pb:KR3k0012_SBCK_972-6a>¶
愽物志曰地有章名則生楊梅¶
南越志曰熈安縣白蜀里多楊梅張公以爲名章則多楊¶
梅此偶以所聞而命書後好事改地就之耳求之白蜀去¶
之逺矣¶
裴淵廣州記曰盧山頂有湖楊梅繞其際人登者止得於¶
山飽食不得持下¶
吴興記曰故章縣縣北有石槨山出楊梅常以貢御張華¶
所謂地名章必生楊梅蓋謂此也¶
食經曰藏楊梅法取完者一斛塩漬之曝乾别取杭皮二¶
斤煑(汁/塩)漬之不加&KR0097;漬梅色如&KR0004;羙好可留數月¶
臨海異物志曰楊梅其子如彈丸正赤五月中熟熟時似¶
梅味甘甜酸¶
梁江淹楊梅頌曰懷蘂挺實涵黄橘丹鏡日繡壑照霞綺¶
<pb:KR3k0012_SBCK_972-6b>¶
巒¶
　　　　　沙棠¶
山海經曰崑崙之(山)有木焉狀如棠(棠/梨)黄華赤實味如李¶
而無核名曰沙棠可以却水¶
吕氏春秋曰伊尹&KR0003;曰果之羙者沙棠之實¶
南越志曰寜郷果多沙棠¶
笁法真登羅(浮/山)䟽曰羅浮山有沙棠華黄實赤味甘如¶
李¶
　　　　　枸櫞¶
裴淵廣州記曰枸櫞樹似橘如柚大而倍長味竒酢皮以¶
&KR0097;煑爲¶
劉欣期交州記曰拘櫞如柚核細¶
異物志曰枸櫞實橘大如飯筥皮不香味不羙可以浣治¶
<pb:KR3k0012_SBCK_972-7a>¶
葛紵&KR0002;酸漿¶
嶺表録異曰枸櫞子形如𤓰皮以橙而金色故人重之愛¶
其香氣京輦豪貴家釘盤筵憐其逺方異果肉甚厚白如¶
蘿蔔南中女工競取其肉雕鏤花鳥浸之蜂&KR0097;㸃以燕脂¶
擅其妙巧亦不譲湘中人鏤木𤓰也¶
　　　　　益智¶
十三國春秋曰安帝元年盧脩爲廣州刺史脩遺劉&KR0073;益¶
智粽&KR0073;乃荅以續命湯¶
顧徽廣州記曰益智葉如蘘荷莖如竹箭子從心中岀一¶
枝有十子子内白滑四破去之取外皮&KR0097;煑爲粽子味辛¶
周景式廬山記曰山果有益智蒲萄¶
廣志曰益智葉以襄荷長丈餘其根上有小枝髙八九寸¶
无葉蕚其子藂生之如&KR0037;中辨黒皮白核小者曰益智含¶
<pb:KR3k0012_SBCK_972-7b>¶
之隔涎濊岀壽萬亦生交阯¶
南方草物狀曰益智如筆毫長七八分二月華五月六月¶
熟味辛中芬香岀交阯合浦¶
陳祁暢異物志曰益智𩔖薏苡長寸許如枳椇子味辛刺¶
飲酒食之佳¶
惠逺法師荅盧循書曰損餉深抱情至益智乃是一方異¶
味即於僧中行之¶
　　　　　桶子¶
廣志曰桶子似木𤓰樹木¶
南方草物狀曰桶子木如鷄夘三月華八月九月熟味酸¶
酢或以&KR0097;藏滋味甜美岀交阯¶
劉欣期交州記曰如桃¶
陳祁暢異物志曰䅽子之𣗳枝葉四布(技葉滿蘇/如車盖也)名同種¶
<pb:KR3k0012_SBCK_972-8a>¶
異味實甜酢(與作&KR0083;榖同名/而實大異也)果而無核裏靣如素析酒止¶
酲更爲遺賂¶
　　　　　檖¶
毛詩秦車轔晨風曰隰有樹檖(毛云赤羅或云山梨今人/謂之楊檖樹實如梨但小)¶
(耳一名庶梨/一名䑕梨)¶
陸機毛詩䟽義曰樹檖一名赤羅一名山梨今人謂之楊¶
檖樹及實如梨伹實竒小耳一名鹿䑕一名䑕梨齊郡廣¶
縣堯山魯國河内共北中有今人亦種之極有美者赤梨¶
之脆美者¶
爾雅曰檖羅也(郭氏曰今楊檖也實/似梨而酢可食也)¶
廣志曰陽檖子似梨大如杏可食¶
晉宫閣名曰華林園陽檖二株¶
<pb:KR3k0012_SBCK_972-8b>¶
¶
太平御覽卷第九百七十二¶
