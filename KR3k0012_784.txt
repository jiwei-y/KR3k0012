# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:45.805553
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 784
#+PROPERTY: FILE SB11n0727-784太平御覽-卷之七百八十四.
<pb:KR3k0012_SBCK_784-1a>¶
太平御覽卷第七百八十四　四夷部五¶
　東夷五¶
　　豆莫婁　沃沮　肅愼¶
　　勿吉　扶桑　女國¶
　　文身　大漢　流求¶
　　　　　豆莫婁¶
後魏書曰豆莫婁國在勿(吉/囯)北千里去洛陽六千里舊北¶
夫餘也¶
　　　　　沃沮¶
范曄後漢書曰東沃沮人性質直強勇便持矛歩戰¶
魏志曰東沃沮在高句驪盖馬大山之東濵大海而居無¶
大君王丗丗有邑長其言語與句麗大同時時小異漢&KR0004;¶
燕亡人衛滿王朝鮮時沃沮皆屬焉元封二年伐朝鮮分¶
<pb:KR3k0012_SBCK_784-1b>¶
其地爲四郡以沃沮爲玄莵郡後爲夷貊所侵還屬樂浪¶
今諸邑落渠帥稱三老臣句驪置其中大人爲使又置文¶
家以統之稅其貂布食物羙女婢妾其土肥羙背山向海¶
冝五榖人性質直少牛馬便持刀矛其國俗制度大較似¶
句驪其嫁娶之法女年十&KR0010;已相許男家迎之長飬以爲¶
婦至成人更還女(家)責錢畢乃復還男其葬送之法大木¶
槨長十餘丈開一頭作户新死皆假埋之湏肌肉盡聚置¶
槨中舉家皆共一槨刻木如生隨死者爲數又爲瓦鬲置¶
米其中編懸之於槨户邊¶
後漢書曰北沃沮人言海中有女國無男人或傳其國有¶
神并闚之輒生子云¶
魏志曰北沃沮一名置溝婁去南沃沮八百里其俗南北¶
皆同與挹婁接喜乗舩㓂抄沃沮畏之夏日垣在山上長¶
<pb:KR3k0012_SBCK_784-2a>¶
深穴中爲守備冬月冰凍舩道不通乃下居村落其耆老¶
言國人嘗乗舩捕魚遭風見吹數十日東得一島其上有¶
人言語不可暁其俗常以七月取童女沈海又言一國亦¶
在海中純女無男又得一布衣其兩䄂長二文又得一破¶
舡在岸邊有一人項中復有面與語不相暁不食而死¶
　　　　　　肅慎¶
書曰成王旣伐東夷肅慎來賀(海東諸夷武王克商皆通/道焉成王即政而叛王服)¶
(而服之故肅/慎相來賀)王俾榮伯作賄肅慎之命(王使筞伯為命書/以弊賄賜肅慎之)¶
(夷/亡)¶
後漢書曰挹婁古肅慎之國也在夫餘東北千餘里東濵¶
大海南與北沃沮接不知其北所極土地多山險車馬不¶
通人形似夫餘而言各異有五穀麻布出赤玉好貂(所謂/挹婁)¶
(貂/是)無君長其邑各有大人處於山林之間土氣極寒常爲¶
<pb:KR3k0012_SBCK_784-2b>¶
穴居以深爲貴大家至接九梯好飬豕食其肉衣皮冬以¶
豕膏塗身厚數分以禦風寒夏則祼以尺布蔽其前後其¶
人臭&KR0126;不㓗作厠於中圜之而居自漢興己後臣屬夫餘¶
種衆雖少而多勇力處山嶮又善射發能入人自弓長四¶
尺力如弩矢用楛長一尺八寸青石爲鏃鏇皆施毒中人¶
即死便乗舡好㓂盗隣國畏患而卒不能服東夷夫餘飲¶
食𩔖此皆用爼豆唯挹婁獨無法俗最無綱紀(魏志所/載同)¶
山海經曰不咸出在肅慎國有樹名雄先人代帝於此&KR0145;¶
依(其谷無衣中國有聖帝/代立者則此木皮可衣)¶
家語曰孔子在陳惠公賔之於上館時有隼集於陳侯之¶
庭而死楛矢貫之石砮(楛木名/砮箭鏃)其長尺有咫惠公使以隼¶
如孔子之館問焉子曰隼之來逺矣此肅慎氏之矢也(事/具)¶
(慱物/部)¶
<pb:KR3k0012_SBCK_784-3a>¶
肅愼國記曰肅慎氏其地在夫餘國北可六十日行東濵¶
大海夏則巢居冬則穴處父子丗爲君長無文墨以言語¶
爲約其畜有馬猪牛羊不知乗馬以爲財産而己猪放山¶
谷中食其肉㘴其皮績猪毛以爲布無井竃人作瓦鬲四¶
五&KR0155;以食㘴則箕踞足&KR0209;肉而啖之得凍肉㘴其上令煥¶
土地無塩燒木作&KR0069;灌取汁食之俗皆編髮以布作褡¶
俓尺餘以蔽前嫁娶之法男以毛羽挿女頭女和則持歸¶
然後致禮娉之婦貞而女&KR0075;貴壯賤老寡居終身不嫁性¶
凶悍以無憂喪相尚父母死男子不哭哭者謂之不壯相¶
盗贓物無多少盡誅殺之雖野處而不相犯死者即日便¶
葬於野交木作小槨殺猪積槨上冨室數百貧者數十以¶
爲死者之粮以土覆之以繩繫於槨頭岀土上以酒灌¶
纔繩腐而止無時𥙊祀也其檀弓三尺五寸括矢長尺有¶
<pb:KR3k0012_SBCK_784-3b>¶
咫石砮皮骨申石山在國東北取之必先祈神石利入鐡¶
　　　　　勿&KR0123;¶
後魏書曰勿&KR0123;國在髙句驪北舊肅慎國也去洛五千里¶
國有大水闊三里餘名速木　其地下濕無牛有車¶
馬佃則偶耕車則歩推有粟及麥穄(音/𥙊)菜則有葵水氣鹹¶
凝塩(生樹上亦有/塩池多猪無)羊嚼米醖酒飲之能醉婦人則布裙男子¶
猪大皮裘婚之夕男就女家執女乳而罷便以爲定仍爲¶
夫婦俗以人溺洗手面頭挣虎豹尾其父母春夏死立埋¶
之冢上作屋不令雨濕&KR0002;秋冬死以其尸哺貂食其肉多¶
得之國南有從太山魏言太皇有虎豹熊狼不害人其傍¶
有大莫盧覆鍾國莫多廻國庫婁國素和國其伏弗國延¶
犁小國拔大何國都羽陵國庫伏眞國魯婁國羽真俟國¶
前陵各遣朝獻¶
<pb:KR3k0012_SBCK_784-4a>¶
北史曰勿&KR0123;國在髙句麗北百鞂鞨也落各自有長不相¶
㹅一其人勁捍於東夷冣強言語獨異常輕豆莫婁等國¶
亦患之去洛陽五千里自和龍北二百餘里有善玉山山¶
北行十三日至祁&KR0058;山又北行七日至洛懷水水廣里餘¶
又北行十五日至太岳魯水又東北行十八日到其國其¶
部𩔖凡有七種一號栗末部與髙麗接勝兵數千多驍武¶
毎㓂高麗其二曰伯咄部在栗末北勝兵七千其三日安¶
車骨部在伯咄東北其四曰拂𣵀部在伯咄東其五曰號¶
室部在拂𣵀東其六曰黒水部在安車骨西比其七曰山¶
部在栗末東南勝兵並不過三千而黒水部尤爲勁徤自¶
拂𣵀以東矢皆石鏃即古肅慎氏也東夷中爲強國所居¶
多依山水渠帥曰大莫弗瞞(母官/切)咄國南有從太山者俗¶
甚敬畏之人不得山上溲汙行經山者以物盛去地卑濕¶
<pb:KR3k0012_SBCK_784-4b>¶
築土如堤鑿穴以居開口向上以梯出入其妻有外&KR0075;者¶
人告其夫夫輒殺妻而後悔必殺告者由是姧&KR0075;事終不¶
敢發人皆善射以射獵爲業角弓長三尺箭長尺二寸常¶
以七八月造毒藥𫝊矢以射禽獸中者立死煑毒藥氣亦¶
能殺人¶
又曰延興中勿吉國遣乙力支朝獻大和&KR0004;又貢馬五百¶
疋乙力支稱&KR0004;發其國乗舡溯難可西上至太沵河沉舩¶
於水南出陸行度洛孤水從契丹西界逹和龍自云其國¶
先破髙句麗十落密共百濟謀從水道并力取髙麗遣乙¶
力支奉使大國謀其可否詔勑三國同是藩附冝共和順¶
勿相侵擾乙力乃還從其來道取得夲舡汎逹其國¶
隋書曰開皇&KR0004;勿&KR0123;國相率遣使貢獻文帝詔其使曰朕¶
聞彼土人勇今來實副朕懷視尓等如子尓等冝敬朕如¶
<pb:KR3k0012_SBCK_784-5a>¶
父對曰臣䓁僻處一方聞内國有聖人故來朝拜旣親奉¶
聖顔願長爲奴僕其國西北與契丹接每相刼掠後因其¶
使來文帝誡之使勿相　攻擊使者謝罪帝因厚勞之令¶
宴飲於前使者與其徒皆起舞其曲折多戰闘容上頋謂¶
侍臣曰天地間乃有此物常得用兵意然其國與隋懸隔¶
唯栗末白山爲近焬帝&KR0004;與髙麗戰頻敗其衆渠師突地¶
稽率其部降拜右光禄大夫居之栁城與邊人來徃恱中¶
國風俗請&KR0013;冠帶帝嘉之賜以錦綺而褒寵之及遼東之¶
役突地稽率其徒以從每有戰功賞賜甚厚¶
　　　　　　扶桒國¶
南史曰扶桒國者齊永平元年其國有渉門慧深來至荆¶
州&KR0003;云扶桒在大漢國東二萬餘里地在中國之東其土¶
多扶桒木故以爲名扶桒葉似桐初生如笋國人食之實¶
<pb:KR3k0012_SBCK_784-5b>¶
如梨而赤績其皮爲布以爲衣亦以爲錦作板屋無城郭¶
有文字以扶桒皮爲紙無兵甲不攻戰其國法有南北獄¶
&KR0002;有犯輕罪者入南獄重罪者入北獄有赦則放南獄不¶
赦北獄在北獄者男女相配生男八歳爲奴生女九&KR0010;爲¶
婢犯罪之身至死不出貴人有罪國人大㑹坐罪人於坑¶
對之宴飲分訣&KR0002;死别焉以&KR0069;繞之其一重則一身屏退¶
二重則及子孫三重者則及七丗名國王爲乙祁貴人第¶
一者對盧第二者小對盧第三爲納咄沙國主行有鼓角¶
導從其衣色隨年改易甲乙年青景丁年赤戊巳年黄庚¶
辛年白壬癸年黒有牛角甚長以角載物至勝二十斛有¶
馬車牛車鹿車國人飬鹿如中國畜牛以乳爲酪有赤梨¶
經年不壞多蒲桃其地無鐵有銅不貴金銀市無租估其¶
婚姻法壻徃女家門外竹屋晨夕灑掃經年而女不恱即¶
<pb:KR3k0012_SBCK_784-6a>¶
駈之相恱乃成婚婚禮大抵與中國同親喪也日不食祖父¶
母喪五日不食兄弟伯叔姑姉妹三日不食設坐爲神¶
像朝夕拜奠不制衰絰嗣王立三年不親國事其俗舊¶
無佛法宋大明二年𦋺賔國常有比丘五人游行其國始¶
佛法經教焉¶
　　　　　女國¶
南史曰沙門惠深云女國在扶桒東千餘其人容白端¶
正色甚潔白身體存毛髮長委地至二三月&KR1313;入水妊娠¶
六七月産子女人胷前無乳項後生毛根白毛中有汗¶
似乳子百日能行三四年則成人矣兒見人驚避偏畏丈¶
夫食醎草如禽獸醎草葉似邪蒿而氣味醎¶
　　　　　文身¶
南史曰文身國在倿國東北七千餘里人體有文如獸其¶
<pb:KR3k0012_SBCK_784-6b>¶
額上有三文大直貴文小曲者賤圡俗&KR0172;樂物豊而賤行¶
客不齎粮有屋宇無城郭國王所居飾以金銀珎麗遶¶
屋爲壍廣一丈實以水銀雨則流于小銀之上市用珎寳¶
　　　　　大漢¶
南史曰漢國在文身國東五千餘里無兵戈不戰代鳯俗¶
並與文貞國同而言語異¶
　　　　　流求¶
隂書曰流求國居海島之間當見建安郡東水行五日¶
而至(閩川之/東也)圡多出銅其王性&KR0172;斯名渴刺兠不知其由來有¶
國代數也彼圡人呼之爲可老羊妻曰多快茶所居曰¶
波羅檀洞壍柵三重環以流水樹&KR0068;爲藩王所居舎其¶
十人十六門彫刻禽獸多闘鏤樹以橘而葉&KR0097;條纎如髮紛然¶
下垂國有四五師統諸洞洞有小王徃徃有村村有鳥了¶
<pb:KR3k0012_SBCK_784-7a>¶
帥並以善戰者爲之自相樹立理一村之事男女皆以白¶
紵纒髮從頭盤繞婦人以羅紋白布爲帽織闘鏤皮并雜¶
色紵及&KR0258;花以爲衣製裁不一織藤爲苙飾以毛羽兵有¶
刀矟弓箭劒鼓之屬編紵爲甲或以熊豹之皮王乗木獸¶
令人舉之而行導從不過數十人國人好相攻擊人皆驍¶
徤善走難死而耐創諸洞各爲部隊不相救助兩陣相當¶
勇者三五人相擊射如其不勝一軍皆走遣人致謝即共¶
和解収取&KR0720;死者共聚而食之食皆用手無賦(歛/有)事則均¶
稅俗無文字視月𧇊盈以紀時節&KR0049;草枯以爲年&KR0010;人&KR0055;¶
目長鼻頗類於胡人縱年老髮多不白無君臣上下之節¶
拜伏之禮父子同牀而寢婦人産乳必食子衣　槽曝海¶
水爲塩木汁爲醋醸米麴爲酒遇得異味先進尊者凢有¶
宴會執酒者必待呼名而後飲上王者酒亦呼王名衘盃¶
<pb:KR3k0012_SBCK_784-7b>¶
同飲頗同突厥歌呼蹋蹄一人唱衆皆和音韻哀怨其死¶
者氣將絶舉至庭浴其屍以布帛纒之裏以葦草櫬土而¶
殯上不起墳爲子者數月不食肉有熊羆犲狼尤多猪鷄¶
無牛羊驢馬厥田良沃先以火燒而引水灌之持一挿以¶
石爲刃長尺餘闊數寸而墾之冝播種樹木同江表氣&KR0049;¶
與嶺南相類俗事山海之神祀以酒肴&KR0720;戰殺人便將所¶
殺人𥙊其神煬帝大業&KR0004;海帥何蠻等每春秋二時天清¶
風静東向依稀似有煙霧之氣亦不知幾千里三年帝令¶
羽&KR0016;尉朱寛入海求訪異俗何蠻言之遂與蠻俱徃因到¶
流求國言語不相通掠一人并取其甲而還時倭國使來¶
朝貢見之曰此夷邪乆國人所用也帝遣武賁郎將陳稜¶
朝請大夫張鎭同率兵自義安浮海擊之至流求&KR0004;稜將¶
南方諸國人從軍有崑崙人頗解其語遣人慰諭之流求¶
<pb:KR3k0012_SBCK_784-8a>¶
不從拒逆官軍稜擊走之進至其都頻戰皆敗毀其宫室¶
虜其男女數千人而還¶
太平御覽卷第七百八十四¶
<pb:KR3k0012_SBCK_784-8b>¶
