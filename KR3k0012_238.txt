# -*- mode: mandoku-view -*-
#+TITLE: 太平御覽
#+DATE: 2015-09-23 10:14:01
#+PROPERTY: LASTPB  <md:KR3k0012_SBCK_237-1a>
#+PROPERTY: JUAN 239

¶
<md:KR3k0012_SBCK_238-1a>¶
<pb:KR3k0012_WYG_238-1a>
欽定四庫全書
　太平御覽卷二百三十八¶
　　　　　　　　　　　　宋　李昉等　撰
　　職官部三十六¶
　　　大將軍(寮屬/附)　　　　車騎將軍
　　　驃騎將軍¶　　　　　驍騎將軍
　　　衛將軍　　　　　　前將軍¶
　　　後將軍　　　　　　左將軍
<pb:KR3k0012_WYG_238-1b>
　　　右將軍¶
　　　　大將軍¶
史記曰武帝伐匈奴以衛青為大將軍位在諸公上公
卿¶皆拜惟汲黯獨揖有言大將軍尊貴不冝爾黯曰大
將軍¶有揖客獨不貴耶青聞之愈重黯¶
漢書曰武帝以霍光為大將軍輔昭帝田千秋為丞相
及¶昭帝初即位未任聽政事一决大將軍光千秋居相
位謹¶厚有重名光謂千秋曰始與君俱受先帝遺詔令
<pb:KR3k0012_WYG_238-2a>
光治¶内君侯治外宜有以教督使光無負天下千秋曰
唯將軍<md:KR3k0012_SBCK_238-1b>¶畱意即天下幸甚終不肯有所言¶
後漢書曰竇憲為大將軍威震天下復出屯武威會帝
西¶祠園陵詔憲與車駕會長安及憲至尚書以下議欲
拜之¶伏稱萬嵗韓稜正色曰夫上交不諂下交不瀆禮
無為人¶臣稱萬嵗之制議者皆慙而止¶
又曰詔鄧隲班師朝廷以太后故遣五官中郎將迎拜
隲¶為大將軍到河南使大鴻臚親迎中常侍賫牛酒郊
<pb:KR3k0012_WYG_238-2b>
勞王¶主以下候望於道及至大會羣臣賜束帛焉¶
應劭漢官儀曰和帝以竇憲為大將軍位冠三公¶
又曰梁冀為大將軍以三世姻媾援立之功公卿希有
上¶比伊霍舉髙第茂才官屬皆倍餘府¶
魏志曰文帝以孫權為大將軍吳王加九錫¶
又曰太傅司馬宣王奏免曹爽皇太后詔召髙文惠假
節<md:KR3k0012_SBCK_238-2a>¶行大將軍事㨿爽宫太傅謂之曰君為周勃矣¶
後魏書曰莫題有謀䇿為大將軍平慕容麟賜爵東宛
<pb:KR3k0012_WYG_238-3a>
侯¶後太祖欲廣宮宇規度平城四方數十里將模鄴洛
長安之¶制運材數百萬以題機巧令監定焉¶
陳思王輔臣論曰知慮深奥淵然難測恭以奉上愛以
接¶下納言左右為帝喉舌曹大將軍也¶
　　　　大將軍寮屬¶
魏志曰王謙為大將軍何進長史進以謙名公之胄欲
與¶為婚見二子使擇焉謙弗許以疾免¶
臧榮緒晉書曰魯芝字世英躭思墳籍研精稽古自三
<pb:KR3k0012_WYG_238-3b>
代¶之奥典聖人之㣲言皆該覽焉大將軍曹爽輔政髙
選賢¶明以為官屬延芝為司馬¶
續漢書曰李固字子堅拜議郎為洛陽令大將軍梁冀
請<md:KR3k0012_SBCK_238-2b>¶為從事中郎¶
晉書曰鄭沖字文和以儒雅為業簞食瓢飲布衾縕袍
不¶以為憂大將軍曹爽以為從事中郎¶
又曰李喜景帝輔政命喜為大將軍從事中郎喜到引
見¶謂喜曰昔先公辟君而不應今孤命君而至何也對曰
<pb:KR3k0012_WYG_238-4a>
先¶公以禮見待喜得以禮進退明公以法見繩喜畏之
而至¶帝甚重之
何法盛晉中興書曰郭舒大將軍王敦以為從¶事中郎
會敦討劉隗切諫敦大怒曰人中間言卿癡故炙¶卿眉
頭今疾復發耶勿復語也舒曰明公聽舒一言舒聞¶古
之狂也直周昌汲黯朱雲皆不癡也昔堯立誹謗之木¶
舜懸敢諫之鼓公為勝堯舜耶而乃折舒使不得言敦
黙¶然也
<pb:KR3k0012_WYG_238-4b>
竹林七賢傳曰阮籍字嗣宗為太傅司馬宣王叅軍遷
景<md:KR3k0012_SBCK_238-3a>¶王大將軍從事中郎¶
通典曰從事中郎漢末官也陳湯為大將軍王鳯從事
中¶郎是也在主簿上所掌與長史同¶
華嶠後漢書曰崔駰字亭伯辟大將軍竇憲府掾憲新
輔¶政貴重掾二十人皆故刺史二千石惟駰以處士年
少擢¶在其間憲擅權驕恣駰數諫之出為長岑長不得
意不之¶官而歸
<pb:KR3k0012_WYG_238-5a>
華嶠後漢書曰馬融字季長為大將軍鄧隲舎人¶
晉陽秋曰義興周延為左率轉尚書遷大將軍諮議叅
軍¶
　　　　車騎將軍¶
漢書曰元光元年以中尉程不識為車騎將軍屯鴈門¶
應劭漢官儀曰帝以元舅馬防為車騎將軍銀印青綬¶
吳志曰孫壹奔魏以壹為車騎將軍儀同三司封吳侯
以<md:KR3k0012_SBCK_238-3b>¶故王芳貴人邢氏妻之邢美色妬忌下不堪命遂共
<pb:KR3k0012_WYG_238-5b>
殺壹¶及邢氏¶
蜀志曰鄧芝字伯苗義陽新野人益州從事張裕善相
芝徃¶從之謂芝曰君年過七十位至大將軍封侯為車
騎將軍¶賞罰明斷善䘏卒伍身之衣食資仰於官不苟
素儉然終不¶治私産妻子不免飢寒死之日家無餘財¶
後魏書曰王衍字文舒為散騎常侍出為征東將軍西
兖州¶刺史衍屇治未幾屬爾朱仲逺稱兵内向州既路
衝為其¶攻逼衍不能守為仲逺所擒以其名望不害也
<pb:KR3k0012_WYG_238-6a>
令騎牛從¶軍久乃見釋還洛陽為車騎將軍¶
隋書曰長孫覽周武帝在藩與覽親善及即位彌加禮
焉¶超拜車騎大將軍毎公卿上奏必令省讀覽有口辯
聲氣¶雄壯凡所宣傳百僚屬目帝毎嘉歎之覽初名善
帝謂之<md:KR3k0012_SBCK_238-4a>¶曰朕以萬幾委卿先覽遂賜名焉¶
　　　　驃騎將軍¶
漢書曰武帝以霍去病為嫖姚校尉征匈奴累有功寵
冠¶羣臣置驃騎將軍秩與大將軍同
<pb:KR3k0012_WYG_238-6b>
百官表注曰明帝即位以東平王蒼為驃騎輔政開東
閣延英雄¶及蒼歸國有驃騎時吏丁牧周栩以蒼敬賢
下士不忍去¶之遂為王家大夫數十年事祖及孫帝聞
襃美¶
又曰驃騎將軍漢官也長史司馬各一人金章紫綬五
時¶朝服武冠佩山𤣥玉光武中興諸將皆稱大後天下
既定¶武官悉省¶
東觀漢記明帝詔曰東平王蒼寛博有謀可以託六尺
<pb:KR3k0012_WYG_238-7a>
之¶孤臨大節而不可奪其以蒼為驃騎將軍¶
又曰張意拜驃騎將軍討東甌備水戰之具一戰大破
所<md:KR3k0012_SBCK_238-4b>¶向無前¶
又曰其將軍不常置比公者又有驃騎將軍建武二十
年¶復置驃騎將軍位次公有長史一人¶
後漢書曰劉隆為驃騎將軍行大司馬事隆奉法自守
視¶事八嵗上將軍印綬罷賜養牛上罇酒十斛¶
應劭漢官儀曰漢興置驃騎將軍次相
<pb:KR3k0012_WYG_238-7b>
隋書曰崔彭轉驃騎將軍宿衛性謹宻在省闥二十餘
年¶毎當上在仗危坐終日未嘗有怠惰之容上甚嘉之
上毎¶謂彭曰卿當上日我寢處自安又嘗曰卿弓馬固
以絶人¶頗知學不彭曰臣少愛周禮尚書毎於休沐之
暇不敢廢¶也上曰試為我言之彭因說君臣戒愼之義
上稱善¶
韋昭辨釋名曰驃騎將軍車騎將軍秩比三公辨云此
二將¶軍秩本二千石<md:KR3k0012_SBCK_238-5a>¶
<pb:KR3k0012_WYG_238-8a>
世說曰何驃騎弟第五以髙情遜避而驃騎令仕對曰
然¶第五之稱何必減於驃騎¶
陳思王輔臣論曰魁傑雄特秉心平直威嚴足憚風行
草¶靡戎昭果毅折衝厭難者司馬驃騎¶
梁簡文帝讓驃騎揚州刺史表曰常願侯服就列希同
特¶進之班角巾還第不競龍驤之賞而天澤無涯名器
總集¶竊以驃騎之官既為上將神州之重實號中土故
以彈壓¶六戎冠冕九牧豈止司隸綘節金吾緹騎況復
<pb:KR3k0012_WYG_238-8b>
任總皇畿¶位重連率何則驃騎之號歴選為重元狩之
中始自去病¶永平之建特授劉蒼齊獻為公主所申吳
漢因羣臣之舉¶
　　　　驍騎將軍¶
漢書曰李廣為驍騎將軍後出鴈門擊匈奴匈奴生得
廣¶廣時傷陽死睨傍胡兒善馬暫騰而上南馳得脫廣
亡失<md:KR3k0012_SBCK_238-5b>¶多當斬贖為庶人¶
東觀漢記曰光武以劉桓為驍騎將軍攻中山
<pb:KR3k0012_WYG_238-9a>
又曰建武九年以劉喜為驍騎將軍攻涿郡¶
華嶠後漢書曰馬成字軍遷拜驍騎將軍北屯常山積
數¶年上以其勤勞徵歸京師邉民多上書請之上復以
成鎭¶撫之¶
魏志曰任城威王彰字子文性勇而鬚黄為驍騎將軍
北¶出塞為寇所要彰獨與麾下數百騎突虜王聞之曰
我黄¶鬚兒定可用也¶
又曰董卓立獻帝表太祖為驍騎將軍與計事太祖乃
<pb:KR3k0012_WYG_238-9b>
變¶姓名間行東歸¶
齊書曰江斆為侍中轉都官尚書領驍騎將軍王晏啓
武¶帝曰江斆今重登禮閣兼寄六軍慈渥所覃實有優
忝但<md:KR3k0012_SBCK_238-6a>¶語其事任殆同閒輩天㫖既欲升其名位愚謂以
侍中領¶驍騎望實清顯有殊納言上曰斆常啟吾為其
鼻中惡今¶既以何𦙍王瑩還門下故有此迴换耳¶
　　　　衛將軍¶
漢書曰文帝至渭橋羣臣奉天子法駕迎代邸皇帝即
<pb:KR3k0012_WYG_238-10a>
日¶夕入未央宫夜拜宋昌為衛將軍領南北軍¶
又曰文帝三年遣灌嬰擊匈奴發中尉材官兵屬衛將
軍¶長安¶
晉書曰虞濳字思奥為衛將軍貎如不武内實堅明¶
　　　　前將軍¶
漢書曰前後左右將軍皆周末官秦因之位亞上卿金
印¶紫綬¶
又曰武帝征西夷有前後左右將軍宣元以後雜錯更
<pb:KR3k0012_WYG_238-10b>
置<md:KR3k0012_SBCK_238-6b>¶或為前或為後或為左或為右雖不出征猶有其官
在諸¶卿上為國爪牙所以揚示威靈於四逺折衝萬人
如虎如¶羆¶
又曰左右前後將軍皆周官也秦漢因置以征四夷後
雖¶不征伐其官常存¶
又曰傅喜為右將軍傅太后與政喜數諫后不恱上印
綬¶病在家何武等上疏固請乃拜前將軍¶
魏志曰張遼字文逺鴈門馬邑人也聶壹之後以避怨
<pb:KR3k0012_WYG_238-11a>
變姓¶少為郡吏武力過人文帝即位轉前將軍又黄初
二年遼¶至洛陽宫文帝引遼會建始殿親問破吳意狀
帝數息顧¶左右曰此亦古之劭虎也¶
蜀志曰先主為漢中王遣詩拜雲長為前將軍及聞黄¶
忠為後將軍怒曰大丈夫終不與老兵同列不肯受拜
詩謂<md:KR3k0012_SBCK_238-7a>¶之曰夫立王業者所用非一昔蕭曹與髙祖少小
親舊而¶陳韓亡命後至論其班列韓最居上未聞蕭曹
以為怨也¶今漢中王以一時之功隆崇於漢升然意之
<pb:KR3k0012_WYG_238-11b>
輕重寧當與¶君侯齊乎王與君譬猶一體同休等戚禍
福共之愚謂君¶侯不冝計官號之髙下爵位之多少也
僕一介之使銜命¶之臣君侯不受拜如是便還但相謂
惜此舉動恐有後悔¶耳乃大感悟即受拜(漢升黄/忠字也)¶
後魏書曰谷楷昌黎人濮陽公渾曾孫也稱有斡局為
前¶軍將軍楷眇一目而性甚嚴忍時人號為瞎虎¶
　　　　後將軍¶
漢書曰趙充國為後將軍西羌反上使御史大夫邴吉
<pb:KR3k0012_WYG_238-12a>
問¶誰可將者充國時年七十餘對曰無踰於老臣者矣
遣¶問焉曰將軍度羌虜何如當用幾人充國曰百聞不
如一<md:KR3k0012_SBCK_238-7b>¶見兵難隃度(踰遙/也)臣願馳至金城圖上方略然羌
戎小夷¶逆天背叛滅亡不久願陛下以屬老臣勿以為
憂¶
東觀漢記曰邳彤字偉君信都人也為曲陽卒正更始
即¶位上以大司馬平河北至曲陽彤舉城降為後大將
軍
<pb:KR3k0012_WYG_238-12b>
魏志曰曹洪為文帝所廢明帝即位拜後將軍¶
蜀志曰黄忠字漢升先主為漢中王欲用忠為後將軍
諸¶葛亮說先主曰忠之名望素非關馬之倫而今使令
同列¶馬張在近親見其功尚可喻指關羽遥聞之恐必
不恱得¶無不可乎先主曰吾當解之遂與羽等同位賜
爵關内侯¶
晉中興書曰應詹字思逺太興三年為後軍將軍¶
晉起居注曰太始八年置後軍將軍掌宿衛
<pb:KR3k0012_WYG_238-13a>
　　　　左將軍¶
漢書曰公孫賀封南窌(窌音芳/孝反)以左將軍出定襄無功<md:KR3k0012_SBCK_238-8a>¶失侯¶
又曰辛慶忌字子真為左將軍為國虎臣匈奴西域親
附¶敬其威信¶
東觀漢記曰賈復字君文治尚書事舞隂李生李生竒
之¶謂門人曰賈生容貎志意如是而勤於學此將相之
器徵¶詣洛陽拜左將軍南擊赤眉新城轉西入關擊盆
<pb:KR3k0012_WYG_238-13b>
子於澠¶池破之¶
魏志曰文帝即位以李郃為左將軍詔郃與曹眞討安
定¶盧水胡及東羌¶
晉書百官名臣曰王濟字武子起家中書郎遷左軍將
軍¶
山濤啟事曰左將軍裴楷通理有才義¶
　　　　右將軍¶
漢書曰常惠以明習外國事勤勞數有功為右將軍<md:KR3k0012_SBCK_238-8b>¶
<pb:KR3k0012_WYG_238-14a>
又曰何武薦辛慶忌宜在爪牙乃拜為右將軍¶
魏志曰徐晃字公明為右將軍性儉約畏愼為將常逺
斥¶候歎曰古人患不遭明君今我遇之當以功自効¶
蜀志曰諸葛亮上疏曰臣以弱才叨竊非據親秉旄鉞
以¶厲三軍不能訓章明法臨事而懼至有街亭違命之
闕¶箕谷不戒之失咎皆在臣授任無方臣明不知人臨
事多¶闇春秋責帥臣職是當請自貶三等以督厥咎於
是以亮¶為右將軍行丞相事所總制如前
<pb:KR3k0012_WYG_238-14b>
何法盛晉中興書曰郭黙為右軍將軍黙既逺人樂為
邊¶將不願内轉謂劉𦙍曰我能禦胡而不用更用虛名
者且¶右軍主禁兵禁兵不妄出有急方便配給兵將無
素是謂¶棄之安得不亂¶
又曰王羲之字逸少導之從子也㓜訥於言人未之知
年<md:KR3k0012_SBCK_238-9a>¶十三嘗見周顗異之時重牛心炙座客未啖先割啖
之羲¶之於是聞名及長尤善草隸書為今古冠絶累遷
為右將¶軍不樂京師遂徃會稽與謝安孫綽等遊處山
<pb:KR3k0012_WYG_238-15a>
隂有道士¶養羣鵝羲之意甚恱道士云為寫黄庭經當
舉羣相贈乃¶為寫訖籠鵝而去¶
　
　
　
　
　
　
<pb:KR3k0012_WYG_238-15b>
　
　
　
　
　
　
　
　太平御覽卷二百三十八
