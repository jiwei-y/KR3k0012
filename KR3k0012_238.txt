# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:11.141257
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 238
#+PROPERTY: FILE SB11n0727-238太平御覽-卷之二百三十八.
<pb:KR3k0012_SBCK_238-1a>¶
太平御覽卷第二百三十八¶
職官部三十六¶
　　大將軍(寮屬/附)車&KR0016;將軍　驃&KR0016;將軍¶
　　驍&KR0016;將軍　衛將軍　前將軍¶
　後將軍　左將軍　右將軍¶
　　　　　大將軍¶
史記曰武帝伐匈奴以衛青爲大將軍位在諸公上公卿¶
皆拜唯汲黯獨揖有言大將軍尊貴不冝爾黯曰大將軍¶
有揖客獨不貴&KR0088;靑聞之愈重黯¶
漢書曰武帝以霍光爲大將軍輔昭帝田千秋爲丞相及¶
昭帝&KR0004;即位未任聽政事一决大將軍光千秋居相位謹¶
厚有重名光謂千秋曰始與君侯俱受先帝遺詔令光治¶
内君侯治外冝有以教督使光無&KR0018;天下千秋曰唯將軍¶
<pb:KR3k0012_SBCK_238-1b>¶
留意即天下幸甚終不有所言¶
後漢書曰竇憲爲大將軍威震天下復出屯武威㑹帝西¶
祠園陵詔憲與車駕㑹長安及憲至尚書以下議欲拜之¶
伏稱萬歳韓稜正色曰夫上交不謟下交不黷禮無爲人¶
臣稱萬歳之制議者皆慙而止¶
又曰詔鄧騭班師朝廷以太后故遣五官中郎將迎拜騭¶
爲大將軍到河南使大鴻臚親迎中常侍齎牛酒郊勞王¶
主以下&KR0049;望於道旣至大㑹群臣賜束帛焉¶
應劭漢官儀曰和帝以竇憲爲大將軍乃冠三公¶
又曰梁兾爲大將軍以三世姻媾援立之功公卿希旨上¶
比周霍舉髙第茂才官屬皆倍餘府¶
魏志曰文帝以孫權爲大將軍呉王加九錫¶
又曰太傅司馬宣王奏免曹爽皇太后詔召髙文惠假節¶
<pb:KR3k0012_SBCK_238-2a>¶
行大將軍事據爽營太傅謂之曰君爲周勃矣¶
後魏書曰莫題有謀䇿爲大將軍平慕容驎賜爵東宛侯¶
後太祖欲廣宫宇規度平城四方數十里將摸鄴洛長安之¶
制運材數百萬以題機巧令&KR0101;定焉¶
陳思王輔臣論曰知慮深奥淵然難測恭以奉上愛以接¶
下納言左右爲帝喉舌曹大將軍也¶
　　　　　大將軍(寮屬附)¶
魏志曰王謙爲大將軍何進長史進以謙名公之胄欲與¶
爲婚見其二子使擇焉弗許以疾免¶
臧榮緒晉書曰魯芝字世英躭思墳籍研精稽古自三代¶
之奥典聖人之微言皆該覽焉大將軍曹爽輔政髙選賢¶
明以爲官屬延芝爲司馬¶
續漢書曰李固字子堅拜議郎爲洛陽令大將軍梁兾請¶
<pb:KR3k0012_SBCK_238-2b>¶
爲從事中郎¶
晉書曰鄭冲字文和以儒雅爲業簞食瓢飲布衾緼&KR0129;不¶
以爲憂大將軍曹爽以爲從事中郎¶
又曰李喜景帝輔政命喜爲大將軍從事中郎喜到引見¶
謂喜曰昔先公辟君而不應今孤命君而至何也對曰先¶
公以禮見待喜得以禮進退明公以法見繩喜畏法而至¶
帝甚重之何法盛晉中興書曰郭舒大將軍王敦以爲從¶
事中郎㑹郭討劉隗切諌敦大怒曰人中間言卿癡故炙¶
卿眉頭今疾復發&KR0088;勿復語也舒曰明公聽舒一言舒聞¶
古之狂也直周昌汲黯朱雲皆不癡也昔堯立誹謗之木¶
舜懸敢諌之鼔公爲勝堯舜&KR0088;而乃折舒使不得言敦黙¶
然也¶
竹林七賢傳曰阮籍字嗣宗爲太傅司馬宣王叅軍遷景¶
<pb:KR3k0012_SBCK_238-3a>¶
王大將軍從事中郎¶
通典曰從事中郎漢末官也陳陽爲大將軍王鳯從事中¶
郎是也在主簿上所掌與長史同¶
華嶠後漢書曰崔駰字亭伯辟大將軍竇憲府&KR0122;憲新輔¶
政貴重&KR0122;三十人皆故刺史二千石唯駰以處士年少擢¶
在其間憲擅權驕恣駰數諌之出爲長岑長不得意不之¶
官而歸¶
華嶠後漢書曰馬融字季長爲大將軍鄧騭舎人¶
晉陽秋曰義興周延爲左率轉尚書遷大將軍諮議叅軍¶
　　　　　車&KR0016;將軍¶
漢書曰元光元年以中尉程不識爲車&KR0016;將軍屯鴈門¶
應劭漢官儀曰帝以元舅馬防爲車&KR0016;將軍銀印青綬¶
呉志曰孫壹奔魏以壹爲車&KR0016;將軍儀同三司封呉侯以¶
<pb:KR3k0012_SBCK_238-3b>¶
故王芳貴人邢氏妻之邢美色妬忌下不堪命遂共殺壹¶
及邢氏¶
蜀志曰鄧芝字伯苗義陽新野人益州從事張&KR0073;相芝徃¶
從芝謂芝曰君年過七十位至大將軍封侯爲車&KR0016;將軍¶
賞罰明善䘏卒伍身之衣食資仰於官不茍素儉然終不¶
治私産妻子不免飢寒死之日家無餘財¶
後魏書曰王衍字文舒出爲散&KR0016;常侍征東將軍西兖州¶
刺史衍届治未幾屬尓朱仲逺稱兵内向州旣路衝爲其¶
攻逼衍不能守爲仲逺所擒以其名望不害也令&KR0016;牛從¶
車乆乃見釋還洛除車&KR0016;將軍¶
隋書曰長孫覽周武帝在藩與覽親善及即位彌加禮焉¶
超拜車&KR0016;大將軍毎公卿上奏必令省讀覽有口辯聲氣¶
雄壯凢所宣&KR0019;百寮屬目帝毎嘉歎之覽&KR0004;名善帝謂之¶
<pb:KR3k0012_SBCK_238-4a>¶
曰朕以万機委卿先覽遂賜名焉¶
　　　　　驃&KR0016;將軍¶
漢書曰武帝以霍去病爲嫖姚校尉征匈奴累有功寵冠¶
群臣置驃&KR0016;將軍秩與大將軍同¶
又曰明帝即位以東平王蒼爲驃&KR0016;輔政開東閣延英雄¶
及蒼歸國有驃&KR0016;時吏丁牧周相以蒼敬賢下士不忍去¶
之遂爲王家大夫數十年事祖及孫帝聞襃美¶
又曰驃&KR0016;將軍漢官也長史司馬各一人金璋紫綬五時¶
朝服武冠佩山&KR0007;玉光武中興諸將皆稱大後天下旣定¶
武官悉省¶
東觀漢記明帝詔曰東平王蒼寛&KR0054;有謀可以託六尺之¶
孤臨大節而不可奪其名以蒼爲驃&KR0016;將軍¶
又曰張意拜驃&KR0016;將軍討東甌備水戰之具一戰大破所¶
<pb:KR3k0012_SBCK_238-4b>¶
向無前¶
又曰其將軍不常置比公者又有驃&KR0016;將軍建武二十年¶
復置驃&KR0016;將軍位次公有長史一人¶
後漢書曰劉隆爲驃&KR0016;將軍行大司馬事隆奉法自守視¶
事八歳上將軍印綬罷賜養牛上樽酒十斛¶
應劭漢官儀曰漢興置驃&KR0016;將軍位次丞相¶
隋書曰崔彭轉驃&KR0016;&KR0106;典&KR0043;衛性謹宻在省闥二十餘年¶
毎當上在仗危坐終日末嘗有怠惰之容上甚嘉之上毎¶
謂彭曰卿當上日我寢處自安又甞曰卿弓馬固以絶人¶
頗知學不彭曰臣少愛周禮尚書毎於休沭之暇不敢廢¶
也上曰試爲我言之彭因說君臣戒愼之義上稱善¶
韋昭辯釋名曰驃&KR0016;將軍&KR0016;將軍秩比三公辯云此二將¶
軍秩夲二千石¶
<pb:KR3k0012_SBCK_238-5a>¶
世說曰何驃&KR0016;弟第五以髙情遜避而驃&KR0016;令仕對曰然¶
第五之稱何必减之驃&KR0016;¶
陳思王輔臣論曰魁傑雄特秉心平直威嚴足憚風行草¶
靡戎昭果毅折衝厭難者司馬驃&KR0016;¶
梁簡文帝讓驃&KR0016;楊州刺史表曰常願侯服就列希同特¶
進之班角巾還第不競龍驤之貴而天澤無涯名器惣集¶
竊以驃&KR0016;之官旣爲上將神州之重實號土中故以彈壓¶
六戎冠冕九牧豈止司&KR0032;絳節金吾緹&KR0016;况復任惣皇畿¶
位重連率何則驃&KR0016;之號歷選爲重元狩之中始自去病¶
永平之建特授劉蒼齊獻爲公主所申呉漢因群臣之舉¶
　　　　　驍&KR0016;將軍¶
漢書曰李廣爲驍&KR0016;將軍後出鴈門擊匈奴匈奴生得廣¶
廣時傷陽死睨傍胡兒善馬漸騰而上南馳得脫廣亡失¶
<pb:KR3k0012_SBCK_238-5b>¶
多當斬贖爲庶人¶
東觀漢記曰光武以劉桓爲驍&KR0016;將軍攻中山¶
又曰建武九年以劉喜爲驍&KR0016;將軍攻&KR0240;郡¶
華嶠後漢書曰馬成字君遷拜驍&KR0016;將軍北屯常山積數¶
年上以其勤勞徵歸京師邊民多上書請之上復以成鎭¶
撫之¶
魏志曰任城威王彰字子文性勇而&KR0161;黃爲驍&KR0016;將軍北¶
出塞爲㓂所要彰獨與麾下數百&KR0016;突虜王聞之曰我黄¶
&KR0161;兒定可用也¶
又曰董卓立獻帝表太祖爲驍&KR0016;將軍與計事太祖乃變¶
姓名間行東歸¶
齊書曰江斆爲侍中轉都官尚書領驍&KR0016;將軍王晏啓武¶
帝曰江斆今重登禮閣兼&KR0009;六軍慈渥所覃實有優忝但¶
<pb:KR3k0012_SBCK_238-6a>¶
語其事任殆同閑軰天旨旣欲&KR0155;其名位愚謂以侍中領¶
驍&KR0016;望實清顯有殊納言上曰斆常啓吾爲其鼻中惡今¶
旣以何胤王瑩還門下故有此㢠換耳¶
　　　　　衛將軍¶
漢書曰文帝至渭橋群臣奉天子法駕迎代邸皇帝即日¶
夕入未央宫夜拜宋昌爲衛將軍領南北軍¶
又曰文帝三年遣灌嬰擊匈奴發中尉材官兵屬衛將軍¶
軍長安¶
晉書曰虞潜字思奥爲衛將軍貌如不武内實堅明¶
　　　　　前將軍¶
漢書曰前後左右將軍皆周末官秦因之位亞上卿金印¶
紫綬¶
又曰武帝征西夷有前後左右將軍宣元以後&KR0258;錯更置¶
<pb:KR3k0012_SBCK_238-6b>¶
或爲前或爲後或爲左或爲右雖不出征猶有其官在諸¶
卿上爲國爪牙所以揚示威靈於四逺折衝萬人如虎如¶
羆¶
又曰左右前後將軍皆周官也秦漢因置以征四夷後雖¶
不征伐其官常存¶
又曰&KR0019;喜爲右將軍&KR0019;太后與政喜數諌后不恱上印綬¶
病在家上䟽固請乃拜前將軍¶
又曰張遼字文逺鴈門馬邑人也聶壹之後以避&KR0072;變姓¶
少爲郡吏武力過人文帝即位轉前將軍又黃初二年遼¶
至洛陽宫文帝引遼㑹建始殿親問破呉意狀帝歎息顧¶
左右曰此亦古之邵虎也¶
蜀志曰先主爲漢中王遣費詩拜&KR0028;羽爲前將軍羽聞黄¶
忠爲後將軍怒曰大丈夫終不與老兵同列不肯拜受詩謂¶
<pb:KR3k0012_SBCK_238-7a>¶
羽曰夫立王業者所用非一昔蕭曹與髙祖少小親舊而¶
陳韓亡命後至論在班列韓最居上未聞蕭曹以爲怨也¶
今漢中王以一時之功隆崇於漢叔然意之輕重寜當與¶
君侯齊乎王與君譬猶一體同休等戚禍福共之愚謂君¶
侯不冝計官號之髙下爵位之多少也僕一介之使銜命¶
之臣君侯不受拜如是便還但相謂惜此舉動恐有後悔¶
耳羽太感悟即受拜(漢叔黃/忠字也)¶
後魏書曰谷楷昌&KR0058;人濮陽公渾曽孫也稱有幹局遷前¶
軍將軍楷&KR0396;一目而性甚嚴忍時人號爲瞎虎¶
　　　　　後將軍¶
漢書曰趙充國爲後將軍西羗反上使御史大夫邴&KR0123;問¶
誰可將者充國時年巳七十餘對曰無踰於老臣者矣遣¶
問焉曰將軍度羗虜何如當用幾人充國曰百聞不如一¶
<pb:KR3k0012_SBCK_238-7b>¶
見兵難踰度(踰逺/也)臣願馳至金城圖上方略然羗戎小夷¶
逆天背叛滅亡不乆願陛下以屬老臣勿以爲憂¶
東觀漢記曰郅&KR0686;字瑋君信都人也爲曲陽卒正更始即¶
位上以大司馬平河北至曲陽&KR0686;舉城降爲後大將軍¶
魏志曰曹洪爲文帝所廢明帝即位拜後將軍¶
蜀志曰黄忠字漢叔先主爲漢中王欲用忠爲後將軍諸¶
&KR0081;亮說先主曰忠之名望素非&KR0028;馬之倫而今使令同列¶
馬張在近親見其功尚可喻指&KR0028;羽遥聞之恐必不恱得¶
無不可乎先主曰吾當解之遂與羽等同位賜爵&KR0028;内侯¶
晉中興書曰應詹字思逺太興三年爲後軍將軍¶
晉起居注曰太始八年置後軍將軍掌&KR0043;衛¶
　　　　　左將軍¶
漢書曰公孫賀封南&KR1038;侯(&KR1038;音芳/孝反)以左將軍出定襄無功¶
<pb:KR3k0012_SBCK_238-8a>¶
失侯¶
又曰辛慶忌字子真爲左將軍爲&KR0038;虎臣匈奴西城親附¶
敬其威信¶
東觀漢記曰賈復字君文治尚書事舞隂李生李生竒之¶
謂門人曰賈生容貌志意如是而勤於學此將相之器徴¶
詣洛陽拜左將軍南擊赤眉新城轉西入&KR0028;擊盆子於渑¶
池破之¶
魏志曰文帝即位以李郃爲左將軍詔郃與曹眞討安定¶
盧水胡及東羗¶
晉書百官名臣曰王濟字武子起家中書郎遷左軍將軍¶
山濤啓事曰左將軍裴楷通理有才義¶
　　　　　右將軍¶
漢書曰常惠以明習外國事勤勞數有功爲右將軍¶
<pb:KR3k0012_SBCK_238-8b>¶
又曰何武薦辛慶忌冝在爪牙乃拜爲右將軍¶
魏志曰徐晃字公明爲右將軍性儉約畏愼爲將常逺斥¶
&KR0248;歎曰古人患不遭明君今我遇之當以功自効¶
蜀志曰諸&KR0081;亮上䟽曰臣以弱才叨竊非據親秉旄&KR0207;以¶
厲三軍不能訓章明法臨事而懼至有街亭違命之闕令¶
箕谷不戒之失咎皆在臣授任無方臣明不知人恤事多¶
闇春秋責師臣職是當請自貶三等以督厥咎於是以亮¶
爲右將軍行丞相事所捴統如前¶
何法盛晉中興書曰郭黙爲右軍將軍黙旣逺人樂爲邊¶
將不願内轉謂劉胤曰我能衛胡而不用更用虚名者且¶
石軍主禁兵禁兵不妄出有急方更配給兵將無素是謂¶
棄之安得不亂¶
又曰王羲之字逸少導之從子也㓜訥於言人未之知年¶
<pb:KR3k0012_SBCK_238-9a>¶
十三嘗見周顗異之時重牛心炙座客未啖先割啖之羲¶
之於是聞名及長尤善草&KR0032;書爲今古冠絶累遷爲右將¶
軍不樂京師遂徃㑹稽與謝安孫綽等遊處山隂有道士¶
養群鵝羲之意甚恱道士云爲寫黄庭經當舉群相贈乃¶
爲寫訖籠鵝而去¶
太平御覽卷第二百三十八¶
<pb:KR3k0012_SBCK_238-9b>¶
