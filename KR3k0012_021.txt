# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:00.292546
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 21
#+PROPERTY: FILE SB11n0727-021太平御覽-卷第二十一.
<pb:KR3k0012_SBCK_021-1a>¶
太平御覽卷第二十一¶
　時序部六¶
　　　　　夏上¶
爾雅日夏爲朱明(孫炎日夏氣/赤而光明)¶
又曰爲昊天¶
又曰夏爲長嬴¶
又曰夏祭日薦(薦上帝魚初薄也夏時/百穀未豋可薦者薄也)¶
釋名曰五月謂之㽔賔㽔者下也賔者敬也言陽氣下陰¶
氣上極陰氣始賔敬之也¶
書曰夏暑雨小民亦唯曰怨嗟¶
又堯典曰申命羲叔宅南交(申重也交言/夏與春交)平秩南訛(訛化/也掌)¶
(夏之官平序南/方化育之事)日永星火以正仲夏(永長也謂夏至之日/也蒼龍之中星舉中)¶
(則七星見/可知也)厥民因鳥獸稀革(因謂老弱因就在田/夏/鳥獸毛羽稀少)¶
<pb:KR3k0012_SBCK_021-1b>¶
詩曰四月秀葽(不榮而實日/秀葽草也)¶
又曰正月繁霜我心憂傷(正月夏之四月建巳之月純陽/用事面霜多急&KR0106;寒若之異傷)¶
(害萬物故心/爲之憂傷)民之訛言亦孔之將¶
又曰綢繆束楚三星在戸(三星五月中直戸也箋云心星/在戸謂五月之節六月之中)¶
今夕何夕見此粲者¶
又曰維此六月旣成我服我服旣成于三十里¶
又曰六月食鬱及薁(鬱棣屬薁/嬰薁也)¶
又曰六月莎雞振羽¶
又曰四月維夏六月徂暑(徂往也六月火星中暑盛而往/矣箋云徂猶始也六月乃始盛)¶
(暑與人爲惡亦有/漸非一朝一夕)¶
又曰無冬無夏值其鷺羽¶
又曰冬之夜夏之日百歲之後歸于其室¶
傳曰龍見而雩(龍角亢星也建/巳月昏見東方)¶
<pb:KR3k0012_SBCK_021-2a>¶
禮日四月之節曰在昴(立夏爲四/月之節)昏翼中曉牽午中斗建¶
巳位之初其日丙丁(丙丁屬人主夏/故云其日丙丁)其帝炎帝其神祝融¶
(昔炎帝神農氏以火德繼大而王故爲/夏帝火正曰祝融爲火神任炎辛/夏)其蟲羽(南方朱鳥/羽蟲之長)¶
(凡有羽之&KR0011;皆屬/於火故曰其蟲羽)其音徵(三<折 t="33"/>宫去一以生徵徵數五十/四屬火以其徵清事之象也夏)¶
(氣和則徵聲調樂記/曰徵亂則哀其事勤)律中仲吕(四月氣至則仲吕之律應/仲吕者無射之所生三分)¶
(益一管長/六寸六分)立夏之日螻蟈鳴後五日蚯蚓出後五日王&KR0050;¶
生盛德在火迎夏於南郊(迎夏爲/祀亦帝)命樂正習盛樂(爲將大/雩先習)¶
(盛樂自<折 t="33"/>鞞至祝/皆作日盛樂)中氣日在畢(小滿爲四/月中氣)昏&KR0942;中曉須女¶
中斗建巳位之中小滿之日苦菜秀後五日靡草死後五¶
日小暑至挺重囚出輕繫(挺猶寛也重囚寛之至/秋方決輕繫出而捨之)無起土¶
功無發大衆無伐大樹(爲妨蠶/農之事)天子初衣暑服(論語曰當/暑袗絺綌)¶
(謂暑/服)無大田獵(恐傷/生&KR0011;)以含桃先薦寢廟(含桃櫻桃也先薦/寢廟後乃食之)¶
&KR0094;事旣登后妃獻繭(后妃獻繭進/其成功也)天子飲酎用禮樂(酎之/言醇)¶
<pb:KR3k0012_SBCK_021-2b>¶
(也春酒至此始/成與群臣飲之)¶
又曰五月之節日在參(芒種爲五/月節也)昏角中曉危中斗建午¶
位之初律中㽔賔(五月氣至則&KR0331;賔之律應&KR0331;賔者&KR0063;鍾/之所生三分益一管長六寸三分其日)¶
(其音其數/並同孟夏)芒種之日螳蜋生後五日鵙始鳴後五日反舌¶
無聲縶騰駒(恐相/蹄齧)班馬政(馬政謂掌十二/閑養馬之政教)聚蓄百藥(因草/木蕃)¶
(廡之時則/採聚百藥)中氣日在東井(夏至爲五/月中氣)昏亢中曉營室中斗¶
建午位之中夏至之日鹿角解後五日蜩始鳴後五日半¶
夏生祀皇地祗於方丘(夏至之日祀皇地祇於方丘以髙/祖神堯皇帝配坐以岳瀆等神從)¶
(祀)日長至陰陽爭死生分(夏至之日漏刻長陽氣欲衰陰/氣欲興陽日生陰日死至之日)¶
(相與/分)君子齊戒(以陰陽相爭之/時務欲安靜)薄滋味無致和(謂陰氣始/興身尚靜)¶
(味尚/薄)節&KR0285;慾定心氣(㣲陰扶精/不可散)無用火於南方(陽氣盛又/用火於其)¶
(方害/微陰)可以居髙明可以逺眺望可以升山陵可以處臺榭¶
(是月暑氣方盛可以/登髙逺望順陽居上)¶
<pb:KR3k0012_SBCK_021-3a>¶
又曰六月之節日在東井(小暑爲六/月之節)昏氏中曉東壁中斗¶
建未位之初律中林鐘(六月氣至則林鍾之律應林鍾者/黃鍾之所生三分去一管長六寸)¶
(其日其音其/數並同孟夏)小暑之日溫風至後五日蟋蟀居壁後五日¶
鷹乃學習中氣日在柳(大暑爲六/月中氣)昏尾中曉奎中斗建未¶
位之中大暑之日腐草爲螢後五日土潤溽暑後五日大¶
雨時行命有司入山行木無有斬伐(爲其未/堅成也)中央土(火休/而)¶
(德在/土)其日戊巳(戊巳屬土故/云其日戊巳)其帝黃帝其神后土(昔黃帝/軒轅氏)¶
(以土德繼天而王故爲/黄帝土官之神曰后土)其蟲倮(無毛羽麟/介之&KR0011;)其音宫(始於/宫宫數)¶
(八十一屬土以其最大樂/記曰宫亂則荒其君)律中黃鍾之宫(黃鍾主十一月/土在林鍾夷則)¶
(之閒各有分主不可假借故引黃鍾之清宫以爲土律其/管半黃鍾之管長四寸五分則黃鍾之清宫也故季夏十)¶
(八日已後土王氣至/則黃鍾之宫應之也)其祀中霤祭先心(中霤猶中室也祭/中霤之禮爲祀先)¶
(進心/也)¶
又曰樂正崇四術立四教春夏教以詩書(春夏陽也詩書/者聲亦陽也)¶
<pb:KR3k0012_SBCK_021-3b>¶
又曰凡學春夏學干戈(干盾也戈句子戟也干戈萬/舞象武也用動作之時學之)¶
又曰春誦夏絃太師詔之(誦謂歌樂也絃謂以絲播/詩陽用事則學之以聲)¶
又曰春作夏長仁也¶
又曰明堂位曰季夏六月以禘禮祀周公於太廟朱干玉¶
戚冕而儛太武皮弁素積禓而舞大夏¶
周禮曰㽔賔午之氣五月建焉而辰在鶉首¶
又曰山虞以仲夏斬陰木(鄭衆曰陰木秋冬生者鄭玄曰/陰木生山北者冬斬陽夏斬陰)¶
(堅濡/調也)¶
又曰凌人掌冰(凌冰/室也)夏頒冰(暑氣盛王以/冰頒賜也)¶
又曰祚氏掌攻草木及林麓夏日至令刊陽木而火之¶
又曰夏見日宗宗尊也義取主火大行人云夏宗以陳天¶
下之謨¶
穀梁傳曰四時之田皆爲宗廟之事也夏田曰苗(因爲苗/稼除害)¶
<pb:KR3k0012_SBCK_021-4a>¶
(故曰/苗)¶
皇覽逸禮日夏則乗赤輅駕赤駵載赤旗以迎夏於南郊¶
其祭先黍與雞居明堂正廟啓南戸¶
尚書大傳曰南方者何也任方也任方者物之方任何以¶
爲之夏夏者假也吁荼萬物養之外者也故曰南方夏也¶
又曰主夏者火火昏中可以種黍菽上告乎天子而下賦¶
之民¶
三禮義宗日夏大也謂萬物長大也夏謂南者南任也¶
又曰火正曰祝融者祝甚也融明也言夏時物氣甚明也¶
又曰南岳謂之霍霍者護也言陽氣用事盛夏之日護養¶
萬物故以爲稱¶
又曰六月小暑爲節者此以相刑爲名刑大暑故謂之小¶
暑六月之初暑氣&KR0044;未極故以小爲名大暑爲中者自十¶
<pb:KR3k0012_SBCK_021-4b>¶
一月一陽爻生從地下而出至此之時方始上徹陽氣併¶
出地上大暑旣極故大暑爲中¶
大戴禮日夏以教士車甲士執伎論力循四衛强股肱質¶
射御才武聽慧治衆長平可以爲儀綴於國出可以爲率¶
誘於軍旅四方諸侯之游士國中之賢者䦧焉方夏三月¶
養長莠蕃庶物於時有事享于皇考爵士之有慶者七人¶
以成夏事¶
易通統圖曰夏日月行東南赤道曰南陸¶
尚書考靈耀曰火星爲夏期專陽相助同精感符¶
詩含神霧曰曹地處季夏之位土地勁急音中徵其聲淸¶
以急¶
春秋繁露曰夏樂氣故養也¶
孝經說日斗指午爲夏¶
<pb:KR3k0012_SBCK_021-5a>¶
鶡冠子曰斗柄南指天下皆夏¶
史記曰墨者亦尙堯舜言德行曰夏日葛衣冬日鹿裘¶
又曰田嬰有子四十餘人其賤妾有子名文以五月生嬰¶
告其母曰勿舉也其母竊舉生之及長因其兄弟而見其¶
子文於田嬰田嬰怒其母曰吾令若去此子敢生之何也¶
文頓首因曰君所不舉五月子者何故嬰曰五月子者長¶
及戸齊將不利其父母文曰人生受命於天君何憂焉必¶
受命於戸則可髙其戸耳誰能至戸者嬰曰子休矣¶
又曰熒惑南方夏火禮也視也禮虧視失逆夏令傷火氣¶
罰見熒惑逆行二舎爲不祥居之三月國有殃五月受兵¶
七月半亡地九月太半亡地¶
又曰漢武帝始幸雍郊見五帝以孟夏四月荅禮焉¶
又曰賈&KR0105;旣以謫居長沙長沙卑濕自以爲壽不得長傷¶
<pb:KR3k0012_SBCK_021-5b>¶
悼之乃爲賦以自廣曰單閼之歲兮四月孟夏(嵗在夘/日單閼)庚¶
子日斜兮鵩集余舎¶
五行志曰秦始皇九年四月大寒人多凍死時嫪毒及大¶
臣二十餘人車裂以徇而滅宗放遷四千餘家于房陵¶
漢食貨志日朝錯曰今農人五口之家其服役者不下二¶
人其能耕者不過百&KR0383;百&KR0383;之收不過百石春耕夏耘秋¶
穫冬藏采樵治宫病給役使春不得避風夏不得避暑&KR0044;¶
秋不得避陰雨冬不得避寒凍四時閒無休息¶
漢書魏相上書曰南方之神炎帝乘離執衡司夏(張晏曰/火爲禮)¶
(禮者齊平/故爲衡也)¶
又曰昔魯昭公十七年六月朔日食說日正月謂周六月¶
夏四月正陽純乾之月也止慝謂陰爻也冬至陽爻起初¶
故曰復至建巳之月爲純乾亡陰爻己生侵陽爲災重故¶
<pb:KR3k0012_SBCK_021-6a>¶
伐鼓用幣責陰之禮劉歆爲六月二日魯分也¶
又漢元帝永初元年四月日色青白亡景(韋昭曰下無景/也景謂惟質見)¶
(耳)正中時有景亡光(韋昭曰無/光耀也)是夏寒至九月日乃有光¶
續漢書律厯志曰日行南陸謂之夏¶
續漢書禮儀志曰五月五日朱索五色桃印爲門戸飾以¶
止惡氣¶
又曰仲夏之月陰氣萌作恐物不茂其禮以朱索連葦以¶
施門戸¶
又曰立夏之日夜漏未盡五刻京都百官皆衣赤衣迎夏¶
於南郊¶
後漢書張純奏議禮三年一祫五年一禘禘祭以夏四月¶
夏者陽氣在上陰氣在下(四月乾卦用事/故言陽氣在上)故正尊卑之義¶
也¶
<pb:KR3k0012_SBCK_021-6b>¶
謝承後漢書曰羊茂字季實爲東郡守夏處單板榻¶
又曰宋均爲九江太守五日一視事夏以平旦¶
晉書日魏末有孫登字公和汲郡人無家屬時人於汲縣¶
北山上土窟中得之夏則編草爲裳¶
又日肅愼國一名抱樓夏則巢居¶
晉書曰山濤將去選官舉嵇康自代康與濤書告絕且曰¶
性巧而好鍛宅中有一柳樹甚茂乃激水圜之夏月居其¶
下以鍛東平吕安服康髙致毎一相思千里命駕毎鍛而¶
向秀爲佐¶
又五行志云晉義熙時&KR0074;玄旣&KR0434;位謡曰草生及馬腹鳥¶
啄&KR0074;玄目及玄敗走至江陵時當五月中被誅¶
晉陽秋曰車胤字武子家貧讀書不常得油夏月則練囊¶
盛數十螢以夜繼日¶
<pb:KR3k0012_SBCK_021-7a>¶
沉約宋書云羊欣字敬元父不疑爲烏程縣令欣時年十¶
二王獻之爲吳興守甚知愛之嘗夏月入縣欣着新練裠¶
晝寢獻之書數幅而去欣本工書因此彌善¶
又曰劉敬宣八歲喪母四月八日入寺及下頭上金鏡爲¶
母灌佛因泣下悲不自勝¶
北齊書日僕射魏收字伯起初習武不成改節讀書夏月¶
坐板床隨逐樹陰諷讀累年牀爲之銳遂工辭令也¶
南史曰梁何逺爲武昌太守武昌俗皆汲江水盛夏逺患¶
水溫每以錢買人井寒水不受錢者則以水還之其他事¶
率多此類¶
陸翽鄴中記石季龍於冰井臺藏冰三伏之月以冰賜大¶
臣¶
趙書日汲桑六月盛暑而垂重裘累茵使十餘人扇之患¶
<pb:KR3k0012_SBCK_021-7b>¶
不得淸涼斬扇者軍中爲之謡曰奴爲將軍何可羞六月¶
重茵被狐裘不識寒暑斷人頭¶
三十國春秋燕王暮容熙后符氏嘗季夏思凍魚膾仲冬¶
須生地黄皆下有司切責之不得加之以辟焉¶
隋書曰煬帝大業十二年五月上幸玉華宮徵求螢火得¶
數斛夜出遊於山而放之光遍巖谷¶
續㑹要曰貞元六年五月朔御紫宸殿受朝先是上以五¶
月一陰生臣子道長君父道衰非善月也因創是月朝見¶
之儀也¶
國語曰魯宣公夏濫於泗淵(潰罟於泗水/之泉以取魚)里革斷其罟而¶
棄之曰古者大寒降土蟄發(寒氣下謂季冬建丑之月/土蟄發謂孟春建寅之月)水¶
虞於是乎講罛罶取名魚登川禽而嘗之寢廟行諸國人¶
助宣氣也(水虞漁師也罟魚網罶笱也言/陽氣起魚&KR0018;氷故令國人取之)今魚方别孕不¶
<pb:KR3k0012_SBCK_021-8a>¶
教魚長又行網罟貪無蓺也公曰吾過矣(蓻猶/極也)¶
吳越春秋日越王念吳之復夏則握火○說苑日趙&KR0164;于¶
謂陽虎日樹李春夏得休息秋得食樹蒺藜者夏不得息¶
秋得刺今子種樹蒺蔾耳¶
太公金匱曰紂常以六月獵於西土發民逐禽民諌曰今¶
六月天務覆施地務長養今盛夏發民逐禽而元元懸於¶
野君殘一日之苗而民百日不食天子失道後必無福紂¶
以爲妖言而誅之後數月天暴風雨發屋折木¶
六韜日武王伐殷得二大夫而問之曰殷國常雨血雨&KR0069;¶
雨石小者如雞子大者如箕常六月雨雪深丈餘武王曰¶
大哉妖也其一人日是非大妖也殷國大妖三十七章雨¶
血雨&KR0069;雨石盛夏雨雪臣不爲妖災武王踧然而問三十¶
七章之妖對曰殷君好射人以餧虎喜割人心喜殺孕婦¶
<pb:KR3k0012_SBCK_021-8b>¶
喜煞人父&KR0012;人之子(上數事皆三/十七章之事)¶
又曰夏不操扇冬不服裘天雨不張蓋名日禮將¶
又曰冬冰可折夏條可結¶
傅子曰夏令披裘冬令披褐雖有嚴令終不從者逆也¶
世說日郗嘉賔三伏之月詣謝公炎暑方盛雖復當風交¶
扇猶沾汗流離¶
又日周鎭罷臨川還都泊淸溪時夏暴雨舡舫狹小而漏¶
殆無坐處丞相王導曰胡威之淸何以過此¶
又日劉眞長始見王丞相時盛暑之月丞相以腹熨彈棊¶
局曰何如乃渹(吳人以冷爲渹/也音楚敬反)劉旣出人問見王公如何¶
劉曰未見他異唯作吳語耳¶
又曰胡廣本姓黃五月生父母惡之乃置之甕投於江胡¶
翁見甕流下聞有小兒啼聲往取因長養之以爲子遂七¶
<pb:KR3k0012_SBCK_021-9a>¶
登三司流中庸之號廣後不治其本親服云我本親以己¶
爲死人也世以爲深譏焉¶
又曰謝遏(按謝㓪/小名遏)夏月常仰卧謝公淸晨卒來未暇著衣¶
跣出屋外方躡履問訊公曰汝可謂前踞後恭¶
語林曰何平叔美姿儀而絕白魏文帝疑傅以粉夏月與¶
&KR0044;湯餅旣啖大汗出隨以朱衣自拭色轉皎然¶
又曰陸機夏在洛忽思東頭竹篠飲語劉寶曰吾思鄕轉¶
深矣¶
公孫尼子曰孔子有病哀公使醫視之醫曰子居處飲食¶
何如孔子曰春居葛籠夏居密陽秋不風冬不煬飲食不¶
饋飲酒不勤醫日是良藥也¶
太玄經曰蒙南方也夏也物之脩長也皆可得而載也(謂/長)¶
(出向/上也)¶
<pb:KR3k0012_SBCK_021-9b>¶
括地圖曰天毒國最暑&KR0044;夏草木皆乾¶
白虎通曰六月謂之林鍾林者衆也萬物成熟&KR0011;衆多也¶
蔡邕月令章句曰百穀各以其初生爲春熟爲秋故麥以¶
孟夏爲秋¶
祠令曰季夏土王日祀黃帝於南郊帝軒轅配后土從之¶
又曰季夏迎氣日祀中霤¶
太平御覽卷第二十一¶
