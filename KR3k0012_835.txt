# -*- mode: mandoku-view -*-
#+TITLE: 太平御覽
#+DATE: 2015-09-23 10:14:04
#+PROPERTY: LASTPB  <md:KR3k0012_SBCK_834-1a>
#+PROPERTY: JUAN 836

¶
<md:KR3k0012_SBCK_835-1a>¶
<pb:KR3k0012_WYG_835-1a>
欽定四庫全書
　太平御覽卷八百三十五¶
　　　　　　　　　　　　宋　李昉等　撰
　　資産部十五¶
　　　　錢上¶
周禮天官下曰外府掌邦布之出入以共百物而待邦
之¶用凡有法者(布泉也布讀為宣布之布其蔵曰泉其/行曰布取名於水泉其流行者無不徧)
(泉盖一品¶周景王鑄大泉而有二品後數變易不復識/本制至漢唯有五銖久行王莾改貨而易作泉布多至)
<pb:KR3k0012_WYG_835-1b>
(十品今存於民¶間多者有貨布大泉貨泉貨布長二寸/五分廣寸首長八分有竒廣八分其圜好徑二分半足)
(枝長八分其右文曰¶貨左文曰布重二十五銖直泉二/十五大泉徑一寸二分重十二銖文曰大泉直十五貨)
(泉徑一寸重五銖¶右文/曰貨左文曰泉直一也)¶
國語曰周景王二十一年將鑄大錢(景王周靈王之子/錢者金幣之名所)
(以質¶貨物通財用也古曰泉後/轉曰錢大錢大於舊其價重也)單穆公曰不可(穆公王/卿士單)
(靖公/曽孫)¶古者天降灾戾於是乎量資幣權輕重以振救民
(量度資財也/權¶稱振拯也)民患輕則為之作重幣以行之(民患幣輕/而物貴則)
(作重幣以/行其輕也)<md:KR3k0012_SBCK_835-1b>¶於是乎有母權子而行民皆得焉(重曰母輕/曰子以子)
<pb:KR3k0012_WYG_835-2a>
(貨物物輕則子獨行物重¶則以母權/而行之也子母相通民皆得其欲也)若不堪重則多作
輕而行之亦不¶廢重於是乎有子權母而行小大利之
(堪任也不任者幣重物輕則妨其用¶也故雜而用之/子權母者母不足則以子平而行之故民皆以為利)今
王廢輕而作重民失¶其資能無匱乎(廢輕而作重則本/竭而末寡故民失)
(其/資)若匱王用將有所乏¶(民財匱無所供/上故王将用乏)乏則將厚取於
民民不給將有逺志是離¶民也(給供也逺/志逋逃也)若民離而財
匱灾至而備亡其若之何¶(備亡無救/灾之備也)王其圖之王弗聽
卒鑄大錢
<pb:KR3k0012_WYG_835-2b>
歸藏曰有人将来遺我錢財日夜望之¶
周書曰武王克啇散鹿臺之錢發鉅橋之粟¶
韓詩曰既阻我徳賈用不售一錢之物舉賣百何時當
售¶也¶
史記曰初蘇秦之燕貸百錢為資及得資以百金償之<md:KR3k0012_SBCK_835-2a>¶又曰漢髙祖以愛繇咸陽吏皆奉錢三(李竒注或三/百或五百)蕭
何¶獨以五後益封二千户¶
又曰單父人吕公善沛令避仇従之沛中豪傑吏聞令
<pb:KR3k0012_WYG_835-3a>
有¶客皆往賀蕭何為主吏主進令諸大夫曰不滿千錢
坐堂¶下髙祖為亭長素易諸吏乃紿為謁者曰賀錢萬
貫不持一¶錢¶
又曰上使善相者相鄧通曰當貧餓死文帝曰能富通
者¶在我何謂貧於是賜通蜀嚴道銅山自鑄錢鄧氏錢
布天¶下¶
又曰安息在大月氐西以銀為錢錢如其王面王死轉
更¶錢效王靣焉
<pb:KR3k0012_WYG_835-3b>
又曰今上即位(武/帝)數歳漢興七十餘年之間國家無事
京¶師之錢累百巨萬貫朽而不可校自孝文造四銖錢
至是<md:KR3k0012_SBCK_835-2b>¶三十餘年従建元以来用少縣官往往多即銅山
鑄錢民¶益盗鑄不可勝數錢益少而貴¶
漢書曰秦兼天下幣為二等黄金以鎰為名(孟子曰二/十兩為鎰)
(臣瓉¶按秦以一鎰為一/金漢以一斤為一金)上幣銅錢漢興以為秦錢重難
用更¶令民鑄莢錢(如淳曰莢/如榆莢)¶
又曰凡貨金錢布帛之用夏殷以前其詳靡記太公為
<pb:KR3k0012_WYG_835-4a>
周¶立九府圜法(李竒曰圜/即錢也)黄金方寸而重一斤錢圜
函方¶輕重以銖布帛廣二尺二寸為幅長四丈為疋故
貨寳於¶金利於刀流於泉布於布(行於流泉/布扵民間)束於帛¶
又曰孝恵帝時天下初定呉有豫章銅山即招致天下
亡¶命者盗鑄錢¶
又曰髙后二年秋七月行八銖錢¶
又曰文帝五年除盗鑄錢令(應劭曰/聽放鑄)更造四銖(應劭曰/文帝以)
(五分<md:KR3k0012_SBCK_835-3a>¶錢太輕小更作四銖錢文亦/曰半兩錢今民間半兩錢最輕小)
<pb:KR3k0012_WYG_835-4b>
又曰建元元年春行三銖錢五年春罷三銖錢而行半
兩錢¶
又曰成帝時郡國鑄錢民多姦錢多輕而公卿請令京
師¶鑄官赤仄¶
又曰宣帝二年春出水衡錢(應劭曰水衡與<少府皆天/子私錢耳縣當仰給司農)
(今出¶水衡錢言宣/皇即位為異政)¶
又曰自孝武元狩五年三官初鑄五銖錢至平帝元始
中¶成二百八十億萬餘
<pb:KR3k0012_WYG_835-5a>
又曰韓信為楚王都下邳信至國召下鄉亭長賜錢百
曰¶公小人為徳不竟¶
又曰東方朔曰侏儒長三尺餘奉一嚢粟錢二百四十
臣¶朔長九尺餘亦一嚢粟錢二百四十侏儒飽欲死臣
朔飢¶欲死<md:KR3k0012_SBCK_835-3b>¶又曰張安世以父子封侯在位太盛廼避不受禄詔都
内¶别藏張氏無名錢以百萬數(文頴曰都内主藏官也/張晏曰安世以還官官)
(不/簿)
<pb:KR3k0012_WYG_835-5b>
又曰貢禹上書曰臣禹年老家資不滿萬錢¶
又曰王嘉奏事云孝元皇帝奉承大業温恭少欲都内
錢¶四十萬水衡錢二十五萬少府錢十八萬内錢後宫¶
貴人従上林虎圏猛獸驚出馮貴人當之元帝喜其義
賜¶錢五萬掖庭見親加賜親屬其人勿衆謝重失人心
賞賜¶節約是時外戚貲千萬者少是故少府水衡錢多¶
又曰王莾居攝欲防民盗鑄乃禁不得挾銅炭¶
又曰𦋺賔國以銀為錢文為騎馬幕為人面
<pb:KR3k0012_WYG_835-6a>
楚漢春秋曰項梁隂養死士九十人叅木者所與計謀
者¶也木佯疾於室中鑄大錢以具甲兵¶
後漢書曰明帝時舘陶公主(光武/女)為子求郎不許而賜
錢<md:KR3k0012_SBCK_835-4a>¶千萬謂羣臣曰郎官上應列宿出宰百里(史記曰太/㣲宫後二)
(十五星/郎¶位也)有非其人則民受其殃是以難之¶
又曰樊儵卒帝遣小黄門張音問所遺言先是河南縣
亡¶失官錢典負者(典謂主典/負謂欠負)坐死及罪徙者甚衆遂委
責於¶人以償其耗鄉部吏司因此為奸儵常疾之欲奏
<pb:KR3k0012_WYG_835-6b>
罷之疾¶病未及得上張音歸具奏以聞帝覽之而悲嘆
勑郡並従之¶
又曰京兆尹閻興召第五倫為主簿時長安鑄錢多奸
巧¶乃署倫為督鑄錢掾領長安市(東觀漢記曰時長安/市未有秩又鑄錢官)
(輕奸所集¶無能整齊理之者興署倫都督鑄錢掾領/長安市其後小人争頌皆云第五掾所平亦無姦枉)¶
又曰初馬援在隴西上書言宜如舊鑄五銖錢事三府¶
奏以為未可事遂寢及援還従公府求得前奏難十餘¶
條乃隨牒觧釋(東觀漢記曰十三難援/一一觧之條奏其狀也)更具表言帝従
<pb:KR3k0012_WYG_835-7a>
之¶天下頼其便<md:KR3k0012_SBCK_835-4b>¶又曰公孫述廢銅錢置鉄官錢(置鉄以/鑄錢)百姓貨幣不行
蜀¶中童謡言黄牛白腹五銖當復好事者竊言王莾稱
黄述¶自號白五銖錢漢貨也言天下當并還劉氏¶
又曰江革建武末年與母歸鄉里每至歳時縣當案比
(案驗¶以比之/猶令貌閲也)革以母老不欲揺動自在轅中輓車不用
牛馬¶由是鄊里稱之曰江巨孝臨淄令楊音髙之設特
席顯異¶巨孝於稠人廣衆中親奉錢以助供養
<pb:KR3k0012_WYG_835-7b>
又曰楊秉免歸雅素清儉家至貧窶并日而食任城故
孝¶㢘景慮賫錢百餘萬以餉秉秉閉門拒絶不受¶
又曰鍾離意薦劉平王望等書奏有詔徴平等特賜辦
&KR0724;¶錢至皆拜議郎¶
又曰崔寔従兄烈有重名於北州歴位郡守九卿靈帝
時¶開鴻都門牓賣官爵公卿州郡以至黄綬各有差其
富者<md:KR3k0012_SBCK_835-5a>¶則先入錢貧者到官而後倍輸時叚潁樊陵張温
等雖¶有功勤名譽然皆先輸貨物而後登公位烈時因
<pb:KR3k0012_WYG_835-8a>
傅母入¶錢五百萬得為司徒及拜日天子臨軒百僚畢
㑹帝顧謂¶親倖者曰悔不小靳可至千萬(靳固惜/之也)程夫
人於傍應曰¶崔公冀州名士豈買官頼我得是反不知
姝耶(姝美也言反不可斯¶事之/美也姝或作妹根本也)¶
又曰董卓壊五銖錢更鑄小錢悉取洛陽及長安銅人
鐘¶虡飛亷銅馬之屬以充鑄焉故貨賤物貴榖石數萬
又錢¶無輪郭文章不便人用(魏志曰卓鑄小錢大五分/無文章肉好無輪郭不磨)
(鑢/也)時人¶以為秦始皇見長人於臨洮乃鑄銅人卓臨洮
<pb:KR3k0012_WYG_835-8b>
人也而今¶毁之雖成毁不同㓙暴相類焉¶
又曰車駕西廵乃厚賜韋彪錢珎羞食物使歸平陵上
家¶焉
又曰鄭𢎞為楊羡令都鄉部民有弟用兄錢者為嫂所
賣<md:KR3k0012_SBCK_835-5b>¶叔未還嫂詣𢎞言之𢎞賣巾車為叔還錢兄慙自繫
婦即¶去¶
又王符論曰夫竊位之人天奪其鑒寧見朽千萬而不
忍¶賜人一錢
<pb:KR3k0012_WYG_835-9a>
續漢書曰劉寵字祖榮遷㑹稽太守正身率下郡中大
治¶徴入為將作大匠山隂民去治數千里有若邪水在
山谷間¶五六老翁年七八十聞遷相率共送寵人賫百
錢寵見勞¶来曰父老何乃自苦逺来皆對曰山人鄙老
生未嘗到¶郡縣他時吏發求不已民間或夜行不絶狗
吠竟夕人不¶得安自明府下車以来狗不夜吠吏希至
人間年老遭值¶聖化聞當見棄去故戮力来送寵謝之
為選受一大錢故¶寵在㑹稽&KR0197;為取一錢其清如是
<pb:KR3k0012_WYG_835-9b>
又曰扶風人士孫奮居富而慳恡梁冀因以馬乗遺之
従<md:KR3k0012_SBCK_835-6a>¶賃錢二十萬奮以錢十萬與之冀大怒¶
又曰靈帝中平二年二月己酉南宫靈臺災庚戌樂
城¶殿門災延及北闕燒嘉徳和歡殿收天下田畆十錢
以治¶宫加調刺史二千石遷除皆責治宫錢大郡至二
千萬帝¶本侯家居貧即帝位曰桓帝不能作家曽無錢
財故於西¶園造萬金堂以為私藏復寄小黄門常侍家
私錢至數千¶萬
<pb:KR3k0012_WYG_835-10a>
東觀漢記曰光禄勲杜林與馬援鄉里親厚援南方還
時¶林馬適死援遣子持一匹馬遺林曰朋友有車馬之
饋可¶以備之居數日林遣子奉書曰將軍内施九族外
有賔客¶望恩者多林父子食卿禄禄常有盈今奉錢五
萬援謂兒¶曰當以此為法杜伯山所以勝我者也¶
又曰趙勤字益卿劉賜姊子勤童幼有志操往来賜家
國<md:KR3k0012_SBCK_835-6b>¶租適到時勤在旁賜指錢示勤曰拜乞汝三十萬勤
曰拜¶而得錢非義所取終不肯拜
<pb:KR3k0012_WYG_835-10b>
又曰荀均字仲虞兄仲祥為縣吏受禮遺均數諫止不
聽即¶脫身出作歳餘得錢數萬歸以與兄曰錢盡可復
得為吏¶坐賍終身捐棄兄感其言遂亷潔稱清吏¶
又曰王阜為益州大守大將軍竇憲貴盛嘗移書益州
取¶六百萬阜疑有奸詐以狀上憲追奴騶帳下吏李文
迎錢¶阜以詔書未報拒不與文積二十餘日詔書報給
文以錢¶市馬¶
獻帝春秋曰靈帝作錢猶五銖而有四道連於邉輪識
<pb:KR3k0012_WYG_835-11a>
者¶以為妖竊言錢有四道京師將破壞此錢四出散於
四方¶乎還如其言(范&KR0110;後漢書/云四出錢)¶
應劭漢官曰王莾簒位以劉字金刀罷五銖更作小錢
文<md:KR3k0012_SBCK_835-7a>¶曰貨泉其文反白水真人此則世祖中興之瑞也¶
魏志曰劉虞在幽州清浄儉約以禮義化民靈帝時南
宫¶災吏遷補州郡者皆責助治宫錢或一千萬或三千
萬富¶者以私財辦或發民錢補之貧而清慎者無以充
調或至¶自殺靈帝以虞清貧特不使出錢也
<pb:KR3k0012_WYG_835-11b>
又曰劉類為𢎞農太守使人掘地求錢所在市里皆有
孔¶穴¶
又曰文帝夢磨錢文欲令滅而更明周宣占之曰陛下
家¶事時帝欲治弟植逼太后但加貶守¶
呉書曰嘉禾五年春鑄大錢一當五百詔使吏民輸銅
計¶銅畀直設盗鑄之科¶
蜀志曰先主攻劉璋與士衆約若事定庫府百物孤無
豫¶焉及㧞成都士衆捨干戈赴府藏競取寳物軍用不
<pb:KR3k0012_WYG_835-12a>
足先<md:KR3k0012_SBCK_835-7b>¶主甚憂之劉巴曰易耳但當鑄直百錢平諸物價
令吏為官¶市先主從之數月之間府庫充矣¶
晉陽秋曰朝士以牛酒勞齊王冏平原王幹獨賫百錢¶
晉書曰阮宣子常杖頭挂百錢造市店酣飲而歸¶
又曰王衍疾其妻郭氏之貪鄙故口未嘗言錢郭氏欲
試¶之令婢以錢繞床使不得行衍晨起見錢謂婢曰舉
阿堵¶物却其措意如此¶
又曰王𨗳子悦少侍講東宫歴吴王友中書侍郎𨗳夢
<pb:KR3k0012_WYG_835-12b>
人¶以百萬錢買悦意甚惡之後掘地得錢一窖皆蔵閉
而悦果¶以疾終¶
又曰張軌為涼州叅軍索輔言於軌曰古者金貝皮幣
為¶貨息榖帛量度之耗二漢制五銖錢通易不滯太始
中河¶西荒廢遂不用錢裂疋以為叚數縑布既壞市易
又難徒<md:KR3k0012_SBCK_835-8a>¶壊女工不任衣用弊之甚也今中州雖亂此方
安全宜復¶五銖以濟通變之㑹軌納之立制准布用錢
錢遂大行人¶頼其利
<pb:KR3k0012_WYG_835-13a>
南史曰宋文袁皇后家本貧薄后每就上求錢帛以贍
之¶上性儉所得不過錢三五萬帛三五十疋後潘淑妃
有寵¶愛傾後宫咸言所求無不得后聞知未知信否乃
因潘求¶三十萬錢與家以觀上意宿夕便得因此恚恨
成疾不復¶見上¶
宋書曰劉秀之為南秦州刺史加都督漢川饑饉秀之躬
自¶儉約先是漢川悉以絹為貨秀之限令用錢百姓利
之
<pb:KR3k0012_WYG_835-13b>
又曰始興王濬常送錢三萬餉袁淑一宿復遣追取謂
為¶使人謬誤欲以戯淑淑與濬書曰聞之前志七年之
中一¶與一奪義士猶或非之况宻邇旬次何其裒益之
亟也竊<md:KR3k0012_SBCK_835-8b>¶恐二三諸侯何以觀之¶
又曰廢帝即位鑄二銖錢形式轉細官錢每出人間即
模¶效之而大小厚薄皆不及也無郭不磨鑄如今之剪
鑿者¶謂之莱子錢景和元年沈慶之啓通私鑄錢一千
錢長不盈¶三寸大小稱此謂之鵝眼錢劣於此者謂之
<pb:KR3k0012_WYG_835-14a>
綖環錢貫之¶以縷入水不沉隨手破碎市井不復料數
十萬錢盈一掬¶斗米一萬商賈不行明帝初唯禁鵝眼
綖環其餘皆通用¶
齊書曰張融觧褐為宋新安王子鸞叅軍王母殷淑儀薨
後¶四月八日建齋并醮佛僚佐襯者多至一萬少者不
減五¶千融獨注襯百錢帝不恱曰融貧當序以佳禄出
為封溪令¶
宋書曰郭世通嘗與人共於山隂市貨物誤得一千錢當
<pb:KR3k0012_WYG_835-14b>
時¶不覺分背方悟追還本主驚歎以半直與之世通委
之而¶去<md:KR3k0012_SBCK_835-9a>¶又曰蔡廓罷豫章郡還起二宅先成東宅以與兄軌
廓¶亡後軌後罷長沙郡還錢五千萬以禆宅直廓子興
宗¶年十歲白母曰一家由来豐儉必共今日宅直不宜
受也¶母恱而従焉軌之深有愧色謂其子談曰我年六
十行事¶不及十歳小兒¶
又曰劉凝之隱居荆州年饑衡陽王義季慮凝之餓斃
<pb:KR3k0012_WYG_835-15a>
餉¶十萬錢凝之大喜將錢至市門觀有饑色者悉分與
之俄¶頃而盡¶
又曰山隂人孔祐至行通神隱於四明山嘗見山谷中
有¶數百斛錢視之如瓦石不異¶
又曰戴法興父碩子法興二兄延夀延興並修立延夀
善¶書延興好學山隂有陳載者家富有錢三千萬鄊人
或言¶戴碩子二兒敵陳載三千萬錢<md:KR3k0012_SBCK_835-9b>¶齊書曰曹虎為古衛將軍晩節在雍州致見錢七十萬
<pb:KR3k0012_WYG_835-15b>
皆¶厚輪大郭¶
又曰丘冠先使于蠕蠕執節不拜為所殺武帝以冠先
不¶辱命賜其子雄錢一萬布三十疋雄不受¶
又曰范述曽任永嘉郡太守勵志清白不受饋遺明帝
下詔¶褒美徴為逰擊將軍郡故舊送錢三十餘萬述一
無所受¶
又曰趙僧巖栖遲山谷嘗以一壺自隨一旦謂弟子曰
吾¶今夕當死壺中大錢一千以通九泉之路蠟燭一挺
<pb:KR3k0012_WYG_835-16a>
以照¶七尺之屍至夜而亡¶
梁書曰顧協為舎人嘗有門生始来事協知其亷潔不
敢¶厚餉止送錢二千協發怒杖二十因此事絶於饋遺¶
又曰庾丹父景休位御史中丞丹少有才雋與伏挺何
子¶明俱為周捨所狎初景休罷巴東郡頗有資産丹負
錢數<md:KR3k0012_SBCK_835-10a>¶百萬責者塡門景休怒不為之償既而朝賢之丹
不之景¶休景休恱乃悉為還之¶
梁書曰宋季雅罷南康郡市宅居吕僧珍宅側僧珍問
<pb:KR3k0012_WYG_835-16b>
宅¶價曰一千一百萬怪其貴季雅曰百萬買宅千萬買
隣及¶僧珍生子季雅往賀署函曰錢一千閽人少之不
為通强¶之乃進僧珍疑其故親自發乃金錢¶
又曰江禄為武寧郡頗有資産積錢於壁壁為之倒迮
銅¶物皆鳴人戯之曰所謂銅山西傾洛鐘東應者也¶
又曰何逺為武昌太守武昌俗皆汲江水盛夏逺患水
温¶每以錢買人井寒水不受錢者則連水還之其他事
率多¶如此
<pb:KR3k0012_WYG_835-17a>
南史曰蕭恵明子驂素梁天監中位丹陽丞初拜日武¶
帝賜錢八萬驂素一朝散之親友<md:KR3k0012_SBCK_835-10b>¶又曰謝譓為東陽内史及還五官送錢一萬止留三百
答¶書曰數多留少更以為愧¶
又曰梁謝舉兄子僑素貴嘗一朝無食其子啓欲以班
史¶質錢答曰寧餓死豈可以此充食乎¶
　
　
<pb:KR3k0012_WYG_835-17b>
　
　
　
　
　
　
　
　太平御覽巻八百三十五
