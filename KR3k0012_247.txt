# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:11.606041
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 247
#+PROPERTY: FILE SB11n0727-247太平御覽-卷之二百四十七.
<pb:KR3k0012_SBCK_247-1a>¶
太平御覽卷第二百四十七¶
　職官部四十五¶
　　太子率更令　太子家令　太子僕¶
　　典膳丞　侍讀　門大夫¶
　　左衛率　右衛率　前衛率¶
　　後衛率　左右内率府長史¶
　　　　　太子率更令¶
六典曰率更令之職掌宗族次序禮樂刑罰及刻漏之政令¶
凢皇太子釋奠於先聖先師講學齒胄皆揔其儀注而爲¶
之導引&KR0002;皇太子備禮出入乗軺車位亞家令焉¶
漢書曰顔師古注曰掌知漏刻曰率更¶
續漢書百官志曰率更令秩千石與庶子舎人更直職似¶
光禄勲掌宫殿門户之禁郎將屯衛之士¶
<pb:KR3k0012_SBCK_247-1b>¶
晉起居注曰武帝太康八年詔曰太子率更僕東宫之逹¶
官也其進品第五秩與中庶子左右衛率同職擬光禄勲¶
也¶
隋書曰明克讓轉率更令進爵爲侯太子以師道處之恩¶
禮甚厚有四方珎味輙以賜之于時東宫盛徴天下才學¶
之士至於愽物洽聞皆出其下¶
唐書官品志曰率更令掌𠆸樂漏刻也¶
物理論曰今有吕子義清賢士也爲太子率更令¶
　　　　　太子家令¶
六典曰家令之職掌皇太子之飲膳食儲庫藏之政令揔¶
食官典倉司藏三署之官屬皇太子備禮出入則乗軺車¶
威儀先諸臣以導引&KR0002;𥙊祀賔客則供酒食以爲獻王¶
漢書曰文帝以晁錯爲太子家令多所獻替稱爲智囊¶
<pb:KR3k0012_SBCK_247-2a>¶
漢書曰踈受字公子爲太子家令恭謹敏而有辤宣帝置¶
酒太子宫受奉觴上壽辝禮閑雅上甚&KR0172;愜¶
續漢書百官志曰太子家令秩千石主倉榖物職如司農¶
少府擬廷尉也¶
蜀志曰譙周字尹南後主爲太子以周爲家令後主時頗¶
出遊觀増廣聲樂周上諌曰昔王莽之敗豪桀並起跨州¶
據郡欲併神器於是賢才智士思望所㱕未必以其𫝑之¶
廣狹唯其德之薄厚也¶
宋書曰太子家令主内茵蓐床机諸供中之物又知官奴¶
婢月用錢内庫米塩車牛刑獄¶
唐書官品志曰家令掌刑法食膳倉庫什物奴婢等事¶
　　　　　太子僕¶
六典曰太子僕之職掌車輿乗&KR0016;儀仗之政令及䘮葬之¶
<pb:KR3k0012_SBCK_247-2b>¶
禮物卞其次叙與其出入而供給之皇太子之車輅三一曰¶
金輅二曰軺輅車三曰四望凢皇太子備禮而出則率廐¶
牧令進輅僕親馭焉¶
後漢書太子少傅屬官有太子僕一人秩千石主車馬職¶
如太僕太子五日一朝非入朝日遣僕及中允朝朝入請¶
問起居¶
沈約宋書曰太子僕𥘿官也¶
宋起居注曰元嘉中以散&KR0016;常侍荀伯子爲太子僕¶
隋書曰柳粛迁太子僕太子廢坐除名爲民大業中帝與¶
叚逹語及庶人罪惡之狀逹云柳粛在宫大見踈斥帝問其故¶
荅曰學士劉臻甞進章仇太翼於宫中爲巫蠱事粛知而諌¶
曰殿下帝之冢子位當儲二誡在不孝無患見疑劉臻書¶
生皷揺脣舌適足以相誑誤願陛下勿納之庶人不懌他¶
<pb:KR3k0012_SBCK_247-3a>¶
日謂臻曰汝何故漏洩使栁肅知之令面折我¶
唐書官品志曰僕掌宗族親踈車輿&KR0016;乗也¶
　　　　　太子典膳丞¶
六典曰典膳郎掌進膳甞食之事丞爲之貳每夕&KR0560;官於¶
厨更直¶
北齊書曰門下妨始別置典膳&KR0560;有監丞各二人¶
唐書曰邢文偉滁州全椒人也迁太子典膳丞時孝敬在¶
東宫罕與宫臣接見文偉輙減膳上書曰臣竊見禮戴記¶
曰太子旣冠成人免於保傅之嚴則有司過之史徹膳之宰¶
史之義不得不司過宰之義不得不徹膳今皇帝式稽前¶
典妙簡英俊自庶子巳下至諮議舎人及學士侍讀等使¶
翼佐殿下以成聖德近者以來未甚延納談議不狎謁見¶
尚稀三朝之後但與内人獨居何由發揮聖智使睿哲文¶
<pb:KR3k0012_SBCK_247-3b>¶
明者乎今史雖闕官宰當奉職忝備所司不敢逃死謹守¶
禮經輙申減膳太子荅書曰頋以庸虚早尚墳典毎欲研¶
精政術極意書林但徃在㓜年未閑將衛竭誠躭誦因即¶
損心比日以來風虚更積中奉恩旨不許重勞加以趨侍¶
含元温清朝夕承親無自專之道遵禮以色養爲先所以¶
屢闕坐朝時乖學緒公潜申雅朂式薦忠䂓敬㝷來請良¶
符𪧐志自非情思審諭義均弼諧豈能進此藥言形於簡¶
墨撫躬三省感愧兼深文偉自此益知名¶
　　　　　太子侍讀¶
唐書曰玄宗在東宫張說與國子司業禇無量俱爲侍讀¶
深見親敬¶
又曰元和十二年諌議大夫韋綬罷皇太子侍讀綬好諧¶
戯兼通小說太子因侍上或以綬所能言之上謂宰臣曰¶
<pb:KR3k0012_SBCK_247-4a>¶
侍讀者當以經術輔導太子使深知君臣父子之教令或¶
聞綬之談論有異於是豈所以導太子者因命罷其職¶
又曰吕元膺爲同州刺史及中謝上問時政得失元膺論¶
奏辭氣激切上嘉之翌日謂宰臣曰吕元&KR0574;有讜言直氣¶
冝留在左右使言得失卿等以爲何如李藩裴垍賀曰陛¶
下納諌超冠百王乃宗社無疆之休臣等不能廣求端¶
士又不能數進忠言孤&KR0018;聖心合當罪戾請留元&KR0574;給事¶
左右㝷兼皇太子侍讀¶
五代史後唐史曰倉部郎中何澤上䟽請置太子侍讀勑¶
旨何澤早處班行深明典制固根夲而別彰憂國上封章¶
而足表匡君其所敷陳實爲&KR0098;當特議施行¶
　　　　　太子門大夫¶
六典曰宫門郎掌内外宫門管籥之事凢宫殿門夜漏盡¶
<pb:KR3k0012_SBCK_247-4b>¶
擊漏皷門夜漏上水一刻擊漏皷&KR1068;毎歳終行儺應經所¶
由門並先一刻早開&KR0002;皇太子不在則閉東宫正門其宫¶
城使𪧐衛人應入宫殿者各於左右廂便門出入至皇太¶
子還仗乃開¶
續漢書百官志曰門大夫貟二人秩六百石職比郎將¶
漢書曰文帝晁錯爲太子舎人轉太子門大夫¶
晉書曰(太子/門大)夫&KR0560;准公車令班同中書舎人主通逺近牋表¶
宫門禁防¶
唐書曰龍朔二年改門大夫爲宫門郎職比城門郎¶
三輔決録曰桓帝以平陵魯寛爲太子門大夫¶
　　　　　太子左衛率¶
六典曰左右衛率掌東宫兵仗羽衛之政令揔諸曹之事¶
凡親勲翊府及廣濟等五府屬焉副率爲之貳凢元正冬¶
<pb:KR3k0012_SBCK_247-5a>¶
至皇太子朝宫臣及諸方使則率衛府之屬以儀仗爲左¶
右廂以衛之&KR0002;皇太子備禮出入則如鹵簿之法以從¶
續漢書百官志曰衛率四百石主門衛¶
晉志曰凢太子出前衛率導在前廣麾外左右二率從夾¶
導輿車後衛率從在烏皮外並帶㦸執刀其服並視左右¶
衛將軍¶
晉書曰劉卞爲&KR0598;懐太子左率知賈后必害太子乃問張¶
華華曰君欲如何卞曰東宫儁乂如林四率精兵万人公¶
居阿衡之任&KR0002;得公命皇太子因朝使録尚書事廢賈后¶
金墉兩黄門力耳華曰廢立大事又非所能賈后微聞迁¶
卞爲雍州刺史卞恐終露乃服藥卒¶
晉中興書曰禇翼字謀逺少失父以才藝堪幹立名粛祖¶
即位徴拜屯&KR0016;校尉迁太子左衛率¶
<pb:KR3k0012_SBCK_247-5b>¶
隋書曰宇文述毎與晉王謀事及晉王爲皇太子以述爲¶
左衛率舊令率官第四品上以述素貴遂進率品爲第三¶
其見重如此¶
唐書官品志曰左右衛率各一人位視御史中丞各有丞¶
左率領果毅統逺立忠建寜凌鋒夷冠祚德等七營右率¶
領崇榮永&KR0123;崇和細射等四營二率各置尉¶
山公啓事曰太子左率鈌侍威重冝得其才無疾患者城¶
陽太守石崇忠讜有文武河東太守焦勝清貞有信義皆¶
其選也¶
　　　　　右衛率¶
晉中興書曰郄恢字道弲爲太子右衛率恢八尺美&KR0161;髯¶
風神魁梧烈宗異之¶
又曰吴隱字處黙太元中以國子愽士爲太子右衛率¶
<pb:KR3k0012_SBCK_247-6a>¶
沈約宋書曰元嘉中以王琳謝弘徴並爲太子右衛率¶
隋書曰髙祖以太子勇知時政欲重宫官之資故以大臣¶
領其職蘇孝慈自兵部尚書拜右衛率尚書如故上將廢¶
太子憚其在東宫乃出爲浙州刺史¶
荀綽冀州記曰裴康字仲預與弟揩爲名士仕至太子右¶
衛率¶
荀氏家傳曰車&KR0016;將軍悝字茂中山濤舉之爲太子右衛¶
率稱君清和理正從容頋問動可觀採真侍衛之美者¶
　　　　　前衛率¶
晉中興書曰徐邈字仙民建元中爲太子前衛率¶
　　　　　後衛率¶
晉起居注曰建元十四年以太子中舎人郄儉爲太子後¶
衛率〇宋起居注曰永&KR0004;元年以徐佩爲太子後衛率¶
<pb:KR3k0012_SBCK_247-6b>¶
　　　　　左右内率府長史¶
六典曰左右内率府長史掌判諸曹官吏及千牛備身之二¶
唐書曰永淳中以雍人元讓爲太子右内率府長史旌孝¶
行也讓弱冠明經擢第以母疾遂不求仕躬親藥膳蒸蒸¶
致養不出閭里十餘年及母終廬於墓側蓬髮不櫛沐菜¶
食飲水而巳咸亨中孝敬監國下令表其門閭至是廵察¶
使奏讓孝悌殊異由是拜職¶
太平御覽卷第二百四十七¶
