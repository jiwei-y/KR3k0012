# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:37.296976
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 669
#+PROPERTY: FILE SB11n0727-669太平御覽-卷之六百六十九.
<pb:KR3k0012_SBCK_669-1a>¶
太平御覽卷第六百六十九¶
　道部十一¶
　　　　　服餌上¶
神農經曰上藥令人身安命延又云餌五芝丹砂曽青雲¶
母太一禹餘粮各以單服令人長生中藥養性下藥除病¶
此上聖之至言方術之實録也仙藥之上者丹砂次者黄¶
金白銀衆芝五玉五雲明珠也黄精與术餌之却粒或遇¶
㓙年可以絶粒謂之米脯¶
西極明科曰上清金液丹經九鼎神圗太一九轉大丹等¶
凢一百四十卷¶
五符經曰胡麻夲生大宛又名巨勝服之不息與丗長存¶
五穀之長也服之可以知萬物通神明¶
又曰眞人謂黄精𫉬天地之淳精依山&KR0009;居神化者也天¶
<pb:KR3k0012_SBCK_669-1b>¶
仙名此爲戊已芝¶
玉訣經曰元始五常氣以陽光&KR0004;明散元始之暉眞人食¶
其景而無窮¶
三光經曰三光者仙道錬胎之術也泥丸者體形之上神¶
也¶
&KR0269;納經曰八公有言食草者力食肉者勇食穀者智食氣¶
者神¶
仙經曰丹爲金服之上士也茹芝導引咽氣者中士也食¶
餌草木者下士也食金丹大藥雖未去丗百邪不近也&KR0002;¶
但服草木及餌八石適可令疾除命益耳不足却外禍也¶
惟守眞一則劇性不犯昔仙公各服一物以得數百年乃¶
合神丹金液韓衆服菖蒲十三年身生毛日視書萬言皆¶
誦之冬&KR0221;不寒又菖蒲生湏石上一寸九節巳上紫花者¶
<pb:KR3k0012_SBCK_669-2a>¶
尤善¶
又曰煑石方東府左卿白石先生造也皆眞人所授但未¶
見眞夲丗有兩夲以省少者爲佳¶
又東華眞人食石法即東府也亦是太清法¶
又曰紫微夫人撰术序其畧曰吾俱察草木之勝&KR0018;&KR0002;速¶
益於已者並已不及木之多驗乎所以長生乆視逺而更¶
靈我非謂諸物皆當减於术也眞以术之用今之所要末丗¶
多疾冝當服餌夫道有内足猶畏外事之禍有外足者亦¶
或中崩之弊我見山林隱&KR0483;得服术者千年八百年此肩¶
五岳矣今撰术數方以傳好尚&KR0002;必信用庶無橫暴之災¶
矣¶
又曰南陽酈縣山中有甘谷水所以甘者谷山左右皆生¶
甘菊菊花墮其中歴丗弥乆臨此谷中居民皆不穿井悉¶
<pb:KR3k0012_SBCK_669-2b>¶
食甘谷水食者無不壽髙者百四五十歳下者不失八九¶
十歳故司空王暢太尉劉寛太傅𡊮隗皆爲南陽太守毎¶
到官常使酈縣月送甘谷水四十斛以爲飲食此諸公多¶
患風痺及&KR0365;冐皆得愈但不能大得其益如甘谷上居民¶
從㓜便飲食此水又菊花與薏花相似直以甘苦別之耳¶
菊甘而薏苦今眞菊甚少耳率多生於水側緱氏山與酈¶
縣最多仙方所謂曰精更生周盈皆一菊而根莖花實異¶
名矣其說甚美而近來服之者畧無所効正由不得眞也¶
八素經曰太上曰飛錬之法未可得眞人之門户又四極¶
明科云金液丹經九鼎神圖並眞仙之祕書藏于名山¶
太上太霄㓪書曰除欲减私服御吐納¶
上清列紀曰中黄之書皆白帝君所藏於瑶臺說丹藥祕¶
法非有眞籙不得其道也¶
<pb:KR3k0012_SBCK_669-3a>¶
太上丹簡墨籙曰修金液之術當得太清丹經¶
太丹隱書曰感召靈跡則天人下降上學之士服日月黄¶
華金精飛根黄氣¶
五厨經曰修奉和太不虧不盈¶
天交上經曰太古之人所以壽考者不食穀也身安神樂¶
修道易成五符經云食月之精可以長生食星之精上&KR0155;¶
太清登眞隱訣云服雲牙可絶穀去尸虫也可修眞一之¶
道裴眞人曰喜怒損志哀樂損性榮華减德隂陽冦身皆¶
學道之大忌仙法之所嫉也莫&KR0002;知而不爲爲而不敢散¶
此仙之要道生生之夲業也欲得延年當吞日華食物多¶
飲愼便卧多則生病卧則蕩心心蕩則失性病生則藥不¶
行學道者愼此¶
劉向列仙傳曰務光夏時人好琴服蒲韮根又彭祖多服¶
<pb:KR3k0012_SBCK_669-3b>¶
水桂雲母中岳人蘇林字子𤣥夲衛人靈公末年師仇公¶
教以服氣之法¶
又尹喜之長沙服巨勝實¶
又曰劉奉林周時人也學道嵩髙山積年後之委羽山能¶
閉氣三日不息但服黄連已及千歳不能有所役使¶
又曰董威輦不知何許人晉武帝末在洛陽白社中藍縷¶
不蔽恒吞一石子終日不食¶
南岳魏夫人内傳曰夫人名華存字賢安任城人也晉成¶
帝時服金屑得道¶
太元眞人茅盈内傳曰金闕聖君命太極真人使正一玄¶
玉郎王忠鮑丘等與茅盈四節燕胎流明神芝長躍𩀱飛¶
夜光洞草使拜而食之佩璽服衣正冠北首帶符握鈴畢¶
四使者告盈日食太極四節隱芝者位爲眞卿食金闕燕¶
<pb:KR3k0012_SBCK_669-4a>¶
胎玉芝者位爲司命食東宫流明金英者位爲司禄食長¶
躍雙飛者位爲眞伯食夜光洞草者位爲主㹅左右御史¶
之任子今盡食之矣壽畢天地位當爲司命上眞東岳卿¶
君都統呉越之神仙¶
眞人周君内傳曰紫陽眞人周義山字季通汝隂人也漢¶
丞相勃七世孫父浚官至陳留内史君年十六隨浚在郡¶
爲人沉重喜怒不形好獨坐静處精思微宻常以平旦出¶
日之&KR0004;面東嗽日服氣旦旦知此¶
眞誥曰衡山張正禮漢末受西城君虹景神丹方患丹砂¶
難得去廣州爲道士仙去颷室爲上仙¶
又曰張𤣥賔定襄人也魏武帝時曽舉茂才歸郷里師事¶
西河葪公受服餌术方後遇眞人樊子明於少室授以遁¶
變隱景之道昔在天柱山今來華陽内爲理禁伯¶
<pb:KR3k0012_SBCK_669-4b>¶
又曰廬江潜山中有學道者鄭景世張重華並以晉&KR0004;受¶
仙人孟德然口訣以入山行守五藏含日法兼服胡麻又¶
服𤣥丹¶
又曰平仲節河東人也劉聦亂中夏仲節度江入括蒼山¶
體有眞氣服餌仙去¶
又曰趙廣信陽城人魏末渡江入剡小白山受李法服氣¶
又受左君守玄中之道如此積年或賣藥人間多來都下¶
市丹砂作九華丹仙去¶
又曰虞翁生㑹稽人也受仙人介君食日精法吳時來隱¶
狼伍山兼行雲氣廻形之道精思積乆仙去¶
又曰朱孺子呉末入赤水山中服窮華及术後遇西歸子¶
從乞度世西歸子授以要言仙去¶
又曰明星王女者居華山服玉漿山中頂上有石龜其廣¶
<pb:KR3k0012_SBCK_669-5a>¶
數𠭇髙且三仞其側有梯磴逹龜背見玉女祠前有五石¶
曰号曰玉女洗頭盆其中水碧緑澄澈雨不加溢旱不减¶
耗内有玉女馬一疋¶
又曰華隂山中有學道者尹受子張石生李方回並晉武¶
帝時人受仙人管成子蒸丹餌术法又授&KR0171;門周壽陵服¶
丹霞之法¶
又曰范㓜冲遼西人&KR0106;服三氣法青白赤氣各如綖服之¶
十年遂得仙此髙元君太素内景法旦旦爲之視日益佳¶
其法簡其事驗¶
又曰姜伯眞在大橫山服石腦石腦如石小班色而軟又¶
大茅山東亦有形狀貟小如曽青而色似鐘乳繁陽子昔¶
亦服此¶
裴君内傳曰佛靣道人支子元裴君授以長生内術又云¶
<pb:KR3k0012_SBCK_669-5b>¶
尋藥之與存思雖致道同津而關源異緒服藥所以保形¶
形康則神安存思所以安神神通則形保二理乃成相資¶
而有¶
道學傳日許邁字叔𤣥少名映後改名逺遊與王羲之父¶
子爲世外之交羲之亦辭榮養生毎造逺弥日忘歸詩書¶
徃復多論服餌¶
又曰上清左卿黄觀子學道服金丹讀大洞經得道東府¶
左卿白玉生有煑石方文德石仙&KR0101;張叔隱受青精方太¶
清右公李抱祖岷山人受青精　飰方¶
葛洪神仙傳曰劉京從邯鄲張君受餌雲丸¶
又曰封君逹隴西人入鳥䑕山服餌年百餘歳常乗青牛¶
又曰衛叔卿中山人也服雲母¶
又曰孔元許昌人常服松脂伏苓¶
<pb:KR3k0012_SBCK_669-6a>¶
又曰焦先字孝然河東人也常食白石以分人熟如煑芋¶
又曰靈壽光扶風人年七十餘乃得未央丸方服之年二¶
百餘歳不老¶
又曰中候上仙范邈字度世舊名冰服虹景丹得道撰魏¶
夫人傳¶
又曰清虚眞人王褒字子登前漢安國侯王陵七世孫主¶
仙道君以雲碧陽水晨飛丹&KR0254;二斗賜褒服之視見甚逺¶
坐在立亡役使群神¶
太平御覽卷第六百六十九¶
<pb:KR3k0012_SBCK_669-6b>¶
