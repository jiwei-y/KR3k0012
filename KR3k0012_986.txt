# -*- mode: mandoku-view; -*-
#+TITLE: 太平御覽
#+DATE: 2015-09-12 00:54:01.756444
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 986
#+PROPERTY: FILE SB11n0727-986太平御覽-卷之九百八十六.
<pb:KR3k0012_SBCK_986-1a>¶
太平御覽卷第九百八十六¶
藥部三¶
　　　　　芝下¶
抱朴子曰千歲之枯木其下根如坐人長七寸刻之有血¶
以其血塗足下可以歩行水上不沒以塗人鼻入水水爲¶
之開可以止住淵底也以塗身則隱形欲見則拭之又可以¶
治病病在腹内則刮服一刀圭其腫痛在外者隨其所在刮¶
一刀圭以摩之皆手下即愈假令左足有疾則刮塗人左¶
足也¶
又曰松樹枝三千歳者其皮中有聚脂狀如龍形名曰飛¶
節芝大者十斤末服之盡一斤得五百歳¶
又曰樊桃芝其木如昇龍其花葉如丹蘿其實如翠鳥髙¶
不過五尺生於名山之隂東流泉水之上以夏至後伺之¶
<pb:KR3k0012_SBCK_986-1b>¶
得末服之一株得五千歳¶
又曰叅成芝赤色有光扣之枝葉如金石之音折而續之¶
即復如故¶
又曰木渠芝寄生大木上如蓮花九莖一叢其味甘而辛¶
建木芝實生於都廣其皮如纓蛇其實如鸞鳥此三芝得¶
服之白日昇天也¶
又曰黄蘆子尋木華玄液華此三芝生於㤗山要鄊及奉¶
髙有得服之皆令人壽千歳也¶
又曰千歳鷰其窠户北向其色多白而尾毛掘取隂乾末¶
服得五百歳凡此百二十種皆肉芝也¶
又曰&KR0818;芝或生深山之中或生大木之下或生泉水之側¶
其狀或如宫室或如車馬或如龍虎或如飛鳥五色無常¶
亦百二十種自有圗也皆當禹歩徃採取之刻以骨刀隂¶
<pb:KR3k0012_SBCK_986-2a>¶
乾末服方寸匕令人昇仙中者數千歳下者千歳欲求芝¶
草入名山必以三月九月此山開出神藥之月也勿以山¶
浪日必以天輔時三竒㑹尤佳出三竒吉門到山湏六隂¶
之日明堂之時帶靈寳符牽白犬抱白雞以白鹽一㪷及¶
開山符檄着大石上執吴唐草一抱以入山山神喜必得¶
芝也又(採芝/服芝)欲得王相專和之日支干上下相生爲佳此¶
諸芝名山多有之但凡庸道士心不精志行穢德薄又不暁¶
入山之術雖得其圗不知其狀亦終不能得也山無大小¶
皆有鬼神其鬼神不以芝與人人　雖踐之不可見也¶
又曰草芝有獨揺芝無風自動其莖大如手指赤如丹素¶
葉似莧其根有大魁如斗有細者如雞子十二枚周繞大根四¶
方似倣俲十二辰也相去丈許皆有細根如白髮以相連¶
生髙山深谷之上其所生左右無草得其大魁末服之盡¶
<pb:KR3k0012_SBCK_986-2b>¶
則千歳服其細者一枚百歳可以分他人也壊其大根即¶
隱形欲見則左轉而出之¶
又曰牛角芝生虎壽山及吴陵上狀似葱而特生如牛角¶
長三四尺青色末服方(寸匕/日三)服至百日則得千歳矣¶
又曰龍仙芝狀似昇龍之相負也以葉爲鱗其根則如蟠¶
龍服一株得千歳矣¶
又曰紫珠芝其莖黄其葉赤其實如李而紫色二十四枚¶
輙相連而垂如貫珠也¶
又曰白符芝髙四五尺似梅常以大雪而花季冬而實¶
又曰朱草芝九曲有三葉葉有實也¶
又曰五德芝狀似樓殿莖方其葉五色各具而不雜狀如¶
偃盖中甞有甘露紫光起數尺¶
又曰龍衘芝常以仲春對生三節十二枚下根如坐人¶
<pb:KR3k0012_SBCK_986-3a>¶
凡此草芝又有百二十種隂乾服之則令人與(天/地)相畢或¶
得千歳二千歳¶
又曰肉芝者謂萬歳蟾蜍頭上有角頷下有丹書八宇以¶
五月五日日中時取之隂乾百日以其足畫地即爲流水¶
千歳蝙蝠色如白雪集則倒懸腦重故也此二物得而隂¶
乾末服之令人壽四萬歳千歳龜五色具額上兩骨起似¶
角以羊血浴之乃剔取服之　壽千歳行山中見小人¶
乗車馬長七八寸者肉芝也取服(即/成)仙凡百二十種皆肉¶
芝¶
漢武内傳曰仙芝上蘂有大真虹芝¶
論衡曰章帝時零陵生芝草五本¶
又𥘉禀篇曰未草之莖如鍼紫芝之栽如豆如珠玉者禀¶
氣而生亦猶此也¶
<pb:KR3k0012_SBCK_986-3b>¶
茅君内傳曰勾曲山上有神芝五種第一曰龍仙芝似交¶
龍之相負服之爲太極仙卿第二曰名叅成芝赤色有¶
光扣其枝葉如金石之音折而續之即如故服之爲¶
太極大夫第三曰燕胎芝其色紫形如葵葉燕象如¶
欲飛狀光明洞徹服一株拜爲太清龍虎仙君第四曰名¶
夜光芝其色青實正白如李夜視其實如月光照洞一¶
室服一株爲太清仙官第五曰玉芝色白如玉剖食¶
拜三官正真御史也¶
神仙傳曰漆飛黄子張虚字子黄遼人也行玄素之道年¶
二百歳有少容服九英盖芝石象而得道也¶
又曰刁子然服赤烏散及夜光芝仙人採芝圗曰芝生於¶
名山食之令人乗雲能上天觀望八極通見神明鳯凰芝¶
草生於名山之上金玉間文石上隂乾治食一年令人羽翼¶
<pb:KR3k0012_SBCK_986-4a>¶
皆生壽千歳能乗雲與鳯凰俱¶
又曰水芝生於名山大谷之隂治食之能入水中乗雲行¶
通神明能使百鬼甘露芝生於石山之隂有五彩覆之¶
又曰車馬芝生於名山之中此尭時七車馬化爲之能得¶
食之乗雲而行上有雲氣覆之萬年芝生於名山之中及¶
蓬萊山¶
又曰地芝生於名山得食之延年益壽一舉(千/里)走越江海¶
又曰月芝生於名山之隂金石珠玉之間隂乾治食令人¶
有毛二尺延壽萬歳¶
又曰土芝生於名山之隂黄雲覆之此戊巳中宫黄帝之¶
精食之益壽八千¶
又曰黒雲芝生於名山大谷涼泉之間黒盖赤裏莖黒味¶
鹹苦食之一年能入火不燋入水不漬石芝生於名山之¶
<pb:KR3k0012_SBCK_986-4b>¶
隂色黄上有不死之藥如甘露味極美取而食之令人不¶
死赤松子所服山芝之居東西行三南北行五此爲山芝¶
其色皆白山芝者韓終所食也與天地相極延年益壽通¶
神明矣¶
又曰人芝生於名山之隂青盖白莖黄龍芝生於神仙之¶
中狀如黄龍雲氣芝生於名山之中盖白莖白裏赤天芝¶
生於名山之隂千秋芝生於大谷中四方異色南赤西白北¶
黒東青食之不老老者不死雷芝生於名山之隂白石之¶
上有白雲覆(之/黄)雲芝生於名山之中金石間上有黄雲覆¶
之食之壽千歳令人通見神明乗雲爲車風爲馬青雲¶
芝生於名山之隂雲母芝生於(名/山)澤泉之旁白虎芝生於¶
名山之隂大木下狀如虎盖青味辛食之令人有力¶
又曰東方芝生於山東之隂南方芝生於神山之陽北方¶
<pb:KR3k0012_SBCK_986-5a>¶
芝生於北海之山大谷水中狀異而澤西方芝生於崑崙¶
之上金石間萬年(芝/牛)於名山之隂¶
又曰夜光芝生於名山之隂大谷凉泉中金石間有浮雲¶
翔其上太一芝生於名山之陽盖黄莖赤得而食之令人¶
不老與天地相保¶
又曰虎芝生於名山之隂狀如虎食之身輕延壽八百年¶
鳴鳥芝生於名山多林之陽狀如鳥五色隂乾治食令人¶
身輕與風俱行¶
又曰赤龍芝生於名山之隂源泉(澤泉中状如龍其色赤/白以秋採之便有白)光¶
食之壽與天地無極黒龍芝生於名山之中大木下黒色¶
如龍食之便令人能入水中¶
孫氏瑞應圖曰芝草常以六月生春青夏紫秋白冬黒¶
十洲記曰祖州有飬神丹芝似菰苗長三四尺人死以草¶
<pb:KR3k0012_SBCK_986-5b>¶
覆之皆活服之長生秦始皇時大疫多有死者(有/鳥)如烏衘¶
此草以覆死人面燈時皆活始皇聞以問北郭鬼谷先生¶
先生曰此不死草也生瓊田中又有鍾山仙家數十萬耕¶
田種芝草¶
嵩高山記曰嵩髙山上有神芝人芝者狀似小兒地芝者辟¶
方一尺如黄金色覆以五色雲有神龍守之食者可以遐¶
年¶
崔豹古今注曰元和二年芝生沛如人冠狀又如章武如¶
人抱三子狀成帝建初五年芝生頴川常以六月中生一¶
葉春青夏紫秋白冬黒十月復黄氣岀上尺五寸¶
愽物志曰名山生神芝不死之草上芝爲車馬形中芝爲¶
人形下芝爲六畜形¶
唐新語曰崔希嶠以孝友稱丁内憂哀毀過禮爲鄭縣丞¶
<pb:KR3k0012_SBCK_986-6a>¶
芝草生所居堂一宿而葩盖盈尺¶
杜寳大業拾遺録曰七年六月東都永康門内㑹昌門東¶
生芝草百二十莖散在地周十歩許紫莖白頭或白莖黑¶
頭或有枝或無枝亦有三枝如古岀宇者地内根並如綿¶
大相連着乾陽殿東東上閣前槐樹上生芝九莖共本相¶
扶而生中莖最長兩邊八莖相次而短有如樓閣甚㓗白¶
武賁郎将叚文操留守畫圖表奏¶
本草經曰青芝一名龍芝食之身輕不老神仙生太山山¶
谷亦生五岳地上¶
又曰黄芝一名金芝食之神仙生嵩髙山山谷中¶
又曰赤芝一名丹芝食之爲神仙生霍山山谷¶
又曰黒芝一名玄芝生恒山山谷¶
又曰紫芝一名木芝乆服延年作神仙生(山/岳)地上色紫形¶
<pb:KR3k0012_SBCK_986-6b>¶
如桑〇吴氏本草經曰紫芝一名木芝¶
九歌曰采三秀兮於山門(三秀/芝草)石磊磊兮葛蔓蔓繆襲¶
神芝賛曰青龍元年五月庚辰神芝生乎長平之習陽其色¶
紫丹其質光曜髙尺八寸五分散爲三十有六莖枝幹連¶
屬有似珊瑚之形詔御府匱而藏之具盡其形¶
古瑞命記曰王者慈仁則(生食芝/則延年)又神農氏之論芝也云¶
山川與四時五行隂陽晝夜之精以生五色神芝皆爲聖¶
王休祥焉自漢孝武顯宗世號隆盛而元封永平所紀神¶
芝方斯蔑如也且其枝幹條莖本末相承乃恊于天官之¶
數非神明其數孰能如此¶
天台山賦曰五芝含秀而紛敷¶
嵇康詩曰煌煌靈芝一年三秀¶
太平御覽卷第九百八十六¶
