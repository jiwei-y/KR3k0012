# -*- mode: mandoku-view -*-
#+TITLE: 太平御覽
#+DATE: 2015-09-23 10:14:04
#+PROPERTY: LASTPB  <md:KR3k0012_SBCK_841-1a>
#+PROPERTY: JUAN 845

<md:KR3k0012_SBCK_843-7b>¶
<md:KR3k0012_SBCK_844-1a>¶
<pb:KR3k0012_WYG_844-1a>
欽定四庫全書
　太平御覽卷八百四十四¶
　　　　　　　　　　　　宋　李昉等　撰
　　飲食部二¶
　　　酒中¶
魏畧曰太祖時禁酒而人竊飲之故難言酒以白酒為
賢¶人清酒為聖人¶
又曰王凌表滿寵年過躭酒不可居方任帝将召寵給
<pb:KR3k0012_WYG_844-1b>
事¶中郭謀曰寵為汝南太守豫州刺史二十餘年有勲
方岳¶及鎮淮南呉人憚之若不如所表将為所闚可令
還朝問¶以方事以察之帝從之寵既至進見飲酒至一
石不亂帝¶慰勞遣還¶
又曰華歆能劇飲至石餘不亂衆人㣲察常以其整衣
冠¶為異¶
又曰烏桓諸部俗能作白酒而不知作麴蘖常仰中國<md:KR3k0012_SBCK_844-1b>¶九州春秋曰曹公禁酒而孔融書嘲之曰夫天有酒旗
<pb:KR3k0012_WYG_844-2a>
之星地列酒泉之郡人有旨酒之德故堯不先千鍾無
以¶成其聖且桀紂以色亡國今令不禁婚姻也太祖外
雖寛¶容之内不平御史大夫郗慮知㫖以免融官¶
吳志曰大帝於武昌臨釣臺飲酒大醉令人以水灑羣
臣¶曰今日酣飲唯醉墮臺中乃當止耳張昭正色不言
出外¶車中坐帝遣人呼招還謂曰為共作樂耳公亦何
為怒乎¶昭對曰昔紂為糟丘酒池長夜之飲當時亦不
以為惡也¶帝黙有慙色
<pb:KR3k0012_WYG_844-2b>
又曰帝常令中書郎詣顧雍有所諮訪若合雍意事可
施¶行即與相反覆究而論之為設酒食如不合意雍即
正色¶改容黙然不言無所施設郎退告帝曰顧公歡悦
是事合宜¶也其不言者是事未平也孤當重思之其見
敬信如此<md:KR3k0012_SBCK_844-2a>¶又曰大帝常命諸葛恪行酒至張昭前昭先有酒色不
肯¶飲曰此非養老之禮也帝曰卿其能令張公辭屈乃
當飲¶之耳恪難昭曰昔師尚父九十擁旌旗仗鉞猶未
<pb:KR3k0012_WYG_844-3a>
告老也今¶軍旅之事将軍在後酒食之事将軍在先何
謂不養老也¶昭卒無辭遂為盡爵¶
又曰曹公出濡須甘寧為前部督受勅斫敵前營帝特
賜¶米酒衆肴寧乃持賜手下百餘人食食畢寧先以銀
盌酌¶酒自飲兩盌乃酌與其都督督不肯持寧引刀置
膝上呵¶謂之曰卿見知於至尊孰與甘寧寧尚不惜死
卿何以獨惜¶死都督見寧色厲即起拜持酒以通酌兵
各一銀盌至二¶更時啣枚出斫敵敵驚動遂退寧益貴
<pb:KR3k0012_WYG_844-3b>
重¶
又曰孫皓每饗宴無不竟日坐席無能不率以七升為
限¶雖不悉入口皆澆灌取盡&KR0330;曜素飲酒不過三升初
見禮<md:KR3k0012_SBCK_844-2b>¶異時當裁减或密賜茶茗以當酒至於罷衰更見
逼强¶輙以為罪又於酒後使侍臣難拆公卿以嘲弄侵
尅發擿¶私短以為歡笑¶
又曰笮融督廣陵運漕大起圖祠每浴佛多設酒飯布¶
席於路經數十里民人來觀及就食且萬人費以巨億
<pb:KR3k0012_WYG_844-4a>
計¶
蜀志曰簡雍拜昭德将軍時天旱禁酒釀者有刑吏於
人¶家索得釀具論者欲令與作酒者同罰雍從先主逰
觀¶見一男子行於道謂先主曰彼欲淫何以不縛先主
曰卿¶何以知之對曰彼有其具與欲釀者同先主大笑
而原欲¶釀者¶
晉書曰王戎嘗如阮籍飲時兖州刺史劉昶字公榮在
坐¶籍以酒少爵不及昶昶無恨色戎異之他日問籍曰
<pb:KR3k0012_WYG_844-4b>
彼何¶如人答曰勝公榮不可不與飲若减公榮則不敢
不共飲<md:KR3k0012_SBCK_844-3a>¶惟公榮可不與飲¶
晉書曰山濤飲酒至八斗方醉帝欲試之以酒八斗飲
之¶密益其酒濤極本量而止¶
又曰陸抗與羊祜推僑札之好抗嘗遺祜酒祜飲之不
疑¶抗有疾祜饋之藥抗亦推心服之于時以為華元子
反復¶見於今¶
又曰阮孚為散騎常侍以金貂換酒為有司所彈
<pb:KR3k0012_WYG_844-5a>
又曰謝奕為桓温司馬謂之方外司馬因以酒逼温走
入¶南康主門避之主曰君無狂司馬何由得相見弈遂
引温¶一兵帥於㕔事共飲曰失一老兵得一老兵亦何
所怪¶
又曰陸納字祖言為吳興太守将之郡先至姑熟辭桓
温¶因問温曰公致酒可飲幾升食肉多少温曰年大來
飲三¶升便醉白肉不過十臠卿復云何曰素不能飲止
可三升<md:KR3k0012_SBCK_844-3b>¶肉亦不足言後伺温閑曰外有㣲禮方守逺郡
<pb:KR3k0012_WYG_844-5b>
欲與公一¶醉以展下情温欣然納之時王坦之刁彞在
座及受禮唯¶有酒一斗鹿肉一拌座客驚愕納徐曰明
公近云飲酒三¶升納正可二升今有一升以備盃酌餘
瀝温及賔客並嘆¶其率素温更勅中厨設精饌酣宴極
歡而罷¶
又曰何充字次道能飲酒雅為劉恢所貴恢每云見次
道¶飲令人欲傾家釀言其能温克也¶
又曰陶侃每飲酒有常限歡有餘而限已竭殷浩更勸
<pb:KR3k0012_WYG_844-6a>
少¶進侃悽然曰年少時嘗誡之乃已¶
宋書曰王𢎞為江州刺史欲識陶潜不敢致也潜常往
廬¶山𢎞令潜故人寵通之遺酒於半道栗里要之潜有
脚疾¶使一人門生二兒舉藍輿及至欣然便共飲酌俄
頃𢎞至¶亦無忤也先是顔延之為劉豫後車功曹在尋
陽與潜情<md:KR3k0012_SBCK_844-4a>¶欵後為始安郡經過潜每往必酣飲致醉延
之臨去留二¶萬錢與潜潜悉送酒家稍就取酒嘗九月
九日無酒出宅¶邊菊叢中坐乆之逢𢎞送酒至即便就
<pb:KR3k0012_WYG_844-6b>
酌醉而後歸潜不¶解音聲而素畜琴一張每有酒適輙
撫弄以寄其意貴賤¶造者有酒輙設潜若先醉便語客
我醉欲卧卿可去其真¶率如此郡将候潜逢其酒熟取
頭上葛巾漉酒畢還後着¶之¶
又曰顧憲之為建康令清儉强力為政甚得人和共都
下¶飲酒者醇㫖輙號為顧建康謂其清美焉¶
又曰孔顗為江夏内史性使酒每醉輙彌日不醒居常
貧¶罄無有豐約未嘗闗懐為府長史典籖諮事不呼前
<pb:KR3k0012_WYG_844-7a>
不敢¶前不令去不敢去雖醉日居多而曉明政事醒時
判决未¶嘗有擁衆咸云孔公一月二十九日醉勝世人
二十九日<md:KR3k0012_SBCK_844-4b>¶醒也¶
又曰顔延之好騎馬遨逰里巷遇舊知輙據鞍索酒得
必¶傾盡欣然自得¶
又曰沈文秀出為吳興太守文秀飲酒五斗妻王氏飲¶
酒亦至三斗常對飲竟日而視事不廢¶
又曰袁粲為丹陽尹嘗步屧白楊郊野間道遇一士大
<pb:KR3k0012_WYG_844-7b>
夫¶便呼與酣飲明日此人謂被知顧到門求進粲曰昨
飲酒¶無偶聊相要耳竟不與相見¶
又曰蕭思話嘗從文帝登鍾山北嶺中道有磐石清泉
上¶使於石上彈琴因賜以銀鍾酒謂曰相賞有松石間
意¶
又曰彭城王義康傳曰㑹稽長公主於兄弟為長文帝
所¶親敬上嘗就主宴集甚歡主起再拜頓首悲不自勝
上不¶曉其意起自扶之主曰車子嵗暮必不見容特乞
<pb:KR3k0012_WYG_844-8a>
其命因<md:KR3k0012_SBCK_844-5a>¶慟哭上亦流涕指蒋山曰必無此慮若違今誓
便是負初¶寧陵即封所餘酒賜義康曰㑹稽姉飲憶弟
所餘酒今封送¶車子義康小字也¶
齊書曰髙帝幸東宫召諸王宴飲因遊𤣥圃長沙王
晃¶捉華盖臨川王暎執雉尾扇聞喜公子良持酒鎗南
郡王¶行酒武帝與豫章王嶷及王敬則自捧肴饌髙帝
大飲賜¶武帝已下酒並大醉盡歡日暮乃去¶
又曰謝胐為吳興與弟&KR0682;於征虜渚送别胐指&KR0682;口¶曰
<pb:KR3k0012_WYG_844-8b>
此中唯宜飲酒&KR0682;建武之朝專以長酣為事與劉塡沈¶
昭畧交歡飲各至數斗朏既至郡致&KR0682;數斛酒遣曰力
飲¶此物勿豫人事&KR0682;嘗與劉悛飲推辭乆之悛曰謝荘
兒不¶可云不能飲&KR0682;曰苟得其人自可沉湎千日悛甚
慙無言¶
又曰王琨儉於財用酒不過兩爵輙云取酒難過遇之<md:KR3k0012_SBCK_844-5b>¶粱書曰初梁武帝招延後進二十餘人置酒賦詩臧盾
以¶詩不成罰酒一斗飲盡顔色不變言笑自若蕭介染
<pb:KR3k0012_WYG_844-9a>
翰便¶成文無加㸃帝兩美之曰臧盾之飲蕭介之文席
之美也¶
又曰隂鏗嘗與賔友飲宴見行觴者因迴酒炙以授之
衆¶坐者笑鏗曰吾儕終日酣飲而執爵者不知其味非
人情¶也及侯景之亂鏗嘗為賊擒或救之獲免鏗問之
乃前所¶行觴者¶
又曰張纉為湘州刺史初呉規頗有才學邵陵王綸¶引
為賔客深相禮遇及綸作牧郢藩規隨從江夏遇纉出
<pb:KR3k0012_WYG_844-9b>
之湘鎮路經郢服綸餞之南浦纉見規在坐意不能平
忽¶舉盃曰吳規此酒慶汝得陪今宴規尋起還其子翁
孺見¶父不悦問而知之翁孺因氣結爾夜便卒規恨纉
悲慟而¶憤哭兼至信次之間又殞規妻深痛夫子翌日
又亡時人<md:KR3k0012_SBCK_844-6a>¶為張纉一盃酒殺吳氏三人¶
南史曰南海有頓遜國在海峙上有酒樹似安石榴採
其¶花汁停瓮中數日而成酒¶
後魏書曰太宗引崔浩論事語至中夜太宗大悦賜浩
<pb:KR3k0012_WYG_844-10a>
縹¶醪酒十斛水精戎塩一兩曰朕味卿言若塩酒故與
卿同¶其味也¶
又曰髙允被勅論集往世酒之敗德以為酒訓孝文覽
而¶悦之¶
又曰胡叟少孤每言及父母則涙下若孺子之號春秋
常¶祭之前則先求㫖酒時燉煌汜潜家善釀酒每節送
一壺¶與叟論者以潜為君子¶
又曰李元忠拜南趙郡太守好酒無政績及荘帝崩棄
<pb:KR3k0012_WYG_844-10b>
官¶潜圖義舉㑹齊神武東出元忠便乗露車載濁酒
奉迎<md:KR3k0012_SBCK_844-6b>¶神武聞其酒客未即見之元忠下車獨坐酌酒擘
脯食之¶謂門者曰本言公招延豪傑今聞國士到門不
能吐哺輟¶洗其人可知還吾刺勿復通也門者以告神
武遽見之¶
又曰齊神武自太原來朝見宋逰道曰此人是逰道邪
常¶聞其名今日始見其面遷逰道别駕後神武之司州¶
饗朝士舉觴屬逰道曰飲髙歡乎中酒者大丈夫卿之
<pb:KR3k0012_WYG_844-11a>
為¶人合飲此酒¶
又曰魏帝宴華林園謂神武曰自頃所在百司多有貪
暴¶朝廷中有心公平直言彈劾不避親戚者王可勸酒
神武¶降階跪言與御史中尉崔暹一人謹奉明㫖敢以
酒勸并¶臣所射賜物千段乞以迴賜帝又褒美之¶
又曰劉藻字彦先光父宗之廬江太守涉獵羣籍美談
笑善¶與人交飲酒一石不亂藻為東平别将辟於洛水
之南<md:KR3k0012_SBCK_844-7a>¶文帝曰與卿石頭相見藻對曰臣雖不才非古人度
<pb:KR3k0012_WYG_844-11b>
亦不留¶賊虜而陛下輙當釃曲阿之酒以待百姓帝大
笑曰今未¶至曲阿且以河東數石賜卿¶
又曰裴粲傅元顥入洛以粲為西兖州刺史尋為漢陽
太¶守崔巨倫所逐棄州入嵩髙山節閔帝初復為中書
令後¶正月晦帝出臨洛濵粲起御前再拜上夀酒帝曰
昔北海¶入朝慙竊神器爾日卿誡之以酒今欲我飲何
異於往情¶粲曰北海志在沈湎故諫其所失陛下齊聖
温克臣敢獻¶㣲誠帝曰甚愧來譽仍為令酌
<pb:KR3k0012_WYG_844-12a>
又曰齊郡王簡性好酒不能理公私之事妻常氏燕郡
公¶喜女也文明太后以賜簡幹綜家事頗節簡酒乃至
盜竊¶求乞婢侍卒不能禁¶
又曰阮孚性機辨好酒貌短而秃周文帝偏所眷顧常
於<md:KR3k0012_SBCK_844-7b>¶室内置酒十缾餘缾上皆加帽欲戯孚孚適入室見
即¶驚喜曰吾兄弟輩甚無禮何為竊入王家匡坐相對
宜早¶還宅也因持酒歸周文撫手大笑¶
北齊書曰段韶尤嗇於財雖親戚故舊畧無施與其子
<pb:KR3k0012_WYG_844-12b>
深¶尚公主并省丞即在家佐事十餘日事畢辭還人唯
賜一¶杯酒¶
又曰髙季式豪華好酒又恃舉家勲功不拘檢節與光
州¶刺史李元忠生平逰欵在濟州夜飲憶元忠開城門
令左¶右乗驛馬持一壺酒往光州勸元忠朝廷知而容
之¶
又曰齊河南王孝瑜武成禮遇特隆帝在晉陽手勅之
曰¶吾飲汾清二盃勸汝鄴酌兩盌其親愛若此也
<pb:KR3k0012_WYG_844-13a>
又曰齊皇甫亮性質朴純厚終無斥言矯飾屬有勅下
司¶各列勤惰亮三日坐不上省文宣王親詰其故亮曰
一日雨<md:KR3k0012_SBCK_844-8a>¶一日醉一日病酒文宣以其實優容之¶
又曰周文帝聞&KR0330;瓊養髙不仕辟之不能屈明帝即位
禮¶敬逾重乃為詩願時朝謁帝不悦勅有司日給河東
酒一¶斗號之曰逍遥公¶
唐書曰定州緫管李元通性剛烈無所屈撓初城䧟為
劉¶黒闥所囚其故吏有以酒食餽之者元通謂之曰諸
<pb:KR3k0012_WYG_844-13b>
君哀¶吾困辱故以酒食來相寛慰耳吾當為諸君一醉
可乎¶遂與樂飲因請劔起舞畢以劒潰腹而死¶
又曰蒲萄酒西域有之前代或有貢獻及破髙昌收馬
乳¶蒲萄實於苑中種之并得其酒法上自損益造酒酒
成¶凡有八色芳春酷烈味兼醍盎既頒賜羣臣京師識
其味¶
又曰麟德元年九月壁州刺史鄧𢎞慶制酒令平索者
精¶四字<md:KR3k0012_SBCK_844-8b>¶
<pb:KR3k0012_WYG_844-14a>
又曰張鎮周拜舒州都督舒州即其本邑鎮周乃多市
酒¶肴就望江舊宅盡召故人親戚與之酣宴散髪箕踞
敦疇¶昔之歡十日贈以錢帛既而垂泣謂親賔曰比者
張鎮周¶與故人為歡今日以後舒州都督治百姓耳官
民禮隔不¶得交逰因與之訣自是親戚有犯法一無所
縱州境因兹¶肅然¶
又曰李景伯景龍中為諫議大夫中宗嘗與宰臣貴戚¶
内宴酒酣逓唱迴波樂甚喧雜失禮次至景伯歌曰迴
<pb:KR3k0012_WYG_844-14b>
波¶爾時酒巵㣲臣職在箴規禮飲只合三爵君臣雜混
非宜¶席為之散時人稱之¶
又曰李適之雅好賔友飲酒一斗不亂夜則宴賞晝决
公¶務廷無留事¶
管子曰桓公飲管仲酒仲棄其半公問之對曰臣聞酒<md:KR3k0012_SBCK_844-9a>¶入舌出舌出言失言失身棄臣棄身不如棄酒桓公笑焉¶
晏子曰景公飲酒移於晏子之家晏子立于門曰國
得無¶有故乎君今何為非時而夜辱公曰酒醴之味金
<pb:KR3k0012_WYG_844-15a>
石之聲¶願與夫子樂之晏子曰臣不敢與焉公乃移於
司馬穰苴¶之家穰苴答如晏子公復移於梁丘據據左
執琴右擁竽¶行歌而至公曰樂哉無彼二子何以持國
無此一臣何以¶樂身¶
孫卿子曰醉者越百步溝以為跬足也俯而出城門以
為¶萬丈之門酒亂其神也¶
　
　
<pb:KR3k0012_WYG_844-15b>
　
　
　
　
　
　
　
　太平御覽卷八百四十四
