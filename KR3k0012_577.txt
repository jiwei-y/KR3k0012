# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:31.200602
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 577
#+PROPERTY: FILE SB11n0727-577太平御覽-卷之五百七十七.
<pb:KR3k0012_SBCK_577-1a>¶
太平御覽卷第五百七十七¶
　樂部十五¶
　　　　　琴上¶
&KR0003;文曰琴禁也神農所作洞越練朱五絃周加二絃¶
毛詩關睢曰窈宨淑女琴瑟友之(注曰冝以琴瑟友樂之/箋云賢女乃與琴瑟之)¶
(志同/也)¶
又鄘栢舟定之方中曰樹之榛栗椅桐梓&KR0238;爰伐琴瑟¶
又甫田車轄曰四牡騑騑六轡如琴(箋云御群臣使之有/禮如御四馬騑騑然)¶
(使之均調/緩急和也)¶
又緇衣雞鳴曰琴瑟在御莫不静好¶
禮記曲禮曰先生之書篋琴瑟在前坐而遷之戒勿越也¶
又曲禮下曰士無故不去琴瑟¶
又明堂位曰拊&KR0366;玉磬揩擊大琴中琴四代之樂器也¶
<pb:KR3k0012_SBCK_577-1b>¶
又檀弓上曰子夏旣除䘮而見於孔子與之琴和之而不¶
和彈之而不成聲(樂由/人心)作而曰哀未忘也子張旣除䘮而¶
見與之琴和之而和彈之而成聲作而曰先王制禮不敢¶
不至也¶
又檀弓上曰顔淵之䘮饋祥肉孔子出受之入彈琴而後¶
食之(彈琴以/徹哀也)¶
又曰&KR0093;聲哀哀以立㢘㢘以立志君子聽琴瑟之聲則思¶
志義之臣¶
又雜記曰下大功至辟琴瑟¶
周禮曰雲和之琴冬至日於地上圎丘奏之空桑之琴夏¶
至日於澤中萬丘奏之龍門之琴於宗廟奏之¶
左傳曰&KR0004;穆姜使擇羙檟自以爲櫬與頌琴¶
又曰晉侯觀于軍府見鍾儀問其族曰伶人也與之琴操¶
<pb:KR3k0012_SBCK_577-2a>¶
南音公曰君子也言稱先職不背夲也樂操土風不忘舊¶
也¶
又曰&KR0004;衛侯有嬖妾使師曹誨之琴師曹鞭之公怒鞭師¶
曹三百¶
爾雅云大琴曰離二十絃或傳此是伏羲所制¶
周書曰鄒忌以皷琴見齊威王威王恱之舎之右室須&KR0119;王自¶
皷琴鄒忌推户久曰善哉皷琴也王悖然不恱去琴按劒¶
曰夫子見之未察何以知其善忌曰大絃濁以温小絃廉¶
折以淸推之&KR0055;而釋之舒均諧以鳴大小相盖回邪而¶
不相害是知其善忌復曰不獨語音夫治國家弭人民皆¶
在其中王又悖然不恱曰&KR0002;語五音紀信未有如夫子者¶
也&KR0002;治國家弭人民皆在其中又何爲&KR0093;桐之間忌曰大¶
絃急以温者君也小絃㢘折以清者相也推之&KR0055;釋之舒¶
<pb:KR3k0012_SBCK_577-2b>¶
者刑罰審也均諧之鳴者政令一也大小相盖回邪不相¶
害者上下和鳴吏民相親也夫復而不亂者所以治昌連¶
而徑者所以存亡故曰琴音調而天下治治國家弭人民無&KR0002;¶
乎五音者矣王曰善忌見三月而受相印淳于髠謂忌曰¶
髠有愚志願陳諸前忌曰謹受教髠曰得人者昌失人者¶
亡忌曰謹受命請無觀髠曰狢膏&KR0068;軸所以爲猾然而不¶
能運方穿忌曰謹受命請事左右髠曰弓膠腊幹所以爲¶
勢然而不能&KR0019;合踈逺忌曰謹受命請謹自撫附萬民髠¶
曰狐裘雖&KR0102;不可&KR0024;以黄犬之皮忌曰謹受命謹請擇君¶
子無親小人髠曰大車無轂不能載常任琴瑟無軫不能¶
成五音忌曰謹受命請謹修法律而督姦吏髠&KR0003;畢趍出¶
至門而眄其僕曰是人者吾語之微言其應我如響之應¶
聲是人封不乆矣居朞年封於下邳号曰成侯¶
<pb:KR3k0012_SBCK_577-3a>¶
史記曰箕子諌紂不聽而&KR0013;髮佯狂爲奴隠而皷琴以自¶
悲¶
又曰司馬相如素與臨卭令王&KR0123;相善臨卭冨人卓王孫¶
有女文君新寡好音相如謬與令相重而以琴心挑之相¶
如始之臨卭車&KR0016;雍容閑雅甚都及飲卓氏弄琴文君&KR0060;¶
從户窺之心恱恐不得當也¶
又曰荆軻左把&KR0087;王右揕其胷王乞聽琴而死召&KR0078;人皷¶
琴聲曰羅縠單衣可裂而絶八尺屏風可超而越鹿盧之¶
劒可&KR0018;而拔王奮而去¶
又曰黄帝使素女皷五十絃琴帝悲不能自禁破爲二十¶
五絃¶
又曰萬石君奮年十五爲小吏侍髙祖與語愛其恭敬問¶
曰&KR0002;何有對曰獨有母不幸失明有姉能皷琴髙祖乃召¶
<pb:KR3k0012_SBCK_577-3b>¶
其姉爲美人以奮爲中㳙徙其家長安中戚里¶
東觀漢記曰上甞問宋弘道通之士弘薦桓譚譚善皷琴¶
喜鄭聲上數聽恱之弘聞坐府上遣吏召譚責問之譚叩¶
頭良乆乃遣後上令譚皷琴譚爲之失次上問之弘言其¶
故故不復令譚給事¶
後漢書曰&KR0004;蔡邕在陳留鄰人有以酒食召邕者比徃而¶
酒巳酣客有彈琴於屏邕至門潜聽之曰以樂召我而有¶
殺心何也遂返將命者告主人曰蔡君至門而去邕素爲¶
&KR0022;郷所宗主人遂自追問其故邕具以告莫不憮然彈琴¶
者曰我向見螳蜋方向鳴蟬蟬將去而未飛螳蜋爲之一¶
前一却吾心聳然唯恐螳蜋之失蟬也此豈爲殺心而形¶
於聲乎邕歎曰此足以當之矣¶
又曰蔡邕字伯喈陳留人性沉審志好琴道以嘉平元年¶
<pb:KR3k0012_SBCK_577-4a>¶
入清溪訪&KR0017;谷先生所居山五曲曲有幽居靈跡每一曲¶
制一弄三年曲成出呈馬融王元董卓等異之¶
晉書曰王敬伯㑹稽餘姚人洲渚中昇亭而&KR0043;是夜月華¶
露輕敬伯皷琴感劉惠明亡女之靈告敬伯就體如平生¶
從婢二人敬伯撫琴而歌曰低露下&KR0055;幕垂月照&KR0012;琴空¶
絃益霄淚誰憐此夜心女乃和之曰歌宛轉情復哀願爲¶
煙與霧氛氲同共懷¶
晉書曰阮瞻善彈琴人聞其能多徃來聽不問貴賤長㓜¶
皆爲彈之神氣冲和不知向人所在内兄潘岳每令皷琴¶
終日逹夜無忤色¶
晉中興書曰戴逵字安道少有文藝善皷琴太宰武陵王¶
晞聞其能琴使人召焉逵對使者破琴曰戴安道不爲王¶
門伶人晞怒乃更引其兄&KR0274;&KR0274;亦能樂聞命忻然操琴而¶
<pb:KR3k0012_SBCK_577-4b>¶
徃逵不樂當丗以琴書爲娱不逺千里¶
宋書曰蕭思話領左衛將軍甞從太祖登鍾山北領中道¶
有盤石清泉上使於石上彈琴因賜以銀鍾酒謂曰相賞¶
有松石間意¶
又曰衡陽王義季鎮京口長史張邵與戴顒姻通近來止¶
黄鵠山林澗甚美顒憩於澗義季亟從之遊顒衣野服爲¶
義季皷琴並新聲變曲皆與丗異也¶
又曰衡陽王義季鎮京口戴顒爲義季皷琴並新聲曲其¶
三調遊絃廣陵止息之流皆與丗異太祖毎&KR0082;見之甞謂¶
黄門侍郎張敷曰當讌戴公山也以其好音長給正聲&KR0458;¶
一部顒合何當白鵠二聲以爲一調号爲清曠¶
又曰陶潜不解音聲而畜素琴一張毎有酒適輙撫弄以¶
&KR0009;其意¶
<pb:KR3k0012_SBCK_577-5a>¶
蕭子顯齊書曰王仲雄善彈琴當時妙絶江左有蔡邕焦¶
尾琴在王衣庫上勑五日一給仲雄¶
又曰尚書令柳丗隆少立功名晚專以談義自業善彈琴¶
丗稱柳公&KR0031;璅爲十品第一常自云馬矟第一清談第二¶
彈琴第三在朝不取丗務垂簾皷琴風韻清逺甚&KR0023;丗譽¶
家語曰孔子學琴於師襄子襄子曰吾雖以擊磬爲官然¶
能於琴子琴巳習可以益矣孔子曰丘未得其爲志也又¶
問曰巳習其志可以益矣孔子曰丘未得其爲人也又問¶
曰子有所&KR1230;然&KR0055;思焉(繆然&KR0055;/思皃也)有所皇然髙望而逺眺(眺/見)¶
曰丘殆得其爲人矣始近黮然黒(黮黒/皃也)頎然長(頎長/皃也)曠然¶
如望羊(曠然用志曠逺也/望逺也望羊視逺)奄有四方(奄同也文王時三分/天下有其二後周有)¶
(四方文王/之功上也)非文王其孰能爲此師襄子避席攝拱而對曰¶
(攝拱兩/手薄心)君聖人也其傳曰文王操¶
<pb:KR3k0012_SBCK_577-5b>¶
又曰子路皷琴孔子聞之謂冉有曰甚矣由之不才也夫¶
先王之制音也奏中聲以爲節流入於南不歸於北夫南¶
者生育之郷北者殺伐之域也故君子之音温和居中以¶
飬生育之氣憂愁之感不加乎心&KR0064;厲之動不存乎禮夫¶
然者乃所以爲治安之風也小人之音則不然亢厲微末¶
以象殺伐之義中和之感不載乎心温和之動不存於躰¶
夫然者乃所以爲乱亡之風¶
家語曰伯牙皷琴鍾子期聽之方皷而志在太山鍾子期¶
曰善哉乎皷琴巍巍乎&KR0002;太山少選之期而志在流水鍾¶
子期復曰善哉乎皷琴湯湯乎&KR0002;流水鍾子期死伯牙破¶
琴絶絃終身不復皷琴以爲丗無足爲皷琴者¶
莊子曰孔子窮於陳蔡七日不食絃歌皷琴¶
又曰孔子遊於緇帷之林休坐杏壇之上弟子讀書孔子¶
<pb:KR3k0012_SBCK_577-6a>¶
絃歌皷琴奏曲未半有父者下&KR0179;而來孔子推琴而起曰¶
其聖欤¶
列子曰瓠巴皷琴鳥舞魚躍鄭師文聞之從師襄三年不¶
成無幾見師襄曰乆得之矣於是當春而叩啇絃以召南¶
吕凉風惣至草木成實秋而叩角温風徐廻草木發榮夏¶
而叩羽霜雪交下川池&KR0064;涸冬其叩徴陽光熾烈堅冰立¶
散將終而四景風翔慶雲浮甘露降醴泉湧¶
前&KR0087;録曰符堅末年好色寵幸鮮卑有趙整者援琴歌曰¶
昔聞盟津河千里作一曲此水夲清白是誰乱使濁¶
又曰北園有&KR0037;樹布葉垂重隂外雖多&KR0068;刺内實有赤心¶
丗&KR0003;曰王子猷病篤而子敬先亡猷問左右曰何以都不¶
聞消息此以䘮矣語時了不悲便索轝臨殯子敬好琴故¶
以置棺中因大慟曰所謂人琴俱亡於是乃絶¶
<pb:KR3k0012_SBCK_577-6b>¶
風俗通曰今琴長四尺五寸者法四時五行七絃者法七¶
星大絃爲君小絃爲臣文王武王加二絃以合君臣之¶
恩¶
劉向列仙傳曰子主者不知何許人也言寗先生雇我一¶
百餘年不還直詣江都王陳辭先生居龍首彈琴是我隣¶
家九代孫¶
琴操曰伏羲作琴長三尺六寸六分象三百六十日也廣¶
六寸象六合也文上曰池下曰宕池水平也前廣後狹象¶
尊卑也上圎下方法天地五絃官也大絃君也寛和而温¶
小絃臣也清廉不亂文王加二絃合君臣恩也宮爲君啇¶
爲臣角爲民徴爲事羽爲物¶
傳玄琴賦叙曰齊桓有鳴琴曰號鍾楚㽵王有琴曰繞梁¶
司馬相如有緑綺蔡邕有焦尾皆名器也(蔡邕焦尾有證/甚多相如政取)¶
<pb:KR3k0012_SBCK_577-7a>¶
(古名目琴耳無其/事也不異号鍾)¶
丗&KR0003;曰頋彦先平生好琴死後置琴床上張翰直上床彈¶
琴不與孝子語而去¶
語林曰嵇中散夜燈下彈琴忽有一人面甚小斯湏轉大¶
遂長丈餘單衣革帶嵇視之旣熟乃吹燈滅之曰耻與魑¶
魅争光¶
阮籍樂論曰漢桓帝聞楚琴悽愴傷心&KR0029;户而悲慷&KR0099;長¶
息曰善哉爲琴&KR0002;此而足矣¶
&KR0003;苑曰應侯與賈子坐聞皷琴聲應侯曰今日琴一何悲¶
也賈子曰夫張急調下故使之悲耳因張者良材也調下¶
者官卑也取夫良材而卑之官安能無悲乎應侯曰善¶
楊雄琴清英曰晉王謂孫息曰子皷琴能令寡人悲乎息¶
曰今處髙䑓邃宇連屋重户藿肉漿酒倡樂在前難可使¶
<pb:KR3k0012_SBCK_577-7b>¶
悲者乃謂少失父母長無兄嫂當道獨坐暮無所止如此¶
者乃可悲耳乃援琴而皷之晉王酸心哀涕曰何子來遟¶
也¶
蔡邕女訓曰舅姑&KR0002;命之皷琴必正坐操琴而奏曲&KR0002;問¶
曲名則捨琴興對曰某曲坐&KR0002;近則琴聲必聞&KR0002;逺左右¶
必有賛其言者凢皷小曲五終則止大曲三終則止無數¶
變曲無多少尊者之聽未猒不敢早止&KR0002;頋望視也則曲¶
終而後止亦無中曲而息也琴必常調尊者之前不更調¶
張&KR0059;室&KR0002;近舅姑則不敢皷獨&KR0002;絶逺聲音不聞皷之可¶
也皷琴之夜有姉妹之宴則可也¶
通禮纂曰堯使無勾作琴五絃¶
江表傳曰頋雍少從蔡伯喈學皷琴伯喈貴異之謂曰卿¶
成必早故以名與卿雍伯喈同名由此¶
<pb:KR3k0012_SBCK_577-8a>¶
蔡邕月令章句曰凢絃急則清慢則濁¶
白虎通曰琴禁也以禁止&KR0075;邪正人心也¶
韓詩外傳曰孔子南遊適楚至於阿谷之隧有處女珮横¶
而浣孔子曰彼婦人可與言矣抽琴去其軫以援子貢曰¶
善爲之辝以觀其辝子貢曰於此有琴而無軫願借子以¶
調其音婦人對曰吾野鄙之人也僻陋而無心五音不知¶
安能調琴子貢致其辝孔子曰丘知之矣¶
山海經曰帝俊生晏龍始爲琴瑟¶
又曰東海之外大壑少昊孺帝顓頊於此棄其琴瑟(郭璞/曰孺)¶
(義末/詳也)¶
蔡琰別傳曰琰字文&KR0078;陳留人漢左中郎將蔡邕之女少¶
聦惠秀異年六歳邕夜皷琴絃絶琰曰第二絃邕故断一¶
絃而問之琰曰第四絃邕曰偶得之耳琰曰吴札觀化知¶
<pb:KR3k0012_SBCK_577-8b>¶
興亡之國師曠吹律識南風之不競由此言之何不足知¶
也¶
馬明生別傳曰明生隨神女入石室金床玉几時自彈琴¶
有絃五音普奏聞於數里¶
幽明録曰劉琮善琴忽得困病許遜曰近蔣家女&KR0017;相録¶
在山石間專使彈琴作樂恐欲致灾也琮曰吾常夢見女¶
子將吾宴戯恐必不免遜&KR0015;曰蔣姑相愛重恐不能相放¶
耳以爲誄之今去當無患也琮漸差¶
文士傳曰嵇康臨死顔色不變謂其兄曰向以琴來不兄¶
曰巳至康取調之爲太平引曲成歎息曰太平引絶於今¶
日耶¶
捜神記曰吴人有燒桐以㸑者蔡邕聞其爆聲曰此良桐¶
也因請之削以爲琴而燒不盡因名燋尾琴有聲也¶
<pb:KR3k0012_SBCK_577-9a>¶
楊雄琴清英曰昔者神農造琴以定神齊媱僻去邪欲反¶
其天眞者也舜彈五絃之琴而天下治堯加二絃以合君¶
臣之恩也¶
太平御覽卷第五百七十七¶
<pb:KR3k0012_SBCK_577-9b>¶
