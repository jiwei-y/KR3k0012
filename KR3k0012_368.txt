# -*- mode: mandoku-view; -*-
#+TITLE: 太平御覽
#+DATE: 2015-09-12 00:53:18.162252
#+PROPERTY: ID KR3k0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 368
#+PROPERTY: FILE SB11n0727-368太平御覽-卷之三百六十八.
<pb:KR3k0012_SBCK_368-1a>¶
太平御覽卷第三百六十八¶
　人事部九¶
　　　脣吻　齒　牙¶
　　　喉咽　頤頷　承漿¶
　　　　　脣吻¶
&KR0003;文曰脣口端也¶
釋名曰脣縁也口之縁也吻免也入則碎止則免也又取¶
枚也吹唾所出恒加枚栻因以爲名也¶
傳曰晉欲伐虢假道於虞虞君許之宫之竒諌曰諺有之¶
輔車相依脣亡齒寒其虞虢之謂乎¶
又曰吴將伐魯王問於子&KR0165;對曰諸侯將救之未可以得¶
老焉夫魯齊晉之脣脣亡齒寒君所知也不救何爲¶
春秋元命苞曰脣者齒之垣所以扶神設端&KR0002;有列星與¶
<pb:KR3k0012_SBCK_368-1b>¶
外有限故曰脣亡齒寒¶
春秋孔演圖曰八政不中則人無脣(人恃脣乃語/命無隂不制)¶
孝經鈎命决曰仲尼斗脣吐教陳機授度¶
史記曰越王勾踐曰孤常不料力與吴戰困於㑹稽日夜¶
焦脣乾舌徒欲與吴王接踵而死¶
漢書曰張湯與顔異有𨻶人有告異以他議事下湯治異¶
云異與客語客云&KR0004;令下有不便者異不應徴反脣湯奏¶
異九卿見令不便不入言而腹非論死自是後有腹非之¶
法¶
又薛宣𫝊曰愽士申咸毀丞相宣家行不足宣子况賕(音/求)¶
客楊明斫咸宫門外申斷鼻脣況坐從宣免爲庻人¶
王隱晉書曰寒儁傳曰劉升龍須昌人赤色文脣少言語¶
有大志自縣小吏至雍州刺史¶
<pb:KR3k0012_SBCK_368-2a>¶
梁書曰侯景僭位入登太極殿其徒數萬吹脣唱吼而上¶
莊子曰孔子謂盗跖曰將軍脣如激丹¶
淮南子&KR0003;山曰孕見兎而子缺脣見麋而四目物固有然¶
不然也¶
賈&KR0105;曰沸脣投塞垣之下(匈奴/號也)¶
通俗文曰脣不覆齒謂之齖(音/牙)䶥(祖家/切)¶
廣志曰赤口濮嶃其脣以丹飾之¶
瀬郷記李母碑曰老君厚脣¶
趙志自叙曰志　長七尺四寸㓗白黒髮明眉赤脣¶
髭𩯭不多¶
燉煌實録曰王棽(音參又/丑林切)卒有盗開棽冢者見棽與人樗¶
蒲舉杯酒賜盗者惶怖旣飲見牽銅馬出其夜有神告城¶
門我王孟曽使也人發孟曽冢以酒黒其脣明日入城有¶
<pb:KR3k0012_SBCK_368-2b>¶
黒脣者是也須&KR0119;馬還流汗盗明詣城門不&KR0116;脣黒爲吏¶
所&KR0350;(孟曽棽/之字也)¶
宋玉神女賦朱脣&KR0002;丹¶
曹植洛神賦曰丹脣外朗皓齒内鮮¶
又曰啓朱脣以徐言¶
崔駰七依曰紫脣素齒雪白玉暉¶
廣雅曰咡謂之吻(咡音/餌)¶
淮南子曰決吻治齲君子不與(齲丘/主切)¶
　　　　　齒¶
&KR0003;文曰齓毀齒也男生八月生齒八歳而齓女七月生齒七¶
歳而齓(音/引)¶
釋名曰齒始也少長之別始乎此也以齒食多者長食少¶
者㓜也¶
<pb:KR3k0012_SBCK_368-3a>¶
禮曰母刺齒(口口容/止也)¶
又曰濡肉齒決(決猶/斷也)乾&KR0079;不齒决(壑冝/用乎)¶
又曰髙子皐之執親之喪也泣血三年未甞見齒(言𥬇/之微)君¶
子以爲難¶
左傳曰陳僖子使召公子陽生立之將盟遂誣鮑子曰之¶
命也鮑子曰汝忘君之爲孺子牛而折其齒乎(孺子荼也景/公常銜繩爲)¶
(牛使荼牽之荼頓/地/折其齒也)¶
詩碩人曰齒如瓠犀¶
又閟宫曰旣受多祉黄髪兒齒¶
公羊傳莊公曰仇牧聞閔公弑趨而至遇之于門手劒而¶
叱之宋萬臂榝仇牧碎其首齒著乎門闔(側手曰假/𡊮葛切)¶
春秋元命苞曰武王駢齒是謂剛強取象叅房誅害以從¶
天心(宋均注曰房爲明堂主布政參爲大/辰主斬刈兼此二者故重者爲表)¶
<pb:KR3k0012_SBCK_368-3b>¶
孝經鈎命決曰夫子駢齒(象鈎/星也)¶
史記曰顔回年二十九髮盡白齒早落¶
又曰范睢事魏中大夫湏賈賈使齊睢從齊襄王聞睢辯¶
賜金及牛酒賈以爲睢持魏事告齊故得饋以告魏相魏¶
齊大怒使人笞擊睢折脇摺齒睢佯死¶
漢書曰張蒼無齒唯飲乳百有餘歳而卒¶
謝承後漢書曰豫章項誦字叔和爲郡主簿太守爲屬縣¶
所誣章誦詣獄證要引自&KR0122;(音/斷)血出滂流齒皆墮地太守¶
獲免¶
晉書曰温嶠先有齒疾疾因拔齒中風而卒¶
又曰成帝杜皇右少有姿色長猶無齒有求昏者輙中止¶
及帝納采一夜齒盡生¶
又曰謝鯤隣家有美女鯤調之女以梭投鯤折其兩齒丗¶
<pb:KR3k0012_SBCK_368-4a>¶
俗爲之謡曰任逹不巳㓜輿折齒㓜輿鯤字也¶
山海經曰黒齒國爲人黒齒¶
河圖矩起曰帝嚳駢齒(宋均曰所以/駢齒齒星位)¶
白虎通曰帝嚳駢齒上法曰叅秉度成紀以理隂陽¶
抱朴子内篇曰或問堅齒之道荅曰養以華池漱以濃液¶
永不動　次則服靈非散旣脫更生¶
楊泉物理論曰夫齒者年也身之寳也藏之斧鑿所以調¶
諧五味以安性氣者也¶
神仙傳曰老君䟽齒¶
神仙服經曰服神丹三百歳齒化爲石¶
王閎本事曰閎爲琅瑘太守張歩欲誅之閎出東武城門¶
馬奔墮車折齒閎心惡移病歸府遂得免¶
字林曰䶜(牛於/切)齒不相值也齼(&KR0004;舉/切)齒傷酢也齩(午校/切)齧¶
<pb:KR3k0012_SBCK_368-4b>¶
噬也齨老人齒如臼也(齨音/舅)¶
叚國沙州記曰國人年五十以上四齒皆落將由地寒多¶
障氣也¶
異物志曰屠移在海外以草染齒因號黒齒(𡊮子正書曰/山梁氏泥於)¶
(西屠而/染其齒)¶
丗&KR0003;曰孫子荆少時欲隠語王武子曰吾當枕石漱流誤¶
云漱石枕流王曰流非可枕石非可漱孫曰所以枕流欲¶
洗其耳所以漱石欲礪其齒¶
又曰王子猷詣謝玄林公先在坐王曰&KR0002;林公髮𩯭並全¶
神情當復勝此不謝曰脣齒相須不可偏亡¶
琴操曰聶政父爲韓王冶劒過期不成王殺之時政未生¶
及長入太山遇仙人學鼓琴&KR0238;身爲厲吞炭變音七年琴¶
成入韓逢其妻從買櫛對妻而𥬇妻泣曰君何以似政齒政乃¶
<pb:KR3k0012_SBCK_368-5a>¶
入山援石擊落其齒¶
楚辭曰美人皓齒嫮以姱¶
臨海水土志曰夷州人俗女曰巳嫁皆缺去前上一齒¶
宋玉登徒子賦曰腰如束素齒如含貝¶
司馬相如上林賦曰皓齒粲爛¶
張恊禊賦曰清哇發於素齒¶
　　　　　牙¶
釋名曰牙植牙也隨形言之也¶
干寳晉紀曰賈庻人未害慜懷太子時有謡曰南風烈烈¶
吹白沙千歳髑髏生齒牙南風庻人名&KR0598;懷小名沙門¶
三國典略曰齊太上主生齻(音/顚)牙問於尚藥典御鄧宣以¶
對太上主怒而撻之中書&KR0101;徐之才拜賀曰此智牙生者¶
聦明長壽太上恱而賞之¶
<pb:KR3k0012_SBCK_368-5b>¶
　　　　　喉咽¶
&KR0003;文曰咽嗌也喉嚨也¶
釋名曰咽咽物也青徐謂之脰(音/豆)物投其中受而下之也¶
又謂之嗌(音/益)氣所通流阨要之處也¶
傳曰敗狄于鹹獲長狄僑如冨父終生舂其喉以戈殺之¶
孝經鈎命決曰夫子輔喉¶
史記曰孫子曰夫救𨷖者不&KR0366;撠(音/㦸)批亢擣虚形格勢禁¶
則自爲解耳(亢音剛又音/抗人喉也)¶
又曰貫髙聞赦張王乃曰所以不死者白張王不反今王¶
巳出吾責巳塞死不恨矣且人臣有不簒弑之名何面目¶
復事上哉縱上不殺我不媿心乎乃仰絶亢而死(韋昭曰/亢咽也)¶
漢書曰人有上書言息夫躬懷怨恨非𥬇朝廷所進候星¶
𪧐視天子吉凶與巫共祝詛上遣侍御史廷尉&KR0101;逮躬繫¶
<pb:KR3k0012_SBCK_368-6a>¶
雒陽詔獄欲掠問躬仰天大謼(火故/反)因僵仆吏就問云咽¶
已絶(師古曰咽喉嚨/也音一千反)¶
後漢書曰霍諿(音/緝)爲舅宋光&KR0013;誣上書曰譬猶療飢於附¶
子止渇於酖毒未入膓胃巳絶喉咽豈可爲哉¶
又曰王青字公然靑父隆建武&KR0004;爲都尉功曹青爲小吏¶
與父俱從都尉行縣道遇賊隆以身衛全都尉遂死於難¶
青亦&KR0013;矢貫咽音聲流喝¶
又曰李固對詔曰陛下有尚書猶天之有北斗北斗天之¶
喉舌尚書陛下之喉舌¶
魏志曰樂陵王茂兄東平王薨茂稱咽病不肯發哀詔削¶
户¶
蜀志曰彭　與葛亮書曰先民有言左手據天下之圖右¶
手扼其喉愚夫不爲也僕頗別菽麥哉¶
<pb:KR3k0012_SBCK_368-6b>¶
唐書曰幽州朱融鎮州王庭湊　叛東川節度王涯獻書¶
曰臣聞用兵&KR0002;𨷖先扼其喉今瀛莫易定兩賊之咽喉也¶
誠冝假之威柄戍以重兵俾其死生不相知間諜無所入¶
而以大軍先進兾趙次臨井陘此一舉萬全之勢也¶
抱朴子曰焦喉之渇遥指滄海¶
列女傳曰齊鍾離春者宣王后也極醜卭鼻結喉¶
益部𦒿舊傳曰犍爲楊鳯珪者其妻陳&KR0078;珪早亡兄弟欲¶
嫁之&KR0078;於是列刀割咽流血幾死九族驚異乃從其節¶
又曰蜀郡史賢妻張昭儀賢旣犯罪&KR0013;誅儀取刀自割咽¶
喉而死¶
物理論曰咽喉生之要孔¶
黄帝素問曰喉主天氣咽主地氣¶
　　　　　頥頷¶
<pb:KR3k0012_SBCK_368-7a>¶
釋名曰頥或曰輔車其骨強所以輔持其口或曰牙車牙¶
所載也或曰頷車頷含也¶
韓詩曰有美一人碩大且㜝(薛君曰㜝重/頥也五檢切)¶
周易噬嗑卦曰頥中有物曰噬嗑¶
又頥卦曰頥貞&KR0123;觀頥自求口實¶
春秋元命苞曰后稷歧頥自求是謂好農盖象角元載土¶
食榖(宋均注曰面皮有二象也頥面/爲下部下部爲地巧於利也)¶
戰國䇿曰静郭君善昆辨昆辯多疵門下不恱孟嘗君以¶
諌静郭君大怒舎之上舎令長子御旦暮進食威王薨宣¶
王立太子不善静郭君辭之薛昆辯至齊見宣王王　曰¶
子静郭君所聽愛者乎曰愛即有之聽即無有王之爲太¶
子辯謂静郭君曰太子相不仁過頥豕眎&KR0002;是法背父不&KR0002;¶
廢太子更立衛&KR0078;子嬰兒郭師静郭君泣而曰不可吾弗忍¶
<pb:KR3k0012_SBCK_368-7b>¶
爲聽辨而爲之必無今患矣宣王曰寡人殊不知此乃迎¶
静郭君¶
史記曰黄歇上書秦王曰本國殘社稷壞刳腹結膓折頸摺¶
頥(摺盧/合切)¶
又曰蔡澤顩頥(顩五/撿切)¶
漢書曰王莽蹙頥¶
范曄後漢書曰班超字仲升爲人大志不脩小節甞行詣¶
相者相者曰𥙊酒布衣諸生而當封侯萬里之外超問其¶
&KR0250;相者曰生䴏頷虎頭飛而肉食此萬里侯相也¶
江表傳曰孫權方頥大口¶
三國略曰徐之才年十三劉孝綽見之言曰徐郎鷰頷班¶
超之相也¶
帝系曰帝嚳方頥¶
<pb:KR3k0012_SBCK_368-8a>¶
莊子曰支疏頥隠於齊¶
又曰孔子遊緇惟之林弦歌鼓琴奏曲未半有漁父下舡¶
而來&KR0161;眉交白&KR0013;髮揄&KR0209;行原而上距陸而止左手據膝¶
右手持頥以聽之¶
韓子喻老曰白公勝慮亂罷朝到杖䇿錣貫頥而血流至地而¶
弗知鄭人聞之曰頥之忘何不忘哉(䇿馬箠也有針似/馬謂之/音竹劣陟)¶
(衛二/切)¶
河圖曰黃帝兊頥¶
&KR0003;苑曰田單攻翟三月不克嬰兒謡曰大冠如箕長劒柱¶
頥¶
西京雜記曰匡衡字稚圭勤學能&KR0003;詩時人爲之語曰無¶
&KR0003;詩匡鼎來匡&KR0003;詩解人頥鼎衡小字也¶
王粲七釋曰揚蛾眉而頥指¶
<pb:KR3k0012_SBCK_368-8b>¶
汝南先賢傳曰周爕顩頥折頞其貌甚醜也¶
談藪曰北齊李恕無&KR0161;崔諶玩之曰何不錐刺頥作數百孔¶
拔左右好&KR0161;者栽　之¶
　　　　　承漿¶
釋名曰口下曰承漿承水漿也¶
針灸經曰承漿一名懸漿也¶
太平御覽卷第三百六十八¶
